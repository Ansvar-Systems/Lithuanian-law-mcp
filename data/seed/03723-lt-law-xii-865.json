{
  "id": "lt-law-xii-865",
  "type": "statute",
  "title": "Lietuvos Respublikos išmokų vaikams įstatymo Nr. I-621 1, 3, 7, 12, 13 straipsnių, antrojo skirsnio pavadinimo ir priedo pakeitimo įstatymas",
  "short_name": "XII-865",
  "status": "in_force",
  "issued_date": "2014-05-08",
  "in_force_date": "2014-07-01",
  "url": "https://e-tar.lt/portal/lt/legalAct/929874a0dcd011e39a43a3f57c05722e",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1. Papildyti 1 straipsnio 2 dalį nauju 4 punktu:\n\n„4) skiriant išmoką vaikui, Lietuvos Respublikoje gyvenančiam užsieniečiui, kuriam išduotas leidimas laikinai gyventi ir leista dirbti Lietuvos Respublikoje ir kuris dirba Lietuvos Respublikoje arba dirbo ne trumpesnį kaip 6 mėnesių laikotarpį ir nustatyta tvarka yra įsiregistravęs teritorinėje darbo biržoje kaip bedarbis, išskyrus užsieniečius, kuriems leista atvykti studijuoti;“.\n\n2. Buvusį 1 straipsnio 2 dalies 4 punktą laikyti 5 punktu.\n\n3. Pakeisti 1 straipsnio 3 dalį ir ją išdėstyti taip:\n\n„3. Vienkartinė išmoka vaikui skiriama, jeigu nors vienas iš vaiko tėvų (įtėvių), globėjų (rūpintojų) ir vaikas yra Lietuvos Respublikoje nuolat gyvenantys asmenys. Išmoka vaikui skiriama, jeigu šio straipsnio 2 dalies 1, 3 ar 4 punktų nuostatas atitinka nors vienas iš vaiko tėvų (įtėvių), globėjų (rūpintojų) ir vaikas nuolat gyvena ar turi leidimą laikinai gyventi Lietuvos Respublikoje arba jeigu šio straipsnio 2 dalies 5 punkto nuostatą atitinka nors vienas iš vaiko tėvų (įtėvių), globėjų (rūpintojų) ir vaikas gyvena Europos Sąjungos valstybėje narėje ar Europos ekonominės erdvės valstybėje, ar Šveicarijos Konfederacijoje. Išmoka privalomosios pradinės karo tarnybos kario vaikui skiriama, jeigu nors vienas iš vaiko tėvų (įtėvių) ir vaikas yra Lietuvos Respublikoje nuolat gyvenantys asmenys. Vienkartinė išmoka įsikurti skiriama tik Lietuvos Respublikoje nuolat gyvenantiems asmenims.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 3 punktą ir jį išdėstyti taip:\n\n„3) išmoka privalomosios pradinės karo tarnybos kario vaikui;“."
    },
    {
      "provision_ref": "art3",
      "section": "3",
      "title": "3 straipsnis. Antrojo skirsnio pavadinimo pakeitimas",
      "content": "Pakeisti antrojo skirsnio pavadinimą ir jį išdėstyti taip:\n\n„ANTRASIS SKIRSNIS\nVienkartinė išmoka vaikui, Išmoka Vaikui IR\nIŠMOKA PRIVALOMOSIOS PRADINĖS KARO TARNYBOS kario VAIKUI“."
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Išmoka privalomosios pradinės karo tarnybos kario vaikui\n\n1. Kiekvienam privalomosios pradinės karo tarnybos kario vaikui jo tėvo ar motinos tarnybos laikotarpiu skiriama 1,5 bazinės socialinės išmokos dydžio išmoka per mėnesį. Jeigu privalomąją pradinę karo tarnybą tuo pačiu metu atlieka ir vaiko tėvas, ir motina, išmokų vaikui skaičius nedidinamas.\n\n2. Išmoka privalomosios pradinės karo tarnybos kario vaikui mokama vienam iš vaiką auginančių tėvų (įtėvių) (ar turimam vieninteliam iš tėvų).\n\n3. Vaikui, kuris nuolat arba darbo dienomis išlaikomas (nakvynė ir maistas) valstybės ar savivaldybės finansuojamoje įstaigoje, ir globojamam vaikui ši išmoka neskiriama.\n\n4. Išmokos privalomosios pradinės karo tarnybos kario vaikui gavėjas turi teisę gauti šio įstatymo 6 straipsnyje nustatytą išmoką vaikui.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "1. Pakeisti 12 straipsnio 7 dalį  ir  ją išdėstyti taip:\n\n„7. Vienkartinės išmokos vaikui, vienkartinės išmokos įsikurti ir vienkartinės išmokos nėščiai moteriai dydis apskaičiuojamas pagal teisės į išmoką atsiradimo dieną galiojusius išmokos ir bazinės socialinės išmokos dydžius. Išmokos vaikui, išmokos privalomosios pradinės karo tarnybos kario vaikui ir globos (rūpybos) išmokos dydis ir globos (rūpybos) išmokos tikslinis priedas apskaičiuojami pagal tą mėnesį, už kurį išmoka mokama, galiojančius išmokos ir bazinės socialinės išmokos dydžius.“\n\n2. Pakeisti 12 straipsnio 9 dalį ir ją išdėstyti taip:\n\n„9. Išmoka vaikui mokama vienam iš vaiką (vaikus) auginančių tėvų (įtėvių) (ar turimam vieninteliam iš tėvų), globėjui (rūpintojui). Išmokos gavimo būdą pasirenka išmokos gavėjas, išskyrus tuos, kurie yra patyrę socialinę riziką.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "Pakeisti 13 straipsnio 2 dalį ir ją išdėstyti taip:\n\n„2. Išmoka privalomosios pradinės karo tarnybos kario vaikui, globos (rūpybos) išmoka, globos (rūpybos) išmokos tikslinis priedas ir išmoka vaikui skiriami ir mokami nuo teisės gauti išmoką atsiradimo dienos, tačiau ne daugiau kaip už 12 praėjusių mėnesių nuo visų dokumentų, būtinų išmokai skirti, pateikimo savivaldybės administracijai dienos. Išmoka vaikui skiriama 12 mėnesių laikotarpiui arba trumpesniam laikotarpiui, jeigu vaikui sukanka šio įstatymo 6 straipsnio 1 ir 2 dalyse nustatytas amžius, iki kurio gali būti mokama išmoka vaikui, arba ši išmoka pradedama mokėti ir kitam tų pačių bendrai gyvenančių asmenų auginamam ar globojamam (rūpinamam) vaikui. Pasibaigus paskirtos išmokos vaikui mokėjimo laikotarpiui, dėl tolesnio išmokos vaikui skyrimo asmuo turi teisę kreiptis ir pateikti būtinus dokumentus išmokai gauti, taip pat nurodyti duomenis apie bendrai gyvenančių asmenų pajamas.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo priedo pakeitimas",
      "content": "Papildyti Įstatymo priedą 2 punktu:\n\n„2. 2011 m. gruodžio 13 d. Europos Parlamento ir Tarybos direktyva 2011/98/ES dėl vienos prašymų išduoti vieną leidimą trečiųjų šalių piliečiams gyventi ir dirbti valstybės narės teritorijoje pateikimo procedūros ir dėl valstybėje narėje teisėtai gyvenančių trečiųjų šalių darbuotojų bendrų teisių (OL 2011 L 343, p. 1).“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 3 dalį ir šio įstatymo 1 straipsnį, įsigalioja 2014 m. liepos 1 d.\n\n2. Jeigu privalomąją pradinę karo tarnybą atliekančiai vaiko motinai teisė gauti išmoką privalomosios pradinės karo tarnybos kario vaikui atsirado iki šio įstatymo įsigaliojimo, skiriant išmoką privalomosios pradinės karo tarnybos kario vaikui taikomos iki šio įstatymo įsigaliojimo galiojusios Lietuvos Respublikos išmokų vaikams įstatymo nuostatos.\n\n3. Lietuvos Respublikos Vyriausybė iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                              Dalia Grybauskaitė"
    }
  ],
  "definitions": []
}
