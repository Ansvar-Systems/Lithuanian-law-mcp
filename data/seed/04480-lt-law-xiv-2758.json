{
  "id": "lt-law-xiv-2758",
  "type": "statute",
  "title": "Lietuvos Respublikos apsaugotų duomenų pakartotinio naudojimo, duomenų tarpininkavimo ir duomenų altruizmo veiklos priežiūros įstatymas",
  "short_name": "XIV-2758",
  "status": "in_force",
  "issued_date": "2024-06-18",
  "in_force_date": "2024-09-01",
  "url": "https://e-tar.lt/portal/lt/legalAct/b0cb00b0337c11efbdaea558de59136c",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas nustato Reglamente (ES) 2022/868 nurodytų priemonių įgyvendinimą Lietuvos Respublikoje, Reglamentą (ES) 2022/868 įgyvendinančių valstybės institucijų įgaliojimus ir funkcijas, duomenų tarpininkavimo paslaugų teikėjų ir pripažintų duomenų altruizmo organizacijų sąrašų sudarymą ir skelbimą, atlyginimo už tarpininkavimą pakartotinai naudojant duomenis nustatymo ir mokėjimo tvarką, duomenų tarpininkavimo paslaugų teikėjų ir pripažintų duomenų altruizmo organizacijų teisinės atsakomybės pagrindus ir sąlygas, skundų dėl žalos atlyginimo už tarpininkavimą pakartotinai naudojant duomenis pateikimo ir nagrinėjimo bei žalos atlyginimo nustatymo tvarką.\n\n2. Šiuo įstatymu įgyvendinamas Europos Sąjungos teisės aktas, nurodytas šio įstatymo priede."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "Šiame įstatyme vartojamos sąvokos suprantamos taip, kaip jos apibrėžiamos Reglamente (ES) 2022/868.\n\nII SKYRIUS\nVALSTYBĖS INSTITUCIJŲ ĮGALIOJIMAI IR FUNKCIJOS"
    },
    {
      "provision_ref": "art3",
      "chapter": "II SKYRIUS VALSTYBĖS INSTITUCIJŲ ĮGALIOJIMAI IR FUNKCIJOS",
      "section": "3",
      "title": "3 straipsnis. Lietuvos Respublikos Vyriausybės kompetencija",
      "content": "Vyriausybė:\n\n1) įgyvendindama Reglamento (ES) 2022/868 7 straipsnio 1 dalies ir 8 straipsnio 1 dalies nuostatas, skiria kompetentingą įstaigą, padedančią viešojo sektoriaus įstaigoms, suteikiančioms galimybę pakartotinai naudoti Reglamento (ES) 2022/868 3 straipsnio 1 dalyje nurodytų kategorijų duomenis arba atsisakančioms suteikti tokią galimybę, taip pat vykdančią bendrojo informacinio punkto funkcijas, (toliau – kompetentinga įstaiga);\n\n2) įgyvendindama Reglamento (ES) 2022/868 13 straipsnio 1 dalies ir 23 straipsnio 1 dalies nuostatas, skiria kompetentingą instituciją, atsakingą už duomenų tarpininkavimo paslaugas ir duomenų altruizmo organizacijų registraciją, (toliau – kompetentinga institucija);\n\n3) tvirtina kompetentingos įstaigos tarpininkavimo atlyginimo skaičiavimo metodiką."
    },
    {
      "provision_ref": "art4",
      "chapter": "II SKYRIUS VALSTYBĖS INSTITUCIJŲ ĮGALIOJIMAI IR FUNKCIJOS",
      "section": "4",
      "title": "4 straipsnis. Kompetentingos įstaigos kompetencija",
      "content": "1. Kompetentinga įstaiga turi Reglamento (ES) 2022/868 7 straipsnio 1, 2 ir 4 dalyse ir 8 straipsnio 1 ir 2 dalyse nustatytą kompetentingos įstaigos ir bendrojo informacinio punkto kompetenciją.\n\n2. Kompetentinga įstaiga atlieka Reglamente (ES) 2022/868 nustatytas kompetentingos įstaigos ir bendrojo informacinio punkto funkcijas ir turi teisę:\n\n1) neatlygintinai gauti Reglamento (ES) 2022/868 3 straipsnio 1 dalyje nurodytų kategorijų duomenis, reikalingus kompetentingos įstaigos ir bendrojo informacinio punkto funkcijoms atlikti;\n\n2) neatlygintinai gauti iš juridinių ir fizinių asmenų visą reikalingą informaciją, duomenis, dokumentus, jų kopijas ir nuorašus (toliau kartu – duomenys), reikalingus Reglamente (ES) 2022/868 nustatytoms funkcijoms atlikti.\n\n3. Kompetentinga įstaiga turi kitas Reglamente (ES) 2022/868, įstatymuose ir kituose teisės aktuose, reguliuojančiuose duomenų valdymą ir pakartotinį naudojimą, nustatytas teises."
    },
    {
      "provision_ref": "art5",
      "chapter": "II SKYRIUS VALSTYBĖS INSTITUCIJŲ ĮGALIOJIMAI IR FUNKCIJOS",
      "section": "5",
      "title": "5 straipsnis. Kompetentingos institucijos kompetencija",
      "content": "1. Kompetentinga institucija turi Reglamente (ES) 2022/868 nustatytą už duomenų tarpininkavimo paslaugas ir už pripažintų duomenų altruizmo organizacijų registraciją atsakingos kompetentingos institucijos kompetenciją.\n\n2. Kompetentinga institucija atlieka Reglamente (ES) 2022/868 nustatytas už duomenų tarpininkavimo paslaugas ir pripažintų duomenų altruizmo organizacijų registraciją atsakingos kompetentingos institucijos funkcijas ir turi teisę:\n\n1) atlikti patikrinimus dėl duomenų tarpininkavimo paslaugų teikėjų ir pripažintų duomenų altruizmo organizacijų atitikties Reglamente (ES) 2022/868 nustatytiems reikalavimams (toliau – patikrinimas) Reglamento (ES) 2022/868, šio įstatymo, Lietuvos Respublikos viešojo administravimo įstatymo ir savo nustatyta tvarka;\n\n2) neatlygintinai gauti iš duomenų tarpininkavimo paslaugų teikėjų ar jų teisinių atstovų, pripažintų duomenų altruizmo organizacijų ar jų teisinių atstovų, viešojo sektoriaus įstaigų, kitų juridinių ir fizinių asmenų duomenis, reikalingus Reglamente (ES) 2022/868 nustatytoms funkcijoms atlikti;\n\n3) galimų Reglamento (ES) 2022/868 pažeidimų (toliau – pažeidimas) nagrinėjimo metu be išankstinio įspėjimo įeiti į pažeidimo padarymu įtariamo duomenų tarpininkavimo paslaugų teikėjo arba pripažintos duomenų altruizmo organizacijos (toliau – pažeidimo padarymu įtariamas asmuo) ar su jų veiklos vykdymu susijusių asmenų patalpas (tarp jų ir nuomojamas ar naudojamas kitais pagrindais) arba teritoriją, kur yra dokumentų ir (ar) įrangos, susijusių su Reglamento (ES) 2022/868 reikalavimų laikymusi. Įeiti į juridinio asmens teritoriją, pastatus, patalpas (tarp jų ir nuomojamus ar naudojamus kitais pagrindais) galima tik juridinio asmens darbo laiku, pateikus kompetentingos institucijos įgalioto pareigūno valstybės tarnautojo pažymėjimą. Įeiti į fizinio asmens gyvenamąsias patalpas (tarp jų ir nuomojamas ar naudojamas kitais pagrindais), kur yra dokumentų ir (ar) įrangos, susijusių su Reglamento (ES) 2022/868 reikalavimų laikymusi, galima fiziniam asmeniui iš anksto raštu sutikus leisti įeiti į šias patalpas arba, nesant jo rašytinio sutikimo, pateikus teismo nutartį dėl leidimo įeiti į fizinio asmens gyvenamąsias patalpas;\n\n4) kviesti ekspertus (konsultantus), sudaryti darbo grupes dėl Reglamento (ES) 2022/868 reikalavimų laikymosi ekspertizės, taip pat kitiems savo kompetencijos klausimams spręsti;\n\n5) teikti duomenų tarpininkavimo paslaugų teikėjams ir pripažintoms duomenų altruizmo organizacijoms rekomendacijas ir nurodymus dėl Reglamente (ES) 2022/868 nustatytų reikalavimų laikymosi;\n\n6) keistis informacija su kitų valstybių už duomenų tarpininkavimo paslaugas ir už pripažintų duomenų altruizmo organizacijų registraciją atsakingomis kompetentingomis institucijomis;\n\n7) pažeidimo nagrinėjimo metu naudoti technines priemones;\n\n8) pažeidimo nagrinėjimo metu gauti žodinius ir rašytinius paaiškinimus iš juridinių ir fizinių asmenų ir reikalauti, kad jie atvyktų į kompetentingos institucijos patalpas duoti paaiškinimų;\n\n9) naudoti informaciją ir duomenis, gautus nagrinėjant pažeidimą ar atliekant kitas Reglamente (ES) 2022/868 nustatytas funkcijas.\n\n3. Kompetentinga institucija turi kitas Reglamente (ES) 2022/868, įstatymuose ir kituose teisės aktuose, reguliuojančiuose duomenų tarpininkavimą ir duomenų altruizmą, nustatytas teises.\n\nIII SKYRIUS\nDUOMENŲ TARPININKAVIMO PASLAUGŲ TEIKĖJŲ IR PRIPAŽINTŲ DUOMENŲ ALTRUIZMO ORGANIZACIJŲ SĄRAŠŲ SUDARYMAS IR SKELBIMAS"
    },
    {
      "provision_ref": "art6",
      "chapter": "III SKYRIUS DUOMENŲ TARPININKAVIMO PASLAUGŲ TEIKĖJŲ IR PRIPAŽINTŲ DUOMENŲ ALTRUIZMO ORGANIZACIJŲ SĄRAŠŲ SUDARYMAS IR SKELBIMAS",
      "section": "6",
      "title": "6 straipsnis. Duomenų tarpininkavimo paslaugų teikėjų sąrašų sudarymas ir skelbimas",
      "content": "1. Duomenų tarpininkavimo paslaugų teikėjų sąrašus sudaro, tvarko ir skelbia kompetentinga institucija.\n\n2. Pranešimų apie ketinimą teikti duomenų tarpininkavimo paslaugas teikimo, jų nagrinėjimo, Europos Komisijos informavimo apie gautus pranešimus, informacijos apie šių pranešimų pateikimą skelbimo ir duomenų tarpininkavimo paslaugų teikėjų sąrašo sudarymo ir skelbimo tvarką nustato kompetentinga institucija."
    },
    {
      "provision_ref": "art7",
      "chapter": "III SKYRIUS DUOMENŲ TARPININKAVIMO PASLAUGŲ TEIKĖJŲ IR PRIPAŽINTŲ DUOMENŲ ALTRUIZMO ORGANIZACIJŲ SĄRAŠŲ SUDARYMAS IR SKELBIMAS",
      "section": "7",
      "title": "7 straipsnis. Pripažintų duomenų altruizmo organizacijų sąrašų sudarymas ir skelbimas",
      "content": "1. Viešus pripažintų duomenų altruizmo organizacijų sąrašus sudaro, tvarko ir skelbia kompetentinga institucija.\n\n2. Paraiškų dėl įtraukimo į viešą pripažintų duomenų altruizmo organizacijų sąrašą teikimo, jų nagrinėjimo, Europos Komisijos informavimo, viešo pripažintų duomenų altruizmo organizacijų sąrašo sudarymo, šio sąrašo skelbimo bei pašalinimo iš jo tvarką nustato kompetentinga institucija.\n\nIV SKYRIUS\nATLYGINIMO UŽ KOMPETENTINGOS ĮSTAIGOS TARPININKAVIMĄ NUSTATYMAS IR MOKĖJIMAS"
    },
    {
      "provision_ref": "art8",
      "chapter": "IV SKYRIUS ATLYGINIMO UŽ KOMPETENTINGOS ĮSTAIGOS TARPININKAVIMĄ NUSTATYMAS IR MOKĖJIMAS",
      "section": "8",
      "title": "8 straipsnis. Atlyginimo už kompetentingos įstaigos tarpininkavimą skaičiavimo ir mokėjimo tvarka",
      "content": "1. Viešojo sektoriaus įstaigų Reglamento (ES) 2022/868 3 straipsnio 1 dalyje nurodytų kategorijų duomenys pakartotinai naudoti teikiami naudojant kompetentingos įstaigos valdomą valstybės informacinę sistemą šios įstaigos nustatyta tvarka.\n\n2. Už kompetentingos įstaigos tarpininkavimą teikiant pakartotinai naudoti Reglamento (ES) 2022/868 3 straipsnio 1 dalyje nurodytų kategorijų duomenis imamas šios įstaigos nustatyto dydžio atlyginimas.\n\n3. Kompetentingos įstaigos tarpininkavimo atlyginimas apskaičiuojamas pagal Vyriausybės tvirtinamą kompetentingos įstaigos tarpininkavimo atlyginimo skaičiavimo metodiką.\n\n4. Kompetentingos įstaigos vadovas tvirtina kompetentingos įstaigos tarpininkavimo pagrindinių išlaidų kategorijų ir jų paskirstymo aprašą.\n\n5. Kompetentingos įstaigos tarpininkavimo atlyginimas mokamas šios įstaigos nustatyta tvarka."
    },
    {
      "provision_ref": "art9",
      "chapter": "IV SKYRIUS ATLYGINIMO UŽ KOMPETENTINGOS ĮSTAIGOS TARPININKAVIMĄ NUSTATYMAS IR MOKĖJIMAS",
      "section": "9",
      "title": "9 straipsnis. Atlyginimo už kompetentingos įstaigos tarpininkavimą mokėjimo išimtys",
      "content": "1. Kompetentingos įstaigos tarpininkavimo atlyginimas nėra imamas, kai Reglamento (ES) 2022/868 3 straipsnio 1 dalyje nurodytų kategorijų duomenys pakartotinai naudojami nekomerciniais tikslais.\n\n2. Kompetentinga įstaiga tvirtina Reglamento (ES) 2022/868 3 straipsnio 1 dalyje nurodytų kategorijų duomenų pakartotinių naudotojų, kurie nemoka už kompetentingos įstaigos tarpininkavimą nustatyto atlyginimo, kategorijų sąrašą kartu su jam sudaryti naudojamais kriterijais.\n\nV SKYRIUS\nDUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ\n\nPIRMASIS SKIRSNIS\nBENDROSIOS NUOSTATOS"
    },
    {
      "provision_ref": "art10",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "10",
      "title": "10 straipsnis. Skundą pateikusio asmens ir pažeidimo padarymu įtariamo asmens teisės ir pareigos",
      "content": "1. Skundą dėl duomenų tarpininkavimo paslaugų teikėjo arba dėl pripažintos duomenų altruizmo organizacijos veiksmų pateikęs asmuo (toliau – pareiškėjas) ir pažeidimo padarymu įtariamas asmuo turi Reglamente (ES) 2022/868 ir šiame įstatyme nustatytas teises ir pareigas.\n\n2. Pareiškėjas ir pažeidimo padarymu įtariamas asmuo taip pat turi teisę:\n\n1) iš kompetentingos institucijos gauti paaiškinimus apie patikrinimo arba skundo nagrinėjimo dalyką ir pagrindą;\n\n2) savo iniciatyva pateikti papildomus paaiškinimus ir (ar) informaciją, susijusią su patikrinimo atlikimu arba skundo nagrinėjimu;\n\n3) apskųsti kompetentingos institucijos veiksmus, sprendimus ar neveikimą, susijusius su skundo nagrinėjimu ar patikrinimo atlikimu;\n\n4) susipažinti su skundu, kompetentingos institucijos turima informacija apie patikrinimo atlikimą, skundo nagrinėjimą ir sankcijos skyrimą, išskyrus valstybės, tarnybos, profesinę, komercinę, kitą įstatymų saugomą paslaptį sudarančią ar kitą įstatymų saugomą informaciją.\n\n3. Laikoma, kad šio straipsnio 1 dalyje nurodytiems asmenims yra tinkamai pranešta, jeigu kompetentinga institucija šiame skyriuje nurodytais atvejais sprendimus, pranešimus, kitus dokumentus ir informaciją (toliau kartu šiame straipsnyje – dokumentai) šiems asmenims (taikant bent vieną informavimo būdą):\n\n1) siunčia per Nacionalinę elektroninių siuntų pristatymo, naudojant pašto tinklą, informacinę sistemą (toliau – E. pristatymo sistema);\n\n2) siunčia registruotąja pašto siunta Juridinių asmenų registre nurodytu juridinio asmens buveinės adresu, Lietuvos Respublikos gyventojų registre nurodytu fizinio asmens ar juridinio asmens vadovo gyvenamosios vietos adresu;\n\n3) įteikia jiems atvykus į kompetentingą instituciją;\n\n4) siunčia registrų informacinėse sistemose ar valstybės informacinėse sistemose, kurios naudojamos elektroniniu būdu teikiamoms paslaugoms gauti ar prievolėms vykdyti, nurodytais elektroninio pašto arba kitų elektroninių ryšių priemonių adresais.\n\n4. Dokumentų įteikimo gavėjui diena laikoma:\n\n1) dokumentų, siunčiamų per E. pristatymo sistemą, – kita darbo diena, einanti po kompetentingos institucijos dokumentų išsiuntimo dienos;\n\n2) dokumentų, siunčiamų registruotąja pašto siunta, – diena, kai jie įteikiami gavėjui. Atsisakymas priimti dokumentus, siunčiamus registruotąja pašto siunta, arba pasirašyti dėl jų gavimo prilygsta dokumentų įteikimui;\n\n3) dokumentų, įteikiamų atvykus į kompetentingą instituciją, – diena, kurią gavėjas kompetentingai institucijai liekančiuose dokumentuose parašu patvirtina dokumentų gavimo faktą arba kai kompetentingos institucijos atstovas pažymi, kad gavėjas atsisakė priimti dokumentus ar patvirtinti jų gavimo faktą;\n\n4) dokumentų, siunčiamų elektroninių ryšių priemonėmis, – kita darbo diena, einanti po kompetentingos institucijos dokumentų išsiuntimo dienos."
    },
    {
      "provision_ref": "art11",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "11",
      "title": "11 straipsnis. Informacijos apie kompetentingos institucijos atliekamą pažeidimo nagrinėjimą teikimas",
      "content": "Kompetentinga institucija informacijos apie atliekamą pažeidimo nagrinėjimą visuomenės informavimo priemonėms, kitiems su patikrinimo atlikimu arba skundo nagrinėjimu nesusijusiems asmenims neteikia tol, kol patikrinimas arba skundo nagrinėjimas nėra baigtas, ir tiek, kiek informacijos teikimas gali pakenkti atliekamam pažeidimo nagrinėjimui."
    },
    {
      "provision_ref": "art12",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "12",
      "title": "12 straipsnis. Kompetentingos institucijos reikalavimų privalomumas",
      "content": "Juridiniai ir fiziniai asmenys privalo vykdyti kompetentingos institucijos reikalavimus nepagrįstai nedelsdami, bet ne vėliau kaip per kompetentingos institucijos nurodytą terminą, pateikti informaciją ir (ar) paaiškinimus, dokumentų kopijas ir nuorašus, duomenų kopijas, sudaryti sąlygas susipažinti su visais duomenimis ir (ar) įranga, susijusiais su Reglamento (ES) 2022/868 reikalavimų vykdymu, ir dokumentais, reikalingais kompetentingos institucijos funkcijoms atlikti.\n\nANTRASIS SKIRSNIS\nPATIKRINIMO KOMPETENTINGOS INSTITUCIJOS INICIATYVA ATLIKIMAS"
    },
    {
      "provision_ref": "art13",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "13",
      "title": "13 straipsnis. Patikrinimas kompetentingos institucijos iniciatyva ir jo atlikimo tvarka",
      "content": "1. Kompetentinga institucija gali savo iniciatyva pradėti patikrinimą.\n\n2. Kompetentinga institucija patikrinimą savo iniciatyva atlieka Reglamento (ES) 2022/868, šio įstatymo, Viešojo administravimo įstatymo ir savo nustatyta tvarka."
    },
    {
      "provision_ref": "art14",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "14",
      "title": "14 straipsnis. Patikrinimo kompetentingos institucijos iniciatyva atlikimo terminai",
      "content": "1. Patikrinimas kompetentingos institucijos iniciatyva gali būti atliekamas ne ilgiau kaip 4 mėnesius nuo sprendimo atlikti patikrinimą priėmimo dienos.\n\n2. Atsižvelgiant į patikrinimo sudėtingumą, mastą, tikrinamo asmens veiklos pobūdį, tikrinamo asmens ir kitų juridinių ar fizinių asmenų vengimą vykdyti kompetentingos institucijos reikalavimus, patikrinimo metu paaiškėjusias naujas aplinkybes arba kitas objektyvias priežastis, šio straipsnio 1 dalyje nustatytas terminas kompetentingos institucijos sprendimu gali būti pratęsiamas, bet ne ilgiau kaip 2 mėnesiams. Bendras patikrinimo kompetentingos institucijos iniciatyva atlikimo terminas negali būti ilgesnis kaip 6 mėnesiai nuo sprendimo atlikti patikrinimą priėmimo dienos. Apie patikrinimo termino pratęsimą ir priežastis, dėl kurių šis terminas pratęstas, kompetentinga institucija privalo nedelsdama, bet ne vėliau kaip iki šio straipsnio 1 dalyje nurodyto termino pabaigos, pranešti tikrinamam asmeniui.\n\n3. Šio straipsnio 1 ir 2 dalyse nustatytų terminų skaičiavimas sustabdomas, jeigu kompetentinga institucija dėl jos nurodymų nevykdymo pradeda sankcijos skyrimo tikrinamam asmeniui procedūrą."
    },
    {
      "provision_ref": "art15",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "15",
      "title": "15 straipsnis. Kompetentingos institucijos sprendimai atlikus patikrinimą savo iniciatyva",
      "content": "1. Kompetentinga institucija, baigusi patikrinimą savo iniciatyva, motyvuotai nusprendžia:\n\n1) konstatuoti, kad pažeidimas nenustatytas;\n\n2) konstatuoti, kad buvo padarytas pažeidimas, ir teikti duomenų tarpininkavimo paslaugų teikėjui ar pripažintai duomenų altruizmo organizacijai nurodymus, rekomendacijas, įspėjimus, ir (ar) taikyti kitas Reglamento (ES) 2022/868 14 straipsnio 4 ir 5 dalyse arba 24 straipsnio 5 dalyje nurodytas poveikio priemones, ir (ar) skirti sankcijas Reglamento (ES) 2022/868 34 straipsnyje nurodytais atvejais.\n\n2. Apie priimtą sprendimą kompetentinga institucija ne vėliau kaip per 3 darbo dienas nuo sprendimo priėmimo dienos raštu praneša tikrinamam asmeniui. Jeigu ketinama skirti sankciją, atliekami šio skyriaus ketvirtajame skirsnyje nurodyti veiksmai.\n\n3. Kompetentingos institucijos sprendimai gali būti skundžiami Lietuvos administracinių ginčų komisijai Lietuvos Respublikos ikiteisminio administracinių ginčų nagrinėjimo tvarkos įstatymo nustatyta tvarka arba administraciniam teismui Lietuvos Respublikos administracinių bylų teisenos įstatymo nustatyta tvarka.\n\nTREČIASIS SKIRSNIS\nSKUNDŲ NAGRINĖJIMAS"
    },
    {
      "provision_ref": "art16",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "16",
      "title": "16 straipsnis. Skundų nagrinėjimo tvarka",
      "content": "1. Kompetentinga institucija nagrinėja skundus dėl pažeidimų Reglamento (ES) 2022/868, šio įstatymo ir savo nustatyta tvarka.\n\n2. Jeigu kompetentinga institucija nustato, kad ji nagrinėja pareiškėjo pateiktus 2 ar daugiau skundų dėl to paties skundžiamo asmens arba skundai pateikti skirtingų pareiškėjų, tačiau dėl tų pačių pažeidimų ir to paties skundžiamo asmens, jos sprendimu šie skundai iki skundo nagrinėjimo termino pabaigos gali būti sujungiami ir nagrinėjami kartu."
    },
    {
      "provision_ref": "art17",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "17",
      "title": "17 straipsnis. Teisė pateikti skundą ir skundo turinys",
      "content": "1. Skundą kompetentingai institucijai, vadovaudamasis Reglamento (ES) 2022/868 27 straipsnio 1 dalimi, turi teisę pateikti bet kuris fizinis ar juridinis asmuo individualiai arba kolektyviai.\n\n2. Skunde nurodoma:\n\n1) adresatas – kompetentinga institucija;\n\n2) skundo surašymo data;\n\n3) pareiškėjo ir jo atstovo, jeigu jis yra, duomenys:\n\na) fizinio asmens vardas, pavardė, kontaktiniai duomenys;\n\nb) juridinio asmens pavadinimas, kodas, kontaktiniai duomenys;\n\nc) atstovavimo pagrindas, kai skundą pateikia pareiškėjo atstovas;\n\n4) skundžiamo asmens tapatybė (duomenų tarpininkavimo paslaugų teikėjo arba pripažintos duomenų altruizmo organizacijos pavadinimas ir kodas), kontaktiniai duomenys, jeigu jie žinomi;\n\n5) skundžiamų veiksmų (neveikimo) apibūdinimas, jų padarymo laikas ir faktinės aplinkybės;\n\n6) pareiškėjo prašymas kompetentingai institucijai;\n\n7) pareiškėjo ar jo atstovo, jeigu jis yra, parašas; elektroninių ryšių priemonėmis pateikiamas skundas turi būti pasirašytas pareiškėjo ar jo atstovo, jeigu jis yra, kvalifikuotu elektroniniu parašu arba suformuotas elektroninę asmens atpažintį ir teksto autentiškumą užtikrinančiu būdu.\n\n3. Prie skundo pridedama pareiškėjo turima informacija ir dokumentai, jo manymu, pagrindžiantys skunde pateiktas aplinkybes. Prie pareiškėjo atstovo pateikiamo skundo pridedamas ir pareiškėjo atstovo įgaliojimus patvirtinantis dokumentas."
    },
    {
      "provision_ref": "art18",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "18",
      "title": "18 straipsnis. Atsisakymas nagrinėti skundą",
      "content": "1. Kompetentinga institucija priima sprendimą atsisakyti nagrinėti skundą ar jo dalį ir apie tai ne vėliau kaip per 5 darbo dienas nuo skundo gavimo šioje institucijoje dienos praneša pareiškėjui ir nurodo atsisakymo nagrinėti skundą ar jo dalį teisinį pagrindą, jeigu:\n\n1) nėra galimybės identifikuoti pareiškėjo arba patikrinti skundo autentiškumo;\n\n2) skunde nurodytų skundžiamų veiksmų (neveikimo) ar jų dalies tyrimas nepriklauso kompetentingos institucijos kompetencijai;\n\n3) dėl skundo ar jo dalies tuo pačiu klausimu yra pradėtas patikrinimas kompetentingos institucijos iniciatyva;\n\n4) skundas ar jo dalis tuo pačiu klausimu buvo išnagrinėti kompetentingos institucijos ir skunde nėra pateikta naujų faktinių duomenų;\n\n5) to paties pareiškėjo skundas ar jo dalis tuo pačiu klausimu buvo išnagrinėta arba yra nagrinėjami Lietuvos Respublikos ar kitos Europos Sąjungos valstybės narės teisme;\n\n6) to paties pareiškėjo skundas ar jo dalis tuo pačiu klausimu buvo išnagrinėti arba yra nagrinėjami kitos Europos Sąjungos valstybės narės už duomenų tarpininkavimo paslaugas ir (ar) duomenų altruizmo organizacijų registraciją atsakingos kompetentingos institucijos;\n\n7) skundas grindžiamas akivaizdžiai tikrovės neatitinkančiais faktais arba jo tekstas neįskaitomas, neaiškiai suformuluotas pareiškėjo prašymas ar skundo turinys nesuprantamas;\n\n8) nuo skunde ar jo dalyje nurodyto galimo pažeidimo padarymo iki skundo pateikimo dienos praėjo daugiau kaip 2 metai.\n\n2. Jeigu kompetentinga institucija šio straipsnio 1 dalyje nustatyta tvarka neinformuoja apie atsisakymą nagrinėti skundą ar jo dalį, laikoma, kad priimtas nagrinėti visas skundas."
    },
    {
      "provision_ref": "art19",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "19",
      "title": "19 straipsnis. Papildomų dokumentų ir (ar) informacijos reikalavimas iš pareiškėjo",
      "content": "1. Kompetentingos institucijos reikalavimas iš pareiškėjo pateikti papildomus dokumentus ir (ar) informaciją, reikalingus skundui ar jo daliai nagrinėti, turi būti motyvuotas. Pareiškėjui pranešama apie papildomų dokumentų ir (ar) informacijos nepateikimo padarinius.\n\n2. Pareiškėjas kompetentingos institucijos reikalavimu privalo pateikti skundui ar jo daliai nagrinėti reikalingus papildomus dokumentus ir (ar) informaciją per šios institucijos nurodytą terminą, bet ne vėliau kaip per 10 darbo dienų nuo šios institucijos reikalavimo gavimo dienos.\n\n3. Kompetentinga institucija iš pareiškėjo reikalauja tik tų dokumentų ir informacijos, kurių nėra registrų informacinėse sistemose, valstybės informacinėse sistemose ir (ar) kitose informacinėse sistemose, finansuojamose iš valstybės ar savivaldybės biudžeto ir (ar) valstybės pinigų fondų, ir kurių neturi galimybės gauti pati."
    },
    {
      "provision_ref": "art20",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "20",
      "title": "20 straipsnis. Skundo nagrinėjimo nutraukimas",
      "content": "Kompetentinga institucija priima sprendimą nutraukti skundo ar jo dalies nagrinėjimą, jeigu nagrinėjant skundą ar jo dalį:\n\n1) gaunamas pareiškėjo prašymas nenagrinėti skundo ar jo dalies;\n\n2) paaiškėja, kad yra šio įstatymo 18 straipsnio 1 dalies 2–8 punktuose nurodytas teisinis pagrindas atsisakyti nagrinėti skundą ar jo dalį;\n\n3) pareiškėjas kompetentingos institucijos reikalavimu nepateikia papildomų dokumentų ir (ar) informacijos, be kurių neįmanoma išnagrinėti skundo ar jo dalies;\n\n4) paaiškėja, kad skundo ar jo dalies negalima išnagrinėti dėl informacijos trūkumo ar kitų reikšmingų aplinkybių;\n\n5) paaiškėja, kad pareiškėjas – fizinis asmuo mirė arba pareiškėjas – juridinis asmuo pasibaigė;\n\n6) nėra galimybės įteikti skundžiamam asmeniui dokumentų ir kompetentinga institucija išnaudojo visas šiame įstatyme nustatytas galimybes įteikti dokumentus."
    },
    {
      "provision_ref": "art21",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "21",
      "title": "21 straipsnis. Pareiškėjo informavimo ir skundo nagrinėjimo terminai",
      "content": "1. Kompetentinga institucija pareiškėjui Reglamento (ES) 2022/868 27 straipsnio 2 dalyje nurodytą informaciją pateikia ne vėliau kaip per 3 mėnesius nuo skundo gavimo šioje institucijoje dienos.\n\n2. Skundas ar jo dalis turi būti išnagrinėti ir pareiškėjui atsakyta per 4 mėnesius nuo skundo gavimo kompetentingoje institucijoje dienos, išskyrus atvejus, kai dėl skunde ar jo dalyje nurodytų ar skundo ar jo dalies nagrinėjimo metu paaiškėjusių aplinkybių sudėtingumo, informacijos apimties, skundžiamo asmens ir kitų juridinių ar fizinių asmenų vengimo vykdyti kompetentingos institucijos reikalavimus, skundžiamų veiksmų tęstinio pobūdžio arba kitų objektyvių priežasčių skundo ar jo dalies nagrinėjimo terminą būtina pratęsti. Šiais atvejais skundo ar jo dalies nagrinėjimo terminas pratęsiamas, bet ne ilgiau kaip 2 mėnesiams. Bendras skundo ar jo dalies nagrinėjimo terminas negali būti ilgesnis kaip 6 mėnesiai nuo skundo gavimo kompetentingoje institucijoje dienos. Apie skundo ar jo dalies nagrinėjimo termino pratęsimą ir pratęsimo priežastis pranešama pareiškėjui. Skundas ar jo dalis turi būti išnagrinėti per įmanomai trumpiausią laiką.\n\n3. Šio straipsnio 2 dalyje nustatytų terminų skaičiavimas sustabdomas, jeigu kompetentinga institucija dėl jos nurodymų nevykdymo pradeda sankcijos skyrimo procedūrą. Apie skundo nagrinėjimo terminų skaičiavimo sustabdymą ir šių terminų sustabdymo priežastis pranešama pareiškėjui."
    },
    {
      "provision_ref": "art22",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "22",
      "title": "22 straipsnis. Kompetentingos institucijos sprendimai išnagrinėjus skundą",
      "content": "1. Kompetentinga institucija, baigusi skundo ar jo dalies nagrinėjimą, motyvuotai nusprendžia:\n\n1) pripažinti skundą ar jo dalį pagrįstais;\n\n2) atmesti skundą ar jo dalį.\n\n2. Kai skundas ar jo dalis pripažįstami pagrįstais, kompetentinga institucija duomenų tarpininkavimo paslaugų teikėjui arba pripažintai duomenų altruizmo organizacijai teikia nurodymus, rekomendacijas, įspėjimus ir (ar) taiko kitas Reglamento (ES) 2022/868 14 straipsnio 4 ir 5 dalyse arba Reglamento (ES) 2022/868 24 straipsnio 5 dalyje nurodytas poveikio priemones ir (ar) skiria sankcijas Reglamento (ES) 2022/868 34 straipsnyje nurodytais atvejais. Jeigu ketinama skirti sankciją, atliekami šio skyriaus ketvirtajame skirsnyje nurodyti veiksmai.\n\n3. Apie priimtą sprendimą kompetentinga institucija ne vėliau kaip per 3 darbo dienas nuo jo priėmimo dienos raštu praneša pareiškėjui ir skundžiamam asmeniui.\n\n4. Kompetentingos institucijos sprendimas gali būti skundžiamas Lietuvos administracinių ginčų komisijai Ikiteisminio administracinių ginčų nagrinėjimo tvarkos įstatymo nustatyta tvarka arba administraciniam teismui Administracinių bylų teisenos įstatymo nustatyta tvarka.\n\nKETVIRTASIS SKIRSNIS\nSANKCIJOS"
    },
    {
      "provision_ref": "art23",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "23",
      "title": "23 straipsnis. Sankcijų skyrimo duomenų tarpininkavimo paslaugų teikėjams ir pripažintoms duomenų altruizmo organizacijoms bendrosios nuostatos",
      "content": "1. Kompetentinga institucija už pažeidimą ir už kompetentingos institucijos teisėtų nurodymų nevykdymą, trukdymą kompetentingai institucijai atlikti pažeidimo nagrinėjimą, patikrinimą ar nagrinėti skundą skiria sankcijas, kurios gali būti skiriamos ir kaip periodinės sankcijos, (toliau – sankcija) duomenų tarpininkavimo paslaugų teikėjams ir pripažintoms duomenų altruizmo organizacijoms, vadovaudamasi Reglamentu (ES) 2022/868 ir šiuo įstatymu.\n\n2. Sprendimas dėl sankcijos skyrimo gali būti priimtas, jeigu praėjo ne daugiau kaip 3 metai nuo pažeidimo padarymo dienos, o kai pažeidimas trunkamasis, – nuo jo paaiškėjimo dienos."
    },
    {
      "provision_ref": "art24",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "24",
      "title": "24 straipsnis. Sankcijos skyrimas",
      "content": "1. Kompetentinga institucija duomenų tarpininkavimo paslaugų teikėjams ar pripažintoms duomenų altruizmo organizacijoms už Reglamento (ES) 2022/868 pažeidimus turi teisę skirti sankciją iki 4 procentų duomenų tarpininkavimo paslaugų teikėjų ar pripažintų duomenų altruizmo organizacijų bendrosios pasaulinės metinės apyvartos praėjusiais finansiniais metais.\n\n2. Už kompetentingos institucijos teisėtų nurodymų nevykdymą, trukdymą jai atlikti pažeidimo nagrinėjimą, patikrinimą ar nagrinėti skundą duomenų tarpininkavimo paslaugų teikėjams ar pripažintoms duomenų altruizmo organizacijoms gali būti skiriama sankcija už kiekvieną pažeidimo vykdymo (tęsimo) dieną iki 4 procentų duomenų tarpininkavimo paslaugų teikėjų ar pripažintų duomenų altruizmo organizacijų vidutinės dienos bendrosios pasaulinės apyvartos praėjusiais finansiniais metais.\n\n3. Šio straipsnio 2 dalyje nurodyta sankcija skiriama už laikotarpį, kuris pradedamas skaičiuoti nuo kompetentingos institucijos teisėtų nurodymų nevykdymo, trukdymo atlikti pažeidimo nagrinėjimą, patikrinimą ar nagrinėti skundą nustatymo dienos ir kurio paskutinė diena yra diena, kai baigiasi atitinkamas pažeidimas.\n\n4. Duomenų tarpininkavimo paslaugų teikėjams ar pripažintoms duomenų altruizmo organizacijoms sankcija neskiriama, jeigu sankcijos skyrimo procedūros metu paaiškėja, kad nebuvo padarytas pažeidimas."
    },
    {
      "provision_ref": "art25",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "25",
      "title": "25 straipsnis. Sankcijos skyrimo tvarka",
      "content": "1. Duomenų tarpininkavimo paslaugų teikėjams ar pripažintoms duomenų altruizmo organizacijoms skiriamos sankcijos diferencijuojamos atsižvelgiant į Reglamento (ES) 2022/868 34 straipsnio 2 dalyje nurodytus kriterijus, taip pat į:\n\n1) šiuos kriterijus, taikomus skiriant sankciją:\n\na) jeigu duomenų tarpininkavimo paslaugų teikėjui ar pripažintai duomenų altruizmo organizacijai dėl to paties dalyko teikti nurodymai, rekomendacijos ir (ar) taikytos kitos Reglamento (ES) 2022/868 14 straipsnio 4 ir 5 dalyse arba 24 straipsnio 5 dalyje nurodytos priemonės, – ar laikytasi tų nurodymų, rekomendacijų ir (ar) kitų priemonių;\n\nb) kiekvieno duomenų tarpininkavimo paslaugų teikėjo ar pripažintos duomenų altruizmo organizacijos įtaką pažeidimo padarymui, kai pažeidimą padaro keli subjektai;\n\n2) atsakomybę lengvinančias aplinkybes:\n\na) savo valia nutraukė pažeidimą;\n\nb) padėjo kompetentingai institucijai išaiškinti pažeidimo aplinkybes;\n\nc) bendradarbiavo su kompetentinga institucija;\n\n3) atsakomybę sunkinančias aplinkybes:\n\na) kliudė atlikti pažeidimo nagrinėjimą ir (ar) patikrinimą;\n\nb) slėpė padarytą pažeidimą;\n\nc) pažeidimą padarė tyčia;\n\nd) tęsė pažeidimą, nepaisydami kompetentingos institucijos nurodymo nutraukti pažeidimą ir įgyvendinti pažeidimui proporcingas taisomąsias priemones;\n\ne) nevykdė prisiimtų ir kompetentingos institucijos patvirtintų įsipareigojimų pašalinti pažeidimą;\n\nf) tokį patį Reglamento (ES) 2022/868 ir (ar) šio įstatymo pažeidimą padarė pakartotinai, nepraėjus 2 metams nuo kompetentingos institucijos sprendimo dėl ankstesnio Reglamento (ES) 2022/868 ir (ar) šio įstatymo pažeidimo įsigaliojimo dienos.\n\n2. Konkretus skiriamos sankcijos dydis nustatomas dviem etapais, atsižvelgiant į šio įstatymo 24 straipsnio 1 ir 2 dalyse nustatytą maksimalią sankcijų dydžių ribą, Reglamento (ES) 2022/868 34 straipsnio 2 dalyje ir šio straipsnio 1 dalyje nurodytus kriterijus, atsakomybę lengvinančias ir sunkinančias aplinkybes. Pirmuoju etapu apskaičiuojamas bazinis sankcijos dydis, kuris lygus 50 procentų maksimalaus už pažeidimą galimos skirti sankcijos dydžio. Antruoju etapu bazinis sankcijos dydis, jeigu yra pagrindas, mažinamas arba didinamas, atsižvelgiant į atsakomybę lengvinančias ir sunkinančias aplinkybes ir kitus asmens padėtį gerinančius arba bloginančius kriterijus, nurodytus Reglamento (ES) 2022/868 34 straipsnio 2 dalyje ir šio straipsnio 1 dalyje. Jeigu nustatomos tik atsakomybę lengvinančios aplinkybės ar kiti asmens padėtį gerinantys kriterijai, bazinis sankcijos dydis yra mažinamas iki 50 procentų, o jeigu nustatomos tik atsakomybę sunkinančios aplinkybės ar kiti asmens padėtį bloginantys kriterijai, bazinis sankcijos dydis yra didinamas iki 50 procentų. Jeigu yra tiek atsakomybę lengvinančių aplinkybių ar kitų asmens padėtį gerinančių kriterijų, tiek atsakomybę sunkinančių aplinkybių ar kitų asmens padėtį bloginančių kriterijų, bazinis sankcijos dydis mažinamas arba didinamas, atsižvelgiant į jų kiekį ir reikšmingumą. Kompetentinga institucija, vadovaudamasi Reglamento (ES) 2022/868 34 straipsnio ir šio straipsnio nuostatomis, nustato sankcijos skyrimo tvarką.\n\n3. Kompetentinga institucija pažeidimo padarymu įtariamam asmeniui išsiunčia dokumentą, kuriame išdėstytas pasiūlymas skirti sankciją. Pažeidimo padarymu įtariamam asmeniui pasiūloma per kompetentingos institucijos nustatytą terminą, kuris negali būti trumpesnis kaip 10 darbo dienų nuo šio kompetentingos institucijos dokumento gavimo dienos, raštu pateikti paaiškinimus dėl šiame dokumente išdėstytų aplinkybių, išskyrus atvejus, kai šie paaiškinimai jau buvo gauti atliekant patikrinimą ar nagrinėjant skundą, suteikti informacijos, reikšmingos skiriant sankciją, ir pareikšti nuomonę dėl pažeidimo nagrinėjimo bylos (toliau – byla) nagrinėjimo žodinės procedūros tvarka. Paaiškinimų ir kitos informacijos nepateikimas per šioje dalyje nurodytą terminą netrukdo spręsti klausimo dėl sankcijos skyrimo.\n\n4. Kompetentinga institucija, pasirengusi nagrinėti bylą, ją paprastai nagrinėja rašytinės procedūros tvarka pagal jai pateiktus paaiškinimus. Bylą nagrinėjant rašytinės procedūros tvarka, posėdis nerengiamas.\n\n5. Kompetentinga institucija pažeidimo padarymu įtariamo asmens prašymu arba savo iniciatyva dėl aplinkybių sudėtingumo ar kitų svarbių aplinkybių gali nuspręsti bylą nagrinėti žodinės procedūros tvarka, kai būtina išklausyti žodinius pažeidimo padarymu įtariamo asmens paaiškinimus ar kitais atvejais, kai byla gali būti geriau išnagrinėta žodinės procedūros tvarka. Nagrinėjant bylą žodinės procedūros tvarka, pažeidimo padarymu įtariamam asmeniui, pareiškėjui ir kitiems asmenims, kurių dalyvavimas reikalingas bylai tinkamai išnagrinėti, turi būti pranešta apie posėdžio, kuriame bus nagrinėjama byla, vietą, datą ir laiką ne vėliau kaip prieš 10 darbo dienų iki posėdžio dienos.\n\n6. Posėdyje, kuriame byla nagrinėjama žodinės procedūros tvarka, gali dalyvauti ir pateikti paaiškinimus pažeidimo padarymu įtariamas asmuo ir kiti asmenys, kurių dalyvavimas reikalingas bylai tinkamai išnagrinėti.\n\n7. Pažeidimo padarymu įtariamo asmens ar jo atstovo neatvykimas netrukdo nagrinėti bylos, jeigu pažeidimo padarymu įtariamam asmeniui apie posėdį, kuriame byla bus nagrinėjama žodinės procedūros tvarka, buvo tinkamai pranešta ir jis nepateikė įrodymų, kad negali atvykti dėl svarbių priežasčių.\n\n8. Posėdis, kuriame byla nagrinėjama žodinės procedūros tvarka, yra viešas, išskyrus atvejus, kai kompetentinga institucija savo iniciatyva arba pažeidimo padarymu įtariamo asmens ir (ar) pareiškėjo prašymu nusprendžia bylą nagrinėti uždarame posėdyje siekdama apsaugoti valstybės, tarnybos, profesines, komercines paslaptis, kitą įstatymų saugomą paslaptį sudarančią ar kitą įstatymų saugomą informaciją arba užtikrinti asmens teises į privataus gyvenimo neliečiamumą ir (ar) asmens duomenų apsaugą.\n\n9. Posėdis, kuriame byla nagrinėjama žodinės procedūros tvarka, vyksta lietuvių kalba.\n\n10. Posėdžio, kuriame byla nagrinėjama žodinės procedūros tvarka, metu daromas posėdžio garso įrašas. Jis laikomas posėdžio protokolu.\n\n11. Kai byla nagrinėjama rašytinės procedūros tvarka, Kompetentinga institucija sprendimą dėl sankcijos skyrimo priima per 20 darbo dienų nuo šio straipsnio 3 dalyje nurodytame dokumente kompetentingos institucijos nustatyto termino pabaigos. Jeigu byla nagrinėjama žodinės procedūros tvarka posėdyje, kompetentinga institucija sprendimą dėl sankcijos skyrimo priima per 20 darbo dienų nuo posėdžio dienos. Kompetentinga institucija sprendimą dėl sankcijos skyrimo ne vėliau kaip per 3 darbo dienas nuo priėmimo dienos išsiunčia asmeniui, dėl kurio šis sprendimas priimtas, ir pareiškėjui.\n\n12. Kompetentingos institucijos sprendimas dėl sankcijos skyrimo turi būti motyvuotas. Jame nurodoma:\n\n1) sprendimą priėmusios kompetentingos institucijos pavadinimas;\n\n2) bylos nagrinėjimo data ir vieta;\n\n3) duomenys apie asmenį, dėl kurio priimtas sprendimas;\n\n4) sprendimo priėmimo teisinis pagrindas;\n\n5) pažeidimas, jeigu jis nustatytas, ir jo aplinkybės;\n\n6) surinkti įrodymai ir jų vertinimas;\n\n7) pažeidimo padarymu įtariamo asmens ir kitų asmenų paaiškinimai (jeigu jie pateikti), jų vertinimas;\n\n8) priimtas sprendimas – skirti sankciją arba jos neskirti;\n\n9) sprendimo apskundimo terminai ir tvarka.\n\n13. Kompetentingos institucijos sprendimas dėl sankcijos skyrimo gali būti skundžiamas Lietuvos administracinių ginčų komisijai Ikiteisminio administracinių ginčų nagrinėjimo tvarkos įstatymo nustatyta tvarka arba administraciniam teismui Administracinių bylų teisenos įstatymo nustatyta tvarka."
    },
    {
      "provision_ref": "art26",
      "chapter": "V SKYRIUS DUOMENŲ TARPININKAVIMO PASLAUGŲ TEIKĖJO IR PRIPAŽINTOS DUOMENŲ ALTRUIZMO ORGANIZACIJOS TEISINĖ ATSAKOMYBĖ",
      "section": "26",
      "title": "26 straipsnis. Sprendimo dėl sankcijos skyrimo vykdymas",
      "content": "1. Kompetentingos institucijos sprendimas dėl sankcijos skyrimo turi būti įvykdytas ne vėliau kaip per 3 mėnesius nuo dienos, kurią jis buvo įteiktas asmeniui, kuriam sankcija paskirta. Apskundus kompetentingos institucijos sprendimą dėl sankcijos skyrimo, jis turi būti įvykdytas ne vėliau kaip per 3 mėnesius nuo teismo sprendimo įsiteisėjimo dienos. Sankcija turi būti sumokėta į valstybės biudžetą.\n\n2. Kompetentingos institucijos sprendimas dėl sankcijos skyrimo yra vykdomasis dokumentas, vykdomas Lietuvos Respublikos civilinio proceso kodekso nustatyta tvarka. Jis gali būti pateiktas vykdyti ne vėliau kaip per 3 metus nuo jo priėmimo dienos.\n\nVI SKYRIUS\nŽALOS ATLYGINIMAS"
    },
    {
      "provision_ref": "art27",
      "chapter": "VI SKYRIUS ŽALOS ATLYGINIMAS",
      "section": "27",
      "title": "27 straipsnis. Skundų dėl žalos atlyginimo pateikimas ir nagrinėjimas",
      "content": "1. Fizinis ar juridinis asmuo (toliau kartu šiame straipsnyje – asmenys), kuriems kompetentingos įstaigos priimtas sprendimas, kaip nurodyta Reglamento (ES) 2022/868 9 straipsnio 1 dalyje, suteikti ar atsisakyti suteikti jam prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui daro tiesioginį poveikį, turi teisę reikalauti iš kompetentingos įstaigos žalos atlyginimo.\n\n2. Asmenų skundus dėl kompetentingos įstaigos priimtais sprendimais, netinkamu veikimu (neveikimu) jiems prašant suteikti prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui padarytos žalos atlyginimo Ikiteisminio administracinių ginčų nagrinėjimo tvarkos įstatymo nustatyta tvarka nagrinėja Lietuvos administracinių ginčų komisija arba Administracinių bylų teisenos įstatymo nustatyta tvarka –administracinis teismas.\n\n3. Asmenų skundai dėl kompetentingos įstaigos priimto sprendimo netenkinti prašymo suteikti jiems prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui priėmimo, šios įstaigos netinkamo veikimo (neveikimo) jiems prašant suteikti prieigą prie duomenų pakartotiniam naudojimui turi būti pateikti šio straipsnio 2 dalyje nurodytoms ikiteisminio arba teisminio nagrinėjimo institucijoms ne vėliau kaip per vieną mėnesį nuo kompetentingos įstaigos sprendimo priėmimo, jos netinkamo veikimo (neveikimo) aplinkybių paaiškėjimo dienos."
    },
    {
      "provision_ref": "art28",
      "chapter": "VI SKYRIUS ŽALOS ATLYGINIMAS",
      "section": "28",
      "title": "28 straipsnis. Atlygintinos žalos dydžio nustatymas",
      "content": "1. Žala asmenims dėl kompetentingos įstaigos priimto sprendimo, jos netinkamo veikimo (neveikimo) jiems prašant suteikti prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui yra atlyginama visiškai.\n\n2. Visiškas žalos atlyginimas reiškia, kad asmenys, kuriems atlyginama žala, turi atsidurti tokioje padėtyje, kurioje jie būtų buvę, jeigu kompetentinga įstaiga būtų tenkinusi jų prašymą suteikti prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui arba būtų veikusi tinkamai, suteikdama ar atsisakydama suteikti prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui, tačiau asmenims negali būti leidžiama nepagrįstai praturtėti.\n\n3. Visiškas žalos atlyginimas apima tiesioginius ir netiesioginius nuostolius.\n\n4. Kai dėl kompetentingos įstaigos priimto sprendimo, jos netinkamo veikimo (neveikimo) asmenims prašant suteikti prieigą prie Reglamento (ES) 2022/868 3 straipsnio 1 dalyje nurodytų duomenų pakartotiniam naudojimui Lietuvos administracinių ginčų komisija arba administracinis teismas, remdamiesi byloje esančiais įrodymais, negali nustatyti tikslaus žalos dydžio arba jiems tai padaryti pernelyg sudėtinga, jie nustato apytikrį žalos dydį.\n\nVII SKYRIUS\nbaigiamosios nuostatos"
    },
    {
      "provision_ref": "art29",
      "chapter": "VII SKYRIUS baigiamosios nuostatos",
      "section": "29",
      "title": "29 straipsnis. Kompetentingos institucijos sprendimų skelbimas",
      "content": "1. Kompetentinga institucija, siekdama didinti visuomenės informuotumą apie su Reglamento (ES) 2022/868 taikymu susijusius reikalavimus, saugumo priemones, teises ir pavojus ir jų supratimą, savo sprendimus, priimtus atlikus patikrinimą ir (ar) išnagrinėjus skundą, išskyrus sprendimus, priimtus vadovaujantis šio įstatymo 18 ir 20 straipsniais, ne vėliau kaip per 5 darbo dienas nuo sprendimo priėmimo dienos paskelbia viešai savo interneto svetainėje, nepažeisdama asmens duomenų apsaugos, valstybės, tarnybos, profesinės, komercinės, kitos įstatymų saugomą paslaptį sudarančios ar kitos įstatymų saugomos informacijos apsaugos reikalavimų. Kai kompetentinga institucija, atlikusi patikrinimą ir (ar) išnagrinėjusi skundą, nenustato Reglamento (ES) 2022/868 ir šio įstatymo pažeidimų, skelbdama savo sprendimą ji neatskleidžia duomenų tarpininkavimo paslaugų teikėjo ir (ar) pripažintos duomenų altruizmo organizacijos, dėl kurių priimtas šis sprendimas, tapatybės.\n\n2. Šiame straipsnyje nurodomi sprendimai viešai skelbiami 10 metų nuo jų paskelbimo dienos.\n\n3. Išsamią sprendimų paskelbimo tvarką nustato kompetentinga institucija."
    },
    {
      "provision_ref": "art30",
      "chapter": "VII SKYRIUS baigiamosios nuostatos",
      "section": "30",
      "title": "30 straipsnis. Informacijos teikimas Europos Komisijai",
      "content": "Lietuvos Respublikos ekonomikos ir inovacijų ministerija teikia informaciją Europos Komisijai apie Reglamento (ES) 2022/868 įgyvendinimą vadovaudamasi Reglamento (ES) 2022/868 7 straipsnio 5 dalimi, 13 straipsnio 1 dalimi, 16 straipsniu, 23 straipsnio 2 dalimi, 34 straipsnio 1 dalimi ir 35 straipsniu."
    },
    {
      "provision_ref": "art31",
      "chapter": "VII SKYRIUS baigiamosios nuostatos",
      "section": "31",
      "title": "31 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. rugsėjo 1 d.\n\n2. Vyriausybė, kompetentinga įstaiga ir kompetentinga institucija iki 2024 m. rugpjūčio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\nLietuvos Respublikos apsaugotų duomenų pakartotinio naudojimo, duomenų tarpininkavimo ir duomenų altruizmo veiklos priežiūros įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2022 m. gegužės 30 d. Europos Parlamento ir Tarybos reglamentas (ES) 2022/868 dėl Europos duomenų valdymo, kuriuo iš dalies keičiamas Reglamentas (ES) 2018/1724 (Duomenų valdymo aktas).\n\n_____________________"
    }
  ],
  "definitions": []
}
