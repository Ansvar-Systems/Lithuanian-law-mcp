{
  "id": "lt-law-ix-1434",
  "type": "statute",
  "title": "Lietuvos Respublikos karo policijos įstatymo 10, 13, 14, 15, 17, 18, 20 ir 21 straipsnių pakeitimo įstatymas",
  "short_name": "IX-1434",
  "status": "in_force",
  "issued_date": "2003-04-03",
  "in_force_date": "2003-05-01",
  "url": "https://e-tar.lt/portal/lt/legalAct/TAR.E6FA402A7987/JZqALfHyGs",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 1 dalies 5 ir 6 punktų pakeitimas",
      "content": "1. 10 straipsnio 1 dalies 5 punkte vietoj žodžio „kvotą“ įrašyti žodžius „ikiteisminį tyrimą“ ir šį punktą išdėstyti taip:\n\n„5) įstatymų nustatyta tvarka atlieka ikiteisminį tyrimą jos kompetencijai pagal baudžiamojo proceso įstatymus priklausančiose bylose;“.\n\n2. 10 straipsnio 1 dalies 6 punkte vietoj žodžio „tardytojo“ įrašyti žodžius „ikiteisminio tyrimo pareigūno“ ir šį punktą išdėstyti taip:\n\n„6) įstatymų numatytais atvejais ir tvarka vykdo ikiteisminio tyrimo pareigūno, prokuroro, teisėjo ir teismo pavedimus;“."
    },
    {
      "provision_ref": "art2",
      "section": "2",
      "title": "2 straipsnis. 13 straipsnio 1 dalies 3 punkto pakeitimas",
      "content": "13 straipsnio 1 dalies 3 punkte vietoj žodžio „nusikaltimo“ įrašyti žodžius „nusikalstamos veikos“ ir šį punktą išdėstyti taip:\n\n„3) įstatymų nustatyta tvarka sulaikyti asmenis, darančius ar įtariamus darant nusikaltimą ar kitokį teisės pažeidimą, imtis priemonių įvykio vietai apsaugoti bei nusikalstamos veikos liudytojams nustatyti, atlikti kitus būtinus procesinius veiksmus;“."
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 1 dalies 6 punkto pakeitimas",
      "content": "14 straipsnio 1 dalies 6 punkte vietoj žodžio „nusikaltimą“ įrašyti žodžius „nusikalstamą veiką“ ir šį punktą išdėstyti taip:\n\n„6) vykdydamas tiesiogines pareigas, taip pat persekiodamas įtariamus padarius nusikalstamą veiką asmenis, besislepiančius nuo teisėsaugos institucijų nusikaltėlius ar siekdamas užkirsti kelią daromiems nusikaltimams ir kitiems teisės pažeidimams, bet kuriuo paros metu įeiti į visas karinėje teritorijoje esančias patalpas;“."
    },
    {
      "provision_ref": "art4",
      "section": "4",
      "title": "4 straipsnis. 15 straipsnio 2 dalies pakeitimas",
      "content": "15 straipsnio 2 dalyje vietoj žodžių „padarytus nusikaltimus“ įrašyti žodžius „padarytas nusikalstamas veikas“ ir šią dalį išdėstyti taip:\n\n„2. Už padarytas nusikalstamas veikas karo policininkas atsako Lietuvos Respublikos įstatymų nustatyta tvarka. Už administracinius teisės pažeidimus karo policininkas atsako pagal drausmės statutus, išskyrus Lietuvos Respublikos administracinių teisės pažeidimų kodekso 15 straipsnio 1 dalyje numatytas išimtis. Už drausminius nusižengimus karo policininkas atsako drausmės statutų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio 2 dalies 7 punkto pakeitimas",
      "content": "17 straipsnio 2 dalies 7 punkte vietoj žodžio „nusikaltimą“ įrašyti žodžius „nusikalstamą veiką“ ir šį punktą išdėstyti taip:\n\n„7) persekioti arba sulaikyti įtariamą padarius nusikalstamą veiką asmenį, jeigu šis asmuo, norėdamas išvengti sulaikymo, ketina panaudoti ar panaudoja šaunamąjį ginklą, taip pat kitokius daiktus arba įrankius bei veiksmus, pavojingus žmonių sveikatai ar gyvybei;“."
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 7 dalies 3 punkto pakeitimas",
      "content": "18 straipsnio 7 dalies 3 punkte vietoj žodžių „padariusį nusikaltimą“ įrašyti žodžius „įtariamą padarius nusikalstamą veiką“ ir šį punktą išdėstyti taip:\n\n„3) sulaikant asmenį, įtariamą padarius nusikalstamą veiką arba šiurkščiai pažeidžiantį viešąją tvarką ar tvarką karinėje teritorijoje;“."
    },
    {
      "provision_ref": "art7",
      "section": "7",
      "title": "7 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Karo policijos santykiai su prokuratūra ir ikiteisminio tyrimo įstaigomis\n\n1. Karo policija palaiko santykius su prokuratūros ir ikiteisminio tyrimo įstaigų specializuotais karinės teisėsaugos padaliniais ir pareigūnais.\n\n2. Prokuratūra įstatymų nustatyta tvarka organizuoja karo policijos atliekamą ikiteisminį tyrimą ir jam vadovauja bei derina karo policijos ir ikiteisminio tyrimo įstaigų kovos su nusikalstamumu veiksmus.\n\n3. Karo policija privalo pateikti prokuratūrai visus duomenis, reikalingus prokuratūros funkcijoms vykdyti.\n\n4. Prokuratūra ir ikiteisminio tyrimo įstaigos informuoja karo policiją apie nusikalstamų veikų, kuriomis įtariami kariai, tyrimą.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 2, 3 ir 5 dalių pakeitimas",
      "content": "1. 21 straipsnio 2 dalyje vietoj žodžio „kvotos“ įrašyti žodžius „ikiteisminio tyrimo“ ir šią dalį išdėstyti taip:\n\n„2. Policija, karo policijai pareikalavus, įstatymų ir kitų teisės aktų nustatyta tvarka privalo pateikti visus duomenis, reikalingus karo policijai ikiteisminio tyrimo veiksmams bei kitoms funkcijoms atlikti.“\n\n2. 21 straipsnio 3 dalyje vietoj žodžio „Policijai“ įrašyti žodžius „Ikiteisminio tyrimo įstaigoms ar prokurorui“, vietoj žodžių „policijai kvotos ir tardymo“ įrašyti žodžius „ikiteisminio tyrimo“ ir šią dalį išdėstyti taip:\n\n„3. Ikiteisminio tyrimo įstaigoms ar prokurorui pareikalavus, karo policija įstatymų ir kitų teisės aktų nustatyta tvarka privalo pateikti visus duomenis, reikalingus ikiteisminio tyrimo veiksmams bei kitoms funkcijoms atlikti.“\n\n3. 21 straipsnio 5 dalyje vietoj žodžio „nusikaltimus“ įrašyti žodžius „nusikalstamas veikas“, vietoj žodžių „bylose kvotą“ įrašyti žodžius „ikiteisminį tyrimą“ ir šią dalį išdėstyti taip:\n\n„5. Karo policija privalo nedelsdama pranešti policijai apie sulaikytus civilius bei juos perduoti atvykusiems policijos pareigūnams, jeigu sulaikytieji įtariami padarę nusikaltimą ar kitą teisės pažeidimą. Policijai taip pat perduodama visa karo policijos turima medžiaga, reikalinga nusikaltimui ar kitam teisės pažeidimui tirti. Policija informuoja karo policiją apie tokio nusikaltimo ar teisės pažeidimo tyrimą. Policijai neperduodami civiliai, įtariami padarę nusikalstamas veikas, dėl kurių pagal baudžiamojo proceso įstatymus ikiteisminį tyrimą atlieka karo policija.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "Šis Įstatymas įsigalioja kartu su Lietuvos Respublikos baudžiamuoju kodeksu (Žin., 2000, Nr. 89-2741) ir Lietuvos Respublikos baudžiamojo proceso kodeksu (Žin., 2002, Nr. 37-1341).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
