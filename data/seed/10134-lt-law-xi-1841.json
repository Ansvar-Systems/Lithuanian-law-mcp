{
  "id": "lt-law-xi-1841",
  "type": "statute",
  "title": "Lietuvos Respublikos mėgėjiškos žūklės įstatymo 2, 9 ir 10 straipsnių pakeitimo įstatymas",
  "short_name": "XI-1841",
  "status": "in_force",
  "issued_date": "2011-12-21",
  "in_force_date": "2011-12-31",
  "url": "https://e-tar.lt/portal/lt/legalAct/TAR.A778BCECC777/IHrEweUomy",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1, 3, 16, 17 ir 18 dalių pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Intensyviai veisiamos žuvys – žuvys, įveistos pagal Žemės ūkio ministerijos ir Aplinkos ministerijos nustatytas žuvų įveisimo limituotai žvejybai normas.“\n\n2. Pakeisti 2 straipsnio 3 dalį ir ją išdėstyti taip:\n\n„3. Limituota žvejyba – saugomų ir globojamų žuvų rūšių ar intensyviai veisiamų žuvų žvejyba, taip pat žvejyba vandens telkiniuose, kuriuose mėgėjiška žūklė ribojama, arba žvejyba nestandartiniais įrankiais ir būdais pagal Aplinkos ministerijos nustatytą tvarką.“\n\n3. Pakeisti 2 straipsnio 16 dalį ir ją išdėstyti taip:\n\n„16. Žūklės leidimas – šio įstatymo nustatyta tvarka vandens telkinio savininko ar žūklės ploto naudotojo išduotas dokumentas, kuriuo suteikiama teisė naudoti žuvų išteklius mėgėjiškai žūklei.“\n\n4. Pakeisti 2 straipsnio 17 dalį ir ją išdėstyti taip:\n\n„17. Žūklės limitas – vandens telkiniui nustatytas didžiausias žuvų sugavimo arba žūklės įrankių kiekis, arba žūklės dienų skaičius, arba nustatytos žūklės vietos.“\n\n5. Pakeisti 2 straipsnio 18 dalį ir ją išdėstyti taip:\n\n„18. Žūklės ploto naudotojas – fizinis ar juridinis asmuo, kita organizacija, taip pat juridinio asmens ar kitos organizacijos filialas, pagal leidimą naudoti žūklės plotą naudojantys valstybinį vandens telkinį.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Teisės mėgėjiškai žūklei suteikimas\n\n1. Teisė mėgėjiškai žūklei valstybiniuose žuvininkystės vandens telkiniuose, į kuriuos neišduoti leidimai naudoti žūklės plotą, įgyjama Vyriausybės įgaliotos institucijos nustatyta tvarka sumokėjus įmoką žuvų ištekliams atkurti ir išsaugoti (toliau – įmoka) ir turint įmokos sumokėjimo patvirtinimą, išskyrus atvejus, nustatytus šio straipsnio 3 dalyje. Įmoka sumokama į Valstybinės mokesčių inspekcijos sąskaitą ir įskaitoma į valstybės iždo sąskaitą, kurioje kaupiamos Aplinkos apsaugos rėmimo programos lėšos.\n\n2. Įmokos dydžiai yra:\n\n1) už teisę mėgėjiškai žūklei valstybiniuose žuvininkystės vandens telkiniuose, į kuriuos neišduoti leidimai naudoti žūklės plotą: dvi paras – 5 litai; mėnesį – 20 litų;  metus – 50 litų;\n\n2) už teisę mėgėjiškai žūklei valstybiniuose žuvininkystės vandens telkiniuose, į kuriuos neišduoti leidimai naudoti žūklės plotą ir kuriuose organizuota limituota žvejyba: parą – 10 litų; savaitę – 30 litų; mėnesį – 50 litų.\n\n3. Žvejoti nesumokėjus įmokos turi teisę asmenys iki 16 metų, asmenys, vyresni negu 62 metų, ir neįgalūs asmenys.\n\n4. Teisė naudoti žuvų išteklius mėgėjiškai žūklei valstybiniuose žuvininkystės vandens telkiniuose, į kuriuos išduotas leidimas naudoti žūklės plotą, privalo būti suteikiama Aplinkos ministerijos nustatyta tvarka išduodant žūklės leidimus, išskyrus atvejus, nustatytus šio straipsnio 6 dalyje.\n\n5. Žūklės leidimus išduoda:\n\n1) vandens telkinių savininkai – žvejoti jiems nuosavybės teise priklausančiuose vandens telkiniuose;\n\n2) žūklės plotų naudotojai – žvejoti vandens telkiniuose, kuriuose jiems išduoti leidimai naudoti žūklės plotus.\n\n6. Žvejoti be žūklės leidimų, turėdami šią teisę patvirtinančius dokumentus, gali:\n\n1) vandens telkinių savininkai jiems nuosavybės teise priklausančiuose vandens telkiniuose;\n\n2) žūklės plotų naudotojai – fiziniai asmenys vandens telkiniuose, kuriuose jiems išduoti leidimai naudoti žūklės plotus;\n\n3) asmenys iki 16 metų, asmenys, vyresni negu 62 metų, ir neįgalūs asmenys.\n\n7. Žūklės leidimo kaina už teisę mėgėjiškai žūklei valstybiniame žuvininkystės vandens telkinyje, į kurį išduotas leidimas naudoti žūklės plotą ir kuriame neorganizuota limituota žvejyba, negali būti didesnė negu įmoka atitinkamam laikotarpiui už teisę mėgėjiškai žūklei valstybiniuose žuvininkystės vandens telkiniuose, į kuriuos neišduoti leidimai naudoti žūklės plotą ir kuriuose neorganizuota limituota žvejyba.\n\n8. Žūklės leidimo kaina už teisę mėgėjiškai žūklei valstybiniame žuvininkystės vandens telkinyje, į kurį išduotas leidimas naudoti žūklės plotą ir kuriame organizuota limituota žvejyba, negali būti daugiau kaip 5 kartus didesnė negu įmoka atitinkamam laikotarpiui už teisę mėgėjiškai žūklei valstybiniuose žuvininkystės vandens telkiniuose, į kuriuos neišduoti leidimai naudoti žūklės plotą ir kuriuose organizuota limituota žvejyba.\n\n9. Žūklės plotų naudotojai turi teisę sumažinti žūklės leidimo kainą ar suteikti teisę žvejoti nemokamai.\n\n10. Privačiame žuvininkystės vandens telkinyje žūklės leidimo kainą nustato ar nemokamą žvejybos teisę suteikia vandens telkinio savininkas.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Limituotos žvejybos organizavimas\n\n1. Limituota žvejyba organizuojama ir vykdoma Aplinkos ministerijos nustatyta tvarka.\n\n2. Organizuojant limituotą žvejybą valstybiniame žuvininkystės vandens telkinyje, turi būti atlikti žuvų išteklių tyrimai ir gautos žuvų išteklių tyrimus atlikusių fizinių ar juridinių asmenų rekomendacijos, kad jame tikslinga organizuoti limituotą žvejybą.\n\n3. Atsižvelgdama į žuvų išteklių būklę ir žuvų išteklių tyrimus atlikusių fizinių ar juridinių asmenų rekomendacijas, Aplinkos ministerija nustato limituotos žvejybos reguliavimo priemones ir sąlygas žuvininkystės vandens telkiniuose.\n\n4. Limituotą žvejybą leidžiama organizuoti tik paskelbus limituotos žvejybos reguliavimo priemones ir sąlygas. Limituotos žvejybos reguliavimo priemonės ir sąlygos skelbiamos ir atšaukiamos Aplinkos ministerijos nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. Pasiūlymas Vyriausybei ir jos įgaliotoms institucijoms",
      "content": "Vyriausybė ir jos įgaliotos institucijos per 3 mėnesius nuo šio įstatymo įsigaliojimo priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                              DALIA GRYBAUSKAITĖ"
    }
  ],
  "definitions": []
}
