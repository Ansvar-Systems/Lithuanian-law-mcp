{
  "id": "lt-law-xiv-573",
  "type": "statute",
  "title": "Lietuvos Respublikos branduolinės energijos įstatymo Nr. I-1613 2, 15, 34 ir 36 straipsnių pakeitimo įstatymas",
  "short_name": "XIV-573",
  "status": "in_force",
  "issued_date": "2021-10-14",
  "in_force_date": "2022-07-01",
  "url": "https://e-tar.lt/portal/lt/legalAct/8b44f5c031a511ec992fe4cdfceb5666/MqVWtkTvjF",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 40 dalimi:\n\n„40. Zonos kontrolė – į branduolinės energetikos objekto apsaugos zoną atvykstančių, iš jos išvykstančių ir (ar) joje esančių asmenų, transporto priemonių, gabenamų daiktų ir jų dokumentų tikrinimas ir apžiūra, taip pat asmenų, transporto priemonių ir gabenamų daiktų patekimo į šią zoną ribojimas.“\n\n2. Buvusią 2 straipsnio 40 dalį laikyti 41 dalimi."
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "1. Pakeisti 15 straipsnio 5 punktą ir jį išdėstyti taip:\n\n„5) vykdo ir užtikrina branduolinės energetikos objektų, išskyrus Maišiagalos radioaktyviųjų atliekų saugyklą, fizinę apsaugą, įskaitant riboto patekimo ir saugomų zonų kontrolę, ir per Lietuvos Respublikos teritoriją vežamų Branduolinės saugos įstatymo 1 priede nurodytų branduolinių medžiagų nustatytais kiekiais krovinių fizinę apsaugą pagal Valstybinės atominės energetikos saugos inspekcijos viršininko nustatytus reikalavimus;“.\n\n2. Pakeisti 15 straipsnio 6 punktą ir jį išdėstyti taip:\n\n„6) vykdo reagavimo į neteisėtą veiklą pajėgų funkcijas – priima pagalbos prašymą, įvertina, nustato teiktinos pagalbos poreikį, išsiunčia pagalbą į įvykio vietą, užtikrina pagalbą įvykio vietoje, koordinuoja pagalbos veiksmus – branduolinės energetikos objektų apsaugos zonose ir branduolinių medžiagų krovinių vežimo per Lietuvos Respublikos teritoriją metu;“."
    },
    {
      "provision_ref": "art3",
      "section": "3",
      "title": "3 straipsnis. 34 straipsnio pakeitimas",
      "content": "Pakeisti 34 straipsnio 2 dalį ir ją išdėstyti taip:\n\n„2. Branduolinės energetikos objekto fizinės saugos tikslams pasiekti Valstybinė atominės energetikos saugos inspekcija, įgyvendindama šio įstatymo 22 straipsnio 1 dalies 3 punktą, nustato papildomas branduolinės energetikos objekto apsaugos zonų rūšis, esančias saugomos zonos viduje. Licencijos turėtojas privalo nusistatyti branduolinės energetikos objekto saugomos ir papildomų branduolinės energetikos objekto apsaugos zonų, esančių saugomos zonos viduje, ribas ir vykdyti papildomų branduolinės energetikos objekto apsaugos zonų kontrolę.“"
    },
    {
      "provision_ref": "art4",
      "section": "4",
      "title": "4 straipsnis. 36 straipsnio pakeitimas",
      "content": "Pakeisti 36 straipsnio 10 dalį ir ją išdėstyti taip:\n\n„10. Užtikrinant nusikalstamų veikų, galinčių sutrikdyti branduolinės energetikos objekto eksploatavimą, prevenciją, branduolinės energetikos objekto riboto patekimo zonos kontrolę vykdo Vidaus reikalų ministerijos įgaliotos institucijos pareigūnai, vadovaudamiesi jų teises ir pareigas reglamentuojančiais įstatymais. Asmenys, esantys branduolinės energetikos objekto riboto patekimo zonoje, Vidaus reikalų ministerijos įgaliotos institucijos pareigūnų reikalavimu privalo sustabdyti transporto priemones, pateikti asmens, transporto priemonės, gabenamų daiktų dokumentus, sudaryti galimybes apžiūrėti transporto priemones, gabenamus daiktus, vykdyti kitus pareigūnų reikalavimus, susijusius su branduolinės energetikos objektų fizinės apsaugos vykdymu.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. liepos 1 d.\n\n2. Lietuvos Respublikos Vyriausybė ir Lietuvos Respublikos vidaus reikalų ministras iki 2022 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
