{
  "id": "lt-law-ix-1539",
  "type": "statute",
  "title": "Lietuvos Respublikos vidaus tarnybos statuto patvirtinimo įstatymo įgyvendinimo įstatymas",
  "short_name": "IX-1539",
  "status": "in_force",
  "issued_date": "2003-04-29",
  "in_force_date": "2003-05-01",
  "url": "https://e-tar.lt/portal/lt/legalAct/TAR.2A8A2BA51B01/BoWkApdnok",
  "provisions": [
    {
      "provision_ref": "art1",
      "section": "1",
      "title": "1 straipsnis. Tarnybos tęstinumas",
      "content": "1. Pareigūnai, iki Lietuvos Respublikos vidaus tarnybos statuto patvirtinimo įstatymo (toliau – Statuto patvirtinimo įstatymas) įsigaliojimo tarnavę vidaus reikalų sistemoje, Tarnybos vidaus reikalų sistemoje statuto nustatyta tvarka laikomi vidaus tarnybos sistemos pareigūnais, tarnaujančiais Statuto patvirtinimo įstatymo nustatyta tvarka.\nStraipsnio dalies pakeitimai:\nNr. XI-1075, 2010-10-26, Žin., 2010, Nr. 132-6719 (2010-11-11), i. k. 1101010ISTA0XI-1075\nNr. XII-1912, 2015-06-30, paskelbta TAR 2015-07-03, i. k. 2015-10827\n\n2. Pareigūnai, kurie įsigaliojus Statuto patvirtinimo įstatymui eina pareigas vidaus reikalų sistemoje neturėdami reikiamo išsilavinimo, negali dalyvauti atrankoje aukštesnėms pareigoms eiti.\n\n3. Pareigūnai, kurie neturi einamoms pareigoms eiti būtino išsilavinimo, tokį išsilavinimą privalo įgyti per 5 metus nuo Statuto patvirtinimo įstatymo įsigaliojimo.\n\n4. Pareigūnai, kurie per šio straipsnio 3 dalyje nurodytą laiką neįgijo reikiamo išsilavinimo, skiriami į pareigas, atitinkančias jų turimą išsilavinimą, o jei su tuo nesutinka, atleidžiami iš vidaus tarnybos. Ši nuostata netaikoma pareigūnams, kurie įstojo į atitinkamas mokymo įstaigas ir jose mokosi (studijuoja), tačiau dėl pateisinamų priežasčių negali iki nurodyto laiko įgyti reikiamo išsilavinimo.\n\n5. Šio straipsnio 3 ir 4 dalių reikalavimai netaikomi pareigūnams, kurie iki Statuto patvirtinimo įstatymo įsigaliojimo turi ne mažesnį kaip 10 metų vidaus tarnybos stažą.\nStraipsnio dalies pakeitimai:\nNr. X-804, 2006-07-19, Žin., 2006, Nr. 87-3412 (2006-08-08), i. k. 1061010ISTA000X-804\n\n6. Pareigūnų buvimo Vidaus reikalų ministerijos kadrų rezerve pagal Statuto patvirtinimo įstatymu patvirtinto Vidaus tarnybos statuto 20 straipsnį terminas pradedamas skaičiuoti nuo Statuto patvirtinimo įstatymo įsigaliojimo.\n\n7. Mykolo Romerio universiteto (toliau – Universitetas) Viešojo saugumo fakulteto pareigūnų tarnybiniams santykiams suderinti su aukštąjį mokslą reglamentuojančiais teisės aktais nustatomi šie reikalavimai:\n\n1) vidaus tarnybos sistemos pareigūnai yra Universiteto Viešojo saugumo fakulteto darbuotojai, einantys tam tikras pareigas ir atliekantys specialaus vidaus tarnybos sistemos pareigūnų rengimo, apimančio žinių apie specialias veiklos priemones, būdus bei metodus ir įgūdžių formavimą (vidaus reikalų įstaigų valdymas, jų administracinė ir operatyvinė veikla, profesinė ir specialioji taktika, specialių darbo įgūdžių formavimas, šaudyba, specialus fizinis rengimas ir kt.);\n\n2) Universiteto Viešojo saugumo fakulteto statutinių valstybės tarnautojų pareigybių sąrašą Universiteto senato teikimu tvirtina Vyriausybė. Į Universiteto Viešojo saugumo fakulteto statutinio valstybės tarnautojo pareigas asmenys priimami Universiteto statuto nustatyta tvarka. Specialiuosius nekarinius vidaus tarnybos ar policijos laipsnius jiems suteikia vidaus reikalų ministras Universiteto rektoriaus teikimu, o vidaus tarnybos pulkininko ar vyriausiojo komisaro laipsnį Universiteto rektoriaus ir vidaus reikalų ministro bendru teikimu suteikia Ministras Pirmininkas;\n\n3) Universiteto Viešojo saugumo fakulteto pareigūnams darbo užmokestis, pensijos mokami ir kitos socialinės garantijos taikomos vadovaujantis Valstybės tarnybos įstatymu (Žin., 1999, Nr. 66-2130; 2002, Nr. 45-1708, Nr. 73-3103, Nr. 116-5192, Nr. 123-5541, Nr. 127-5750; 2003, Nr. 17-705) ir Statuto patvirtinimo įstatymo patvirtintu Vidaus tarnybos statutu;\n\n4) Mykolo Romerio universiteto Viešojo saugumo fakulteto nuolatinės studijų formos studijų, skirtų vidaus tarnybos sistemos pareigūnams rengti, programų studentų gyvybė ir sveikata Vyriausybės nustatytu mastu ir tvarka privalomai draudžiama valstybės biudžeto lėšomis nuo nelaimingų atsitikimų viešosios tvarkos palaikymo ir praktikos vidaus reikalų statutinėse įstaigose metu, taip pat tarnybinių ir specialaus rengimo užsiėmimų metu. Šie studentai nemokamai aprūpinami uniforma.\nStraipsnio punkto pakeitimai:\nNr. XII-1912, 2015-06-30, paskelbta TAR 2015-07-03, i. k. 2015-10827\n\nStraipsnio dalies pakeitimai:\nNr. XI-1075, 2010-10-26, Žin., 2010, Nr. 132-6719 (2010-11-11), i. k. 1101010ISTA0XI-1075"
    },
    {
      "provision_ref": "art2",
      "section": "2",
      "title": "2 straipsnis. Kai kurių socialinių garantijų įgyvendinimas",
      "content": "1. Statuto patvirtinimo įstatymu patvirtinto Vidaus tarnybos statuto II skyriaus devintojo skirsnio nuostatos taikomos ir iki Statuto patvirtinimo įstatymo įsigaliojimo įsteigtoms profesinėms sąjungoms. Jeigu veikiančių profesinių sąjungų įstatai (statutai) prieštarauja Statuto patvirtinimo įstatymu patvirtinto Vidaus tarnybos statuto nuostatoms, jie turi būti suderinti per 3 mėnesius nuo šio Statuto įsigaliojimo dienos.\n\n2. Iki Statuto patvirtinimo įstatymo įsigaliojimo pareigūnams galiojusios socialinės garantijos taikomos ir toliau tiek, kiek neprieštarauja Statuto patvirtinimo įstatymu patvirtintam Vidaus tarnybos statutui.\n\n3. Pareigūnams paliekamos iki Statuto patvirtinimo įstatymo įsigaliojimo suteiktos kvalifikacinės kategorijos.\n\n4. Statuto patvirtinimo įstatymu patvirtinto Vidaus tarnybos statuto 48 straipsnyje ir 52 straipsnio 4 dalyje nustatytos socialinės garantijos pradedamos taikyti nuo 2005 m. sausio 1 d., o 47 straipsnio 4 dalyje nustatyta socialinė garantija – nuo 2006 m. sausio 1 d.\nPapildyta straipsnio dalimi:\nNr. IX-1859, 2003-11-27, Žin., 2003, Nr. 117-5322 (2003-12-17), i. k. 1031010ISTA0IX-1859"
    },
    {
      "provision_ref": "art3",
      "section": "3",
      "title": "3 straipsnis. Tarnybinių nuobaudų skyrimas",
      "content": "Iki Statuto patvirtinimo įstatymo įsigaliojimo pradėtos tarnybinių nuobaudų skyrimo procedūros turi būti tęsiamos, kol bus baigtos, iki Statuto patvirtinimo įstatymo įsigaliojimo galiojusia tvarka."
    },
    {
      "provision_ref": "art4",
      "section": "4",
      "title": "4 straipsnis. Ginčų dėl tarnybos eigos nagrinėjimas ir sprendimas",
      "content": "Iki Statuto patvirtinimo įstatymo įsigaliojimo dėl tarnybos eigos kilę ginčai, kurių šalys yra pareigūnai ar buvę pareigūnai, nagrinėjami pagal įstatymus, galiojusius iki Statuto patvirtinimo įstatymo įsigaliojimo."
    },
    {
      "provision_ref": "art5",
      "section": "5",
      "title": "5 straipsnis. Pareigūnų laipsnių prilyginimas ir pervardijimas",
      "content": "1. Pareigūnų vidaus tarnybos laipsniai, kuriuos pareigūnai turėjo iki Statuto patvirtinimo įstatymo įsigaliojimo, prilyginami pareigūnų specialiems nekariniams vidaus tarnybos laipsniams ir pervardijami pagal Statuto patvirtinimo įstatymu patvirtinto Vidaus tarnybos statuto 13 straipsnį:\n\n1) eilinio laipsnis, grandinio laipsnis – vidaus tarnybos grandinio laipsniu;\n\n2) jaunesniojo puskarininkio laipsnis – vidaus tarnybos jaunesniojo puskarininkio laipsniu;\n\n3) puskarininkio laipsnis – vidaus tarnybos puskarininkio laipsniu;\n\n4) viršilos laipsnis – vidaus tarnybos vyresniojo puskarininkio laipsniu;\n\n5) jaunesniojo leitenanto laipsnis, leitenanto laipsnis – vidaus tarnybos leitenanto laipsniu;\n\n6) vyresniojo leitenanto laipsnis – vidaus tarnybos vyresniojo leitenanto laipsniu;\n\n7) kapitono laipsnis – vidaus tarnybos kapitono laipsniu;\n\n8) majoro laipsnis – vidaus tarnybos majoro laipsniu;\n\n9) pulkininko leitenanto laipsnis – vidaus tarnybos pulkininko leitenanto laipsniu;\n\n10) pulkininko laipsnis – vidaus tarnybos pulkininko laipsniu;\n\n11) generolo laipsnis – vidaus tarnybos generolo laipsniu.\n\n2. Valstybės sienos apsaugos tarnybos prie Vidaus reikalų ministerijos pareigūnų bei Finansinių nusikaltimų tyrimo tarnybos prie Vidaus reikalų ministerijos pareigūnų pareiginiai laipsniai, kuriuos šie pareigūnai turėjo iki Statuto patvirtinimo įstatymo įsigaliojimo, prilyginami pareigūnų specialiems nekariniams vidaus tarnybos laipsniams ir pervardijami pagal Statuto patvirtinimo įstatymu patvirtinto Vidaus tarnybos statuto 13 straipsnį:\n\n1) policininko stažuotojo pareiginis laipsnis – vidaus tarnybos grandinio laipsniu;\n\n2) policininko pareiginis laipsnis – vidaus tarnybos jaunesniojo puskarininkio laipsniu;\n\n3) vyresniojo policininko pareiginis laipsnis – vidaus tarnybos puskarininkio laipsniu;\n\n4) viršilos pareiginis laipsnis – vidaus tarnybos vyresniojo puskarininkio laipsniu;\n\n5) jaunesniojo inspektoriaus pareiginis laipsnis, inspektoriaus pareiginis laipsnis – vidaus tarnybos leitenanto laipsniu;\n\n6) vyresniojo inspektoriaus pareiginis laipsnis – vidaus tarnybos vyresniojo leitenanto laipsniu;\n\n7) komisaro inspektoriaus pareiginis laipsnis – vidaus tarnybos kapitono laipsniu;\n\n8) komisaro pareiginis laipsnis – vidaus tarnybos majoro laipsniu;\n\n9) vyresniojo komisaro pareiginis laipsnis – vidaus tarnybos pulkininko leitenanto laipsniu;\n\n10) vyriausiojo komisaro laipsnis – vidaus tarnybos pulkininko laipsniu.\n\n3. Policijos pareigūnų pareiginiai laipsniai, kuriuos šie pareigūnai turėjo iki Statuto patvirtinimo įstatymo įsigaliojimo, prilyginami pareigūnų specialiems nekariniams policijos laipsniams ir pervardijami pagal Statuto patvirtinimo įstatymu patvirtinto Vidaus tarnybos statuto 13 straipsnį:\n\n1) policininko stažuotojo pareiginis laipsnis – jaunesniojo policininko laipsniu;\n\n2) policininko pareiginis laipsnis – policininko laipsniu;\n\n3) vyresniojo policininko pareiginis laipsnis – vyresniojo policininko laipsniu;\n\n4) viršilos pareiginis laipsnis – viršilos laipsniu;\n\n5) jaunesniojo inspektoriaus pareiginis laipsnis, inspektoriaus pareiginis laipsnis – inspektoriaus laipsniu;\n\n6) vyresniojo inspektoriaus pareiginis laipsnis – vyresniojo inspektoriaus laipsniu;\n\n7) komisaro inspektoriaus pareiginis laipsnis – komisaro inspektoriaus laipsniu;\n\n8) komisaro pareiginis laipsnis – komisaro laipsniu;\n\n9) vyresniojo komisaro pareiginis laipsnis – vyresniojo komisaro laipsniu;\n\n10) vyriausiojo komisaro pareiginis laipsnis – vyriausiojo komisaro laipsniu;\n\n11) generalinio komisaro pareiginis laipsnis – generalinio komisaro laipsniu.\n\n4. Tardymo departamento prie Vidaus reikalų ministerijos pareigūnų vidaus tarnybos laipsniai, kuriuos šie pareigūnai turėjo iki Statuto patvirtinimo įstatymo įsigaliojimo, prilyginami pareigūnų specialiems nekariniams policijos laipsniams ir pervardijami pagal Statuto patvirtinimo įstatymu patvirtinto Vidaus tarnybos statuto 13 straipsnį:\n\n1) jaunesniojo leitenanto laipsnis, leitenanto laipsnis – inspektoriaus laipsniu;\n\n2) vyresniojo leitenanto laipsnis – vyresniojo inspektoriaus laipsniu;\n\n3) kapitono laipsnis – komisaro inspektoriaus laipsniu;\n\n4) majoro laipsnis – komisaro laipsniu;\n\n5) pulkininko leitenanto laipsnis – vyresniojo komisaro laipsniu;\n\n6) pulkininko laipsnis – vyriausiojo komisaro laipsniu.\n\n5. Atleistų iš tarnybos vidaus reikalų sistemoje iki Statuto patvirtinimo įstatymo įsigaliojimo pareigūnų atleidimo iš tarnybos vidaus reikalų sistemoje metu turėti vidaus tarnybos arba pareiginiai laipsniai yra atsargos laipsniai. Grąžinant šiuos pareigūnus į vidaus tarnybą, jų turimi atsargos laipsniai prilyginami ir pervardijami pagal šio straipsnio 1-4 dalių nuostatas.\nPapildyta straipsnio dalimi:\nNr. X-804, 2006-07-19, Žin., 2006, Nr. 87-3412 (2006-08-08), i. k. 1061010ISTA000X-804"
    },
    {
      "provision_ref": "art6",
      "section": "6",
      "title": "6 straipsnis. Pasiūlymas Vyriausybei",
      "content": "Vyriausybė per 3 mėnesius nuo Statuto patvirtinimo įstatymo įsigaliojimo priima visus Statuto patvirtinimo įstatymui įgyvendinti būtinus teisės aktus."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis Įstatymas įsigalioja nuo 2003 m. gegužės 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
