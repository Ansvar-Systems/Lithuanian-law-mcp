{
  "id": "lt-law-x-1066",
  "type": "statute",
  "title": "Lietuvos Respublikos švietimo įstatymo 2, 12, 37, 39, 41, 43, 45, 46, 56, 62, 63, 66, 71 ir 72 straipsnių pakeitimo įstatymas",
  "short_name": "X-1066",
  "status": "in_force",
  "issued_date": "2007-04-03",
  "in_force_date": "2008-01-01",
  "url": "https://e-tar.lt/portal/lt/legalAct/TAR.F84844C38030",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 14 dalies pakeitimas",
      "content": "2 straipsnio 14 dalyje po žodžio „mokytojų“ įrašyti žodžius „ir kitų ugdymo procese dalyvaujančių asmenų“, po žodžio „pagalbai“ įrašyti žodžius „profesiniam orientavimui“ ir šią dalį išdėstyti taip:\n\n„14. Mokymo lėšos – tiesiogiai su švietimo procesu susijusios lėšos (darbo užmokesčiui pagal ugdymo planą, mokytojų ir kitų ugdymo procese dalyvaujančių asmenų kvalifikacijai tobulinti, vadovėliams ir kitoms mokymo priemonėms, taip pat ugdymo procesui organizuoti ir valdyti, mokyklos bibliotekai, psichologinei, specialiajai pedagoginei, specialiajai ir socialinei pedagoginei pagalbai, profesiniam orientavimui bei sveikatos priežiūrai mokykloje skiriamos lėšos).“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 3, 4, 8 dalių pakeitimas ir 6 dalies pripažinimas netekusia galios",
      "content": "1. 12 straipsnio 3 dalyje vietoj žodžio „pirminę“ įrašyti žodį „pirmąją“ ir šią dalį išdėstyti taip:\n\n„3. Pirminis profesinis mokymas yra formalusis, visuotinis ir skirtas įgyti pirmąją kvalifikaciją. Jis teikiamas mokiniams, įgijusiems pagrindinį arba vidurinį išsilavinimą. Mokiniams, įgijusiems pagrindinį išsilavinimą, jis gali būti teikiamas kartu su viduriniu ugdymu. Pirminis profesinis mokymas gali būti teikiamas ir pagrindinio išsilavinimo neįgijusiems ne jaunesniems kaip 14 metų mokiniams.“\n\n2. 12 straipsnio 4 dalyje vietoj žodžio „pirminę“ įrašyti žodį „pirmąją“ ir šią dalį išdėstyti taip:\n\n„4. Tęstinis profesinis mokymas teikiamas asmeniui, turinčiam pirmąją kvalifikaciją. Jis skirtas tobulinti turimą ar įgyti kitą profesinę kvalifikaciją. Tęstinis profesinis mokymas apima suaugusiųjų formalųjį profesinį mokymą(-si) ir neformalųjį suaugusiųjų švietimą.“\n\n3. 12 straipsnio 6 dalį pripažinti netekusia galios.\n\n4. 12 straipsnio 8 dalyje išbraukti žodžius „pirminį bei suaugusiųjų formalųjį“ ir šią dalį išdėstyti taip:\n\n„8. Profesinį mokymą reglamentuoja Profesinio mokymo įstatymas.“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio 2 dalies papildymas 4 punktu ir 4 dalies pakeitimas",
      "content": "1. Papildyti 37 straipsnio 2 dalį 4 punktu:\n\n„4) švietimo teikėjų vadybinės ir pedagoginės veiklos vidinio ir išorinio vertinimo tvarką.“\n\n2. 37 straipsnio 4 dalyje išbraukti žodžius „profesinio mokymo, aukštesniųjų ir“ ir „ir profesinio rengimo“ ir šią dalį išdėstyti taip:\n\n„4. Švietimo ir mokslo ministras tvirtina priešmokyklinio ugdymo ir bendrojo lavinimo bendrąsias, netradicinio ugdymo, neuniversitetinių studijų programas, nustato ikimokyklinio ir neformaliojo vaikų švietimo programų kriterijus, tvirtina bendrojo lavinimo mokyklų bendruosius ugdymo planus, pradinio, pagrindinio, vidurinio išsilavinimo standartus, studijų krypčių reglamentus, pedagogų rengimo reglamentą, brandos egzaminų programas, jų organizavimo ir vykdymo tvarką. Ministras, remdamasis švietimo kokybės tyrimų išvadomis, užtikrina formaliojo švietimo programų atnaujinimą, naujų programų įvedimą, skirtingų lygmenų programų sąveiką ir dermę.“"
    },
    {
      "provision_ref": "art4",
      "section": "4",
      "title": "4 straipsnis. 39 straipsnio 3 dalies pakeitimas",
      "content": "39 straipsnio 3 dalyje po žodžio „suteikimą“ įrašyti žodžius „turinį, formą ir išdavimo tvarką“, išbraukti žodį „išdavimą“ ir šią dalį išdėstyti taip:\n\n„3. Mokymosi pasiekimus įteisinančių dokumentų, liudijančių profesinio mokymosi ar studijų programų baigimą, aukštojo išsilavinimo, kvalifikacijos, kvalifikacinio laipsnio ir mokslo laipsnio suteikimą, turinį, formą ir išdavimo tvarką reglamentuoja Profesinio mokymo įstatymas ir Aukštojo mokslo įstatymas.“"
    },
    {
      "provision_ref": "art5",
      "section": "5",
      "title": "5 straipsnis. 41 straipsnio 7, 8, 9 dalių pakeitimas",
      "content": "1. Papildyti 41 straipsnio 7 dalį nauju 5 punktu:\n\n„5) nacionalinė menų mokykla (akredituota vidurinio ir meninio ugdymo programa, pagrindinio ir meninio ugdymo programa, pradinio ir meninio ugdymo programa);“.\n\n2. Buvusius 41 straipsnio 7 dalies 5 ir 6 punktus laikyti atitinkamai 6 ir 7 punktais.\n\n3. 41 straipsnio 8 dalyje išbraukti žodžius „profesinių mokyklų ir“ ir „Profesinio mokymo ir“, vietoj žodžio „įstatymai“ įrašyti žodį „įstatymas“ ir šią dalį išdėstyti taip:\n\n„8. Aukštųjų mokyklų tipus reglamentuoja Aukštojo mokslo įstatymas.“\n\n4. 41 straipsnio 9 dalyje vietoj žodžio „aukštesniosios“ įrašyti žodį „profesinės“ ir šią dalį išdėstyti taip:\n\n„9. Profesinės mokyklos į tipus neskirstomos.“"
    },
    {
      "provision_ref": "art6",
      "section": "6",
      "title": "6 straipsnis. 43 straipsnio 6 dalies pakeitimas",
      "content": "43 straipsnio 6 dalyje išbraukti žodžius „ir aukštesniųjų studijų“, „ar Vyriausybės“ ir šią dalį išdėstyti taip:\n\n„6. Mokykla profesinio mokymo programas gali vykdyti tik turėdama švietimo ir mokslo ministro išduotą licenciją. Mokymo licencijavimo taisykles tvirtina Vyriausybė ar jos įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 45 straipsnio 6 dalies pakeitimas",
      "content": "45 straipsnio 6 dalyje išbraukti žodžius „bei praktinio“ ir šią dalį išdėstyti taip:\n\n„6. Profesinio mokymo sutartys sudaromos Profesinio mokymo įstatymo nustatyta tvarka, aukštojo mokslo studijų sutartys – Aukštojo mokslo įstatymo nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 46 straipsnio 1 dalies 6 punkto pakeitimas",
      "content": "46 straipsnio 1 dalies 6 punkte išbraukti žodžius „pereiti iš vienos profesinio mokymo pakopos į kitą, jeigu jo bendrasis išsilavinimas ir profesinis pasirengimas atitinka nustatytus reikalavimus“ ir šį punktą išdėstyti taip:\n\n„6) pasirinkti formaliojo švietimo programas papildančius bei jo saviraiškos poreikius tenkinančius šių programų modulius, pasirenkamųjų dalykų programas, kursus; studijų programą, dėstytoją (kai tą patį dalyką dėsto keli dėstytojai), studijuoti pagal individualias studijų programas;“."
    },
    {
      "provision_ref": "art9",
      "section": "9",
      "title": "9 straipsnis. 56 straipsnio 7, 14 ir 15 punktų pakeitimas",
      "content": "1. 56 straipsnio 7 punkte išbraukti žodžius „profesinio, aukštesniųjų“ ir šį punktą išdėstyti taip:\n\n„7) organizuoti ir koordinuoti vidurinio ir aukštojo mokslo studijų programų akreditavimą;“.\n\n2. 56 straipsnio 14 punkte išbraukti žodžius „profesinio rengimo standartus“ ir šį punktą išdėstyti taip:\n\n„14) tvirtinti formaliojo švietimo bendrąjį ugdymo, mokymo turinį (Lietuvos bendrojo lavinimo mokyklos bendrosios programos ir dalykų programos, ugdymo, mokymo planai); visų lygių (išskyrus aukštąjį išsilavinimą) valstybinius išsilavinimo standartus, studijų krypčių reglamentus; ugdymo programų akreditacijos kriterijus ir jos vykdymo tvarką;“.\n\n3. 56 straipsnio 15 punkte vietoj žodžių „ir profesinio mokymo programas tvarką“ įrašyti žodžius „programas tvarką, formaliojo profesinio mokymo tvarką“, išbraukti žodžius „baigiamųjų kvalifikacijos egzaminų tvarką“ ir šį punktą išdėstyti taip:\n\n„15) tvirtinti nuosekliojo mokymosi pagal bendrojo lavinimo programas tvarką, formaliojo profesinio mokymo tvarką, brandos egzaminų organizavimo ir vykdymo tvarką;“."
    },
    {
      "provision_ref": "art10",
      "section": "10",
      "title": "10 straipsnis. 62 straipsnio 6 dalies pakeitimas",
      "content": "62 straipsnio 6 dalyje išbraukti žodžius „profesinių ir“ ir „Profesinio mokymo ir“, vietoj žodžio „įstatymai“ įrašyti žodį „įstatymas“ ir šią dalį išdėstyti taip:\n\n„6. Aukštųjų mokyklų savivaldos ypatumus nustato Aukštojo mokslo įstatymas.“"
    },
    {
      "provision_ref": "art11",
      "section": "11",
      "title": "11 straipsnis. 63 straipsnio 1 dalies pakeitimas",
      "content": "63 straipsnio 1 dalyje po žodžio „vykdymą“ įrašyti žodžius „gali būti“ ir šią dalį išdėstyti taip:\n\n„1. Apskrities ar savivaldybės visuomenės dalyvavimui skatinti formuojant apskrities, savivaldybės švietimo politiką, veikti šios politikos vykdymą gali būti steigiamos apskrities ir savivaldybės švietimo, profesinio mokymo, specialiojo ugdymo ir kitos atskirų švietimo sričių tarybos.“"
    },
    {
      "provision_ref": "art12",
      "section": "12",
      "title": "12 straipsnis. 66 straipsnio 2 ir 4 dalių pakeitimas",
      "content": "1. 66 straipsnio 2 dalyje išbraukti žodžius „licencijuojamą švietimo veiklą – ir licenciją išduoti teikusios institucijos“ ir šią dalį išdėstyti taip:\n\n„2. Švietimo teikėjų veiklą prižiūri atitinkamos valstybės institucijos, mokyklos steigėjas.“\n\n2. 66 straipsnio 4 dalyje vietoj žodžių „ir nustatytą mokyklų vadybinės ir pedagoginės veiklos išorinio audito metodiką atlieka“ įrašyti žodį „organizuoja“ ir šią dalį išdėstyti taip:\n\n„4. Mokyklos veiklos priežiūrą pagal švietimo ir mokslo ministro patvirtintus Mokyklų vadybinės ir pedagoginės veiklos priežiūros nuostatus organizuoja steigėjas.“"
    },
    {
      "provision_ref": "art13",
      "section": "13",
      "title": "13 straipsnis. 71 straipsnio 1 dalies pakeitimas",
      "content": "71 straipsnio 1 dalyje išbraukti žodį „pirminio“, po žodžio „programas“ įrašyti žodžius „siekdamas įgyti pirmąją kvalifikaciją, vidaus reikalų profesinio mokymo įstaigos mokiniui“ ir šią dalį išdėstyti taip:\n\n„1. Mokiniui, kuris mokosi pagal profesinio mokymo programas siekdamas įgyti pirmąją kvalifikaciją, vidaus reikalų profesinio mokymo įstaigos mokiniui ir aukštesniųjų studijų studentui Vyriausybės nustatyta tvarka gali būti mokama stipendija, skiriama materialinė parama.“"
    },
    {
      "provision_ref": "art14",
      "section": "14",
      "title": "14 straipsnis. 72 straipsnio 10 dalies pakeitimas",
      "content": "Pakeisti 72 straipsnio 10 dalį ir ją išdėstyti taip:\n\n„10. Profesinių mokyklų teikiamos papildomos (nenumatytos studijų ir mokymo programose) mokymo, mokymosi paslaugos (konsultacijos, kursai ir kitos), praktinio mokymo priemonės yra mokamos. Mokesčio dydį už teikiamas paslaugas nustato mokyklos vadovas, suderinęs su mokyklos taryba.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas",
      "content": "Šis įstatymas įsigalioja nuo 2008 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
