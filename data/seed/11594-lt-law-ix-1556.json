{
  "id": "lt-law-ix-1556",
  "type": "statute",
  "title": "Lietuvos Respublikos įstatymas dėl Konvencijos dėl supaprastintos ekstradicijos tvarkos tarp Europos Sąjungos valstybių narių, parengtos vadovaujantis Europos Sąjungos sutarties K.3 straipsniu, ratifikavimo",
  "short_name": "IX-1556",
  "status": "in_force",
  "issued_date": "2003-05-15",
  "in_force_date": "2004-05-01",
  "url": "https://e-tar.lt/portal/lt/legalAct/TAR.E9C258CA9062",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu bei atsižvelgdamas į Respublikos Prezidento 2003 m. balandžio 25 d. dekretą Nr. 55, ratifikuoja su pareiškimais Konvenciją dėl supaprastintos ekstradicijos tvarkos tarp Europos Sąjungos valstybių narių, parengtą vadovaujantis Europos Sąjungos sutarties K.3 straipsniu, priimtą 1995 m. kovo 10 d. Briuselyje."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Lietuvos Respublikos Seimas, vadovaudamasis Konvencijos 7 straipsnio 4 dalimi, pareiškia, kad išduotinas asmuo Vilniaus apygardos teismo teisėjo surengto posėdžio dėl tokio asmens išdavimo iš Lietuvos Respublikos metu gali atsisakyti savo sutikimo taikyti supaprastintą išdavimo iš Lietuvos Respublikos tvarką.\n\n2. Lietuvos Respublikos Seimas, vadovaudamasis Konvencijos 12 straipsnio 3 dalimi, pareiškia, kad Lietuvos Respublika pasilieka teisę taikyti Konvencijos 12 straipsnio 1 dalies antrąją įtrauką ir 12 straipsnio 2 dalį.\n\n3. Lietuvos Respublikos Seimas, vadovaudamasis Konvencijos 15 straipsniu, pareiškia, kad:\n\n1) Lietuvos Respublikos teisingumo ministerija ir Lietuvos Respublikos generalinė prokuratūra skiriamos kompetentingomis institucijomis Konvencijos 4 straipsnyje numatytoms funkcijoms atlikti;\n\n2) Lietuvos Respublikos generalinė prokuratūra skiriama kompetentinga institucija Konvencijos 5, 6, 8, 10 ir 14 straipsniuose numatytoms funkcijoms atlikti;\n\n3) Vilniaus apygardos teismas yra kompetentinga institucija pagal Konvencijos 7 straipsnį.\n\n4. Lietuvos Respublikos Seimas, vadovaudamasis Konvencijos 16 straipsnio 3 dalimi, pareiškia, kad jei iki Lietuvos Respublikos įstojimo į Europos Sąjungą dienos Konvencija nebus įsigaliojusi, Konvencija bus taikoma Lietuvos Respublikos santykiams su kitomis Europos Sąjungos valstybėmis narėmis, pateikusiomis tokį pat pareiškimą, praėjus 90 dienų nuo dienos, kurią bus deponuotas toks pareiškimas."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis Įstatymas įsigalioja nuo Lietuvos Respublikos įstojimo į Europos Sąjungą dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
