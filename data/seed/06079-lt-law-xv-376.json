{
  "id": "lt-law-xv-376",
  "type": "statute",
  "title": "Lietuvos Respublikos kelių įstatymo Nr. I-891 2, 4, 5, 7, 10, 13, 16, 18 ir 20 straipsnių, trečiojo skirsnio pavadinimo, priedo pakeitimo ir Įstatymo papildymo 17-1, 18-1, 20-1 straipsniais, 1, 2 ir 3 priedais įstatymas",
  "short_name": "XV-376",
  "status": "in_force",
  "issued_date": "2025-06-30",
  "in_force_date": "2025-07-01",
  "url": "https://e-tar.lt/portal/lt/legalAct/ef135c2055cf11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 22 dalimi:\n\n„22. Valstybinės reikšmės kelių valdytojas – juridinis asmuo, kuriam pavesta valdyti jam priskirtus valstybinės reikšmės kelius, juos naudoti ir jais disponuoti patikėjimo teise.“\n\n2. Buvusią 2 straipsnio 22 dalį laikyti 23 dalimi."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 2 dalį ir ją išdėstyti taip:\n\n„2. Valstybinės reikšmės keliai išimtine nuosavybės teise priklauso valstybei. Valstybinės reikšmės kelius, taip pat vykdant šio įstatymo 5 straipsnio 3 dalyje nustatytas funkcijas valstybės nuosavybėn įgytus su valstybinės reikšmės kelių tiesimu, statyba, rekonstravimu, taisymu (remontu) susijusius techninius projektinius dokumentus (toliau šiame straipsnyje – projektai) patikėjimo teise valdo, naudoja ir jais disponuoja valstybinės reikšmės kelių valdytoja – akcinė bendrovė „Via Lietuva“, kurios visos akcijos nuosavybės teise priklauso Lietuvos valstybei. Valstybinės reikšmės kelių valdytojui valstybinės reikšmės keliai, jų ruožai ar atskiri šių kelių elementai perduodami patikėjimo teise Vyriausybės nutarimu ir kelių atitinkami duomenys įrašomi į valstybinės reikšmės automobilių kelių sąrašą, išskyrus atvejus, kai valstybinės reikšmės automobilių kelių sąrašo duomenų pakeisti nereikia. Valstybinės reikšmės kelių valdytojas registruoja valstybinės reikšmės kelius, jų ruožus ar atskirus šių kelių elementus Nekilnojamojo turto registro informacinėje sistemoje Lietuvos valstybės nuosavybės ir valstybinės reikšmės kelių valdytojo patikėjimo teise. Valstybinės reikšmės keliai, jų ruožai ar atskiri šių kelių elementai, projektai į finansinę apskaitą traukiami atskirai nuo valstybinės reikšmės kelių valdytojo nuosavybės teise valdomo turto. Valstybinės reikšmės kelių valdytojas ne vėliau kaip iki kitų metų gegužės 1 dienos savo interneto svetainėje paskelbia praėjusių finansinių metų valstybinės reikšmės kelių valdymo, naudojimo ir disponavimo jais ataskaitą, kurioje turi būti nurodyta informacija apie valdomus valstybinės reikšmės kelius: bendra vertė, trumpas detalizavimas pagal į finansinę apskaitą traukiamo turto rūšis, valstybinės reikšmės kelių būklės pasikeitimai ataskaitiniais metais, kita svarbi informacija, susijusi su valstybinės reikšmės kelių valdymu, naudojimu ir disponavimu jais. Sprendimus dėl valstybinės reikšmės kelių, jų ruožų ar atskirų šių kelių elementų, taip pat projektų pripažinimo nereikalingais arba netinkamais (negalimais) naudoti Lietuvos Respublikos valstybės ir savivaldybių turto valdymo, naudojimo ir disponavimo juo įstatymo nustatyta tvarka priima valstybinės reikšmės kelių valdytojas. Sprendimus dėl nereikalingais arba netinkamais (negalimais) naudoti pripažintų valstybinės reikšmės kelių, jų ruožų ar atskirų šių kelių elementų, taip pat projektų, kurių vieneto likutinė vertė, neatsižvelgiant į finansinėje apskaitoje pripažintą nuvertėjimą, yra 100 tūkstančių eurų ar didesnė, nurašymo priima Vyriausybė, o sprendimus dėl nereikalingais arba netinkamais (negalimais) naudoti pripažintų valstybinės reikšmės kelių, jų ruožų ar atskirų šių kelių elementų, taip pat projektų, kurių vieneto likutinė vertė, neatsižvelgiant į finansinėje apskaitoje pripažintą nuvertėjimą, yra mažesnė negu 100 tūkstančių eurų, nurašymo priima valstybinės reikšmės kelių valdytojas, gavęs Susisiekimo ministerijos sutikimą. Į valstybinės reikšmės kelius, jų ruožus ar atskirus šių kelių elementus, projektus negali būti nukreipiamas išieškojimas pagal valstybinės reikšmės kelių valdytojo prievoles, įskaitant prievoles, atsiradusias šiuos valstybinės reikšmės kelius, jų ruožus ar atskirus šių kelių elementus, projektus valdant, naudojant ir jais disponuojant. Valstybinės reikšmės kelių valdytojas valstybinės reikšmės kelių, jų ruožų ar atskirų šių kelių elementų, projektų negali perduoti nuosavybės teise kitiems asmenims, jų įkeisti ar kitaip suvaržyti daiktinių teisių į juos, jais garantuoti, laiduoti ar kitu būdu jais užtikrinti savo ir kitų asmenų prievolių įvykdymo, jų išnuomoti, suteikti panaudos pagrindais ar perduoti jų kitiems asmenims naudotis kitu būdu.“\n\n2. Pakeisti 4 straipsnio 4 dalį ir ją išdėstyti taip:\n\n„4. Nutiestas naujas valstybinės reikšmės kelias ar jo ruožas nuosavybės teise priklauso valstybei ir turi būti įrašomas į valstybinės reikšmės automobilių kelių sąrašą. Valstybinės reikšmės kelias ar jo ruožas Susisiekimo ministerijos teikimu išbraukiamas iš valstybinės reikšmės automobilių kelių sąrašo, kai pasikeičia kelio socialinė ir (ar) ekonominė reikšmė. Gavus atitinkamos savivaldybės tarybos sutikimą, tokie keliai ar jų ruožai Vyriausybės nutarimu perduodami savivaldybių nuosavybėn ir įrašomi į vietinės reikšmės kelių sąrašą. Vyriausybės nutarimu, esant savivaldybės tarybos sutikimui, savivaldybės nuosavybėn taip pat gali būti perduoti atskiri valstybinės reikšmės kelio elementai, siekiant užtikrinti, kad visi konkretaus kelio elementai turėtų vieną valdytoją. Savivaldybės tarybos sutikimu vietinės reikšmės kelias ar jo ruožas išbraukiamas iš vietinės reikšmės kelių sąrašo, kai pasikeičia to kelio socialinė ir (ar) ekonominė reikšmė. Toks kelias ar jo ruožas Susisiekimo ministerijos teikimu Vyriausybės nutarimu perimamas valstybės nuosavybėn ir įrašomas į valstybinės reikšmės automobilių kelių sąrašą. Vyriausybės nutarimu, esant savivaldybės tarybos sutikimui, valstybės nuosavybėn taip pat gali būti perimti atskiri vietinės reikšmės kelio elementai, siekiant užtikrinti, kad visi konkretaus kelio elementai turėtų vieną valdytoją.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "1. Pakeisti 5 straipsnio 3 dalies nuostatą iki dvitaškio ir ją išdėstyti taip:\n\n„3. Valstybinės reikšmės kelių valdytojas organizuoja ir koordinuoja valstybinės reikšmės kelių atkūrimą, priežiūrą ir plėtrą, taip pat:“.\n\n2. Pakeisti 5 straipsnio 3 dalies 7 punktą ir jį išdėstyti taip:\n\n„7) skaidriomis ir nediskriminacinėmis sąlygomis, vadovaudamasi Elektroninių ryšių įstatymo 45 straipsniu (išskyrus 45 straipsnio 5 dalies nuostatą, kad Lietuvos Respublikos ryšių reguliavimo tarnyba, nagrinėdama tarp infrastruktūros naudotojo ir infrastruktūros valdytojo kilusį ginčą, turi teisę nustatyti užmokesčio už naudojimąsi elektroninių ryšių infrastruktūra ir (arba) tinkamos paskirties fizine infrastruktūra dydį), suteikia operatoriams, siekiantiems užtikrinti ryšį, reikalingą eismo dalyvių įrenginiams, transporto sistemoms ir transporto priemonėms veikti, bendrai naudotis valstybinės reikšmės kelių valdytojo patikėjimo teise valdomais, naudojamais ir disponuojamais ryšių bokštais, esančiais valstybinės reikšmės keliuose, (toliau – ryšių bokštų bendras naudojimas). Sutartyje dėl ryšių bokštų bendro naudojimo turi būti numatytas ne ilgesnis kaip 10 metų sutarties galiojimo terminas, kuris gali būti pratęsiamas tam pačiam laikotarpiui neribotą kartų skaičių, užmokesčio dydis, jo mokėjimo ir peržiūros tvarka, 0,05 procento dydžio delspinigiai nuo laiku operatoriaus nesumokėtos sumos už kiekvieną uždelstą kalendorinę dieną, operatoriaus atsakomybė už netinkamą sutarties įsipareigojimų vykdymą, sutarties nutraukimo atvejai ir tvarka. Užmokestis, kurį moka operatoriai už ryšių bokštų bendrą naudojimą, yra apskaičiuojamas susisiekimo ministro nustatyta tvarka ir turi būti pagrįstas patirtomis ryšių bokštų įrengimo, eksploatavimo sąnaudomis ir protingumo kriterijų atitinkančia investicijų grąža. Lėšos, gautos už ryšių bokštų bendrą naudojimą, yra valstybinės reikšmės kelių valdytojo pajamos. Šios lėšos naudojamos ryšių bokštams statyti ir jiems funkcionuoti reikalingiems elektros, ryšių linijų įvadams įrengti skirtai paskolai grąžinti ir palūkanoms mokėti, taip pat ryšių bokštų ir jiems funkcionuoti reikalingų elektros, ryšių linijų įvadų eksploatavimo sąnaudoms ir kitoms su šio turto eksploatavimu, naudojimu ir priežiūra susijusioms sąnaudoms padengti.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Informacijos kaupimas ir sklaida\n\n1. Valstybinės reikšmės kelių valdytojas informuoja visuomenę apie eismo sąlygas valstybinės ir vietinės reikšmės keliuose per visuomenės informavimo priemones.\n\n2. Kelių savininkai arba jų įgalioti valdytojai teikia kelių eismo ir kelių duomenis valstybinės reikšmės kelių valdytojui susisiekimo ministro ar jo įgaliotos institucijos nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "Pakeisti 10 straipsnio 2 dalį ir ją išdėstyti taip:\n\n„2. Valstybinės reikšmės keliams, jų ruožams ar atskiriems šių kelių elementams priskirta žemė priklauso valstybei išimtine nuosavybės teise. Ją patikėjimo teise valdo, naudoja ir ja disponuoja valstybinės reikšmės kelių valdytojas. Valstybinės žemės sklypai, reikalingi valstybinės reikšmės keliams, jų ruožams ar atskiriems šių kelių elementams projektuoti, tiesti, statyti, rekonstruoti, taisyti (remontuoti) ar priskirti valstybinės reikšmės keliams, jų ruožams ar atskiriems šių kelių elementams, perduodami patikėjimo teise valstybinės reikšmės kelių valdytojui Nacionalinės žemės tarnybos prie Aplinkos ministerijos (toliau – Nacionalinė žemės tarnyba) vadovo sprendimu Žemės įstatyme ir Vyriausybės nustatyta tvarka. Valstybinės reikšmės kelią ar jo ruožą išbraukus iš valstybinės reikšmės automobilių kelių sąrašo, Nacionalinės žemės tarnybos vadovas Žemės įstatyme ir Vyriausybės nustatyta tvarka priima sprendimą dėl patikėjimo teisės į šio kelio ar jo ruožo užimamą valstybinės žemės sklypą pasibaigimo ir tokį žemės sklypą valstybinės reikšmės kelių valdytojas grąžina Nacionalinei žemės tarnybai.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. Keliuose, kelių juostose dirbti įvairius darbus, organizuoti renginius be kelio savininko sutikimo draudžiama. Sutikimą dirbti įvairius darbus, organizuoti renginius valstybinės reikšmės keliuose ir (ar) kelių juostose išduoda valstybinės reikšmės kelių valdytojas. Technines eismo reguliavimo valstybinės reikšmės keliuose priemones, suderinusios su valstybinės reikšmės kelių valdytoju, įrengia kelius prižiūrinčios įmonės. Technines eismo reguliavimo priemones kituose keliuose (įskaitant daugiabučių kiemus ir privačias teritorijas), suderinusios su savivaldybės vykdomąja institucija (t. y. meru) ar jos įgaliota savivaldybės įmone ar įstaiga, įrengia kelius prižiūrinčios įmonės ar kelio savininkas.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Kelių finansavimas\n\nKelių ir kelio statinių projektavimas, tiesimas, statyba, rekonstravimas, taisymas (remontas) ir priežiūra yra finansuojami Lietuvos Respublikos valstybinio kelių fondo įstatymo ir Kelių priežiūros ir plėtros programos finansavimo įstatymo ir jų įgyvendinamųjų teisės aktų nustatyta tvarka. Kai dalis savivaldybei nuosavybės teise priklausančio kelio ir kelio statinio projektavimo, tiesimo, statybos, rekonstravimo ir (ar) taisymo (remonto) išlaidų yra padengiama privačiomis fizinių ir (ar) juridinių asmenų lėšomis, tokio kelio ir kelio statinio projektavimo, tiesimo, statybos, rekonstravimo ir (ar) taisymo (remonto) darbams gali būti teikiamas prioritetas kitų savivaldybei nuosavybės teise priklausančių kelių ir kelio statinių projektavimo, tiesimo, statybos, rekonstravimo ir (ar) taisymo (remonto) atžvilgiu tos savivaldybės, kuriai nuosavybės teise priklauso kelias ir kelio statiniai, institucijos nustatyta tvarka ir sąlygomis.“"
    },
    {
      "provision_ref": "art8",
      "section": "8",
      "title": "8 straipsnis. Trečiojo skirsnio pavadinimo pakeitimas",
      "content": "Pakeisti trečiojo skirsnio pavadinimą ir jį išdėstyti taip:\n\n„TREČIASIS SKIRSNIS\nNAUDOJIMASIS KELIAIS IR MOKESČIAI“."
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 171 straipsniu",
      "content": "Papildyti Įstatymą 171 straipsniu:\n\n„171 straipsnis. Mokestis už Lietuvos Respublikoje įregistruotas krovinines transporto priemones\n\n1. Transporto priemonių, nurodytų šio įstatymo 1 priede, valdytojai moka kasmetinį mokestį už Lietuvos Respublikoje įregistruotas krovinines transporto priemones.\n\n2. Mokesčio mokėjimo, administravimo ir priežiūros tvarką bei dydžius, neviršydama šio įstatymo 1 priede nustatytų ribinių tarifų, nustato Vyriausybė.\n\n3. Mokestis į Lietuvos Respublikos valstybės biudžetą sumokamas iki transporto priemonės privalomosios techninės apžiūros.\n\n4. Mokestis nemokamas:\n\n1) už Vidaus reikalų ministerijos ir vidaus reikalų ministro valdymo srityje veikiančių įstaigų krovinines transporto priemones ar jų junginius;\n\n2) už specialiai asmenims su negalia vairuoti pritaikytas krovinines transporto priemones, priklausančias savivaldybių administracijoms ir asmenų su negalia organizacijoms;\n\n3) už Lietuvos Respublikos krašto apsaugos sistemos krovinines transporto priemones ar jų junginius.\n\n5. Mokesčio už Lietuvos Respublikoje įregistruotas krovinines transporto priemones lėšos naudojamos Valstybinio kelių fondo nuostatuose nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnio 3 dalį ir ją išdėstyti taip:\n\n„3. Kelio savininkas arba valdytojas informaciją apie kelio uždarymą teikia valstybinės reikšmės kelių valdytojui ir besiribojančių kelių savininkams arba valdytojams.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis. Mokestis už eismo ribojimą valstybinės reikšmės keliuose\n\n1. Asmenys, valstybinės reikšmės keliuose, kelių juostose ar jų apsaugos zonose organizuojantys įvairius darbus, rengiantys masinius (sporto ar kitokius) renginius, kai ribojamas ar uždaromas eismas, moka mokestį už eismo ribojimą valstybinės reikšmės keliuose.\n\n2. Mokesčio už eismo ribojimą valstybinės reikšmės keliuose tarifai nurodomi šio įstatymo 2 priede. Mokesčio už eismo ribojimą valstybinės reikšmės keliuose tarifai indeksuojami kiekvienais metais, pasibaigus mokestiniam laikotarpiui, taikant indeksavimo koeficientą, kuris nustatomas Valstybės duomenų agentūros apskaičiuotą ir Oficialiosios statistikos portale paskelbtą mokestinių metų vartotojų kainų indeksą dalijant iš šimto. Mokestinių metų vartotojų kainų indeksas nustatomas kiekvienų mokestinių metų gruodžio mėnesio kainas lyginant su praėjusių metų gruodžio mėnesio kainomis.\n\n3. Mokesčio už eismo ribojimą valstybinės reikšmės keliuose mokėjimo, administravimo ir priežiūros tvarką nustato susisiekimo ministras.\n\n4. Mokestis už eismo ribojimą valstybinės reikšmės keliuose nemokamas, kai darbai atliekami iš Valstybinio kelių fondo lėšų pagal Valstybinio kelių fondo įstatymą, iš Valstybės gynybos fondo lėšų pagal Lietuvos Respublikos valstybės gynybos fondo įstatymą ar iš Kelių priežiūros ir plėtros programos finansavimo lėšų pagal Kelių priežiūros ir plėtros programos finansavimo įstatymą, taip pat iš valstybinės reikšmės kelių valdytojo lėšų ir kai įrengiamos, rekonstruojamos ar taisomos (remontuojamos) melioracijos sistemos kelių apsaugos zonoje, jeigu nepažeidžiama kelio sankasa ir (ar) kiti kelio statiniai.\n\n5. Mokesčio už eismo ribojimą valstybinės reikšmės keliuose lėšos yra valstybinės reikšmės kelių valdytojo pajamos. Šios lėšos naudojamos Valstybinio kelių fondo nuostatuose nustatyta tvarka.“"
    },
    {
      "provision_ref": "art12",
      "section": "12",
      "title": "12 straipsnis. 20 straipsnio pakeitimas",
      "content": "1. Pakeisti 20 straipsnio 15 dalies 3 punktą ir jį išdėstyti taip:\n\n„3) nesumokėta nustatyto dydžio valstybės rinkliava už sutikimo naudotis keliais suteikimą, jeigu yra nustatyta, ir (ar) Vyriausybės ar savivaldybių tarybų nustatyto dydžio mokestis, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus šiame įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, arba jeigu toks mokestis gali būti sumokėtas ne vėliau kaip po 2 darbo dienų po sutikimo naudotis keliais suteikimo dienos;“.\n\n2. Pakeisti 20 straipsnio 18 dalies nuostatą iki dvitaškio ir ją išdėstyti taip:\n\n„18. Sutikimas naudotis keliais atšaukiamas ir sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis grąžinamas arba transporto priemonės savininko ar valdytojo prašymu įskaitomas kitam važiavimui, jeigu sutikimus suteikiantis subjektas:“.\n\n3. Pakeisti 20 straipsnio 19 dalies 1 punktą ir jį išdėstyti taip:\n\n„1) važiuoti tik įforminus administracinį nusižengimą ir gavus naują sutikimą naudotis keliais šio straipsnio 2 dalyje nustatyta tvarka; jeigu sutikimas naudotis keliais važiuojant tokia transporto priemone negali būti suteiktas, už nuvažiuotą maršrutą turi būti sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus šiame įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, o transporto priemone turi būti draudžiama važiuoti toliau tol, kol transporto priemone vežamas krovinys nebus nukrautas arba krovinys nebus perkrautas į kitą transporto priemonę, kuria važiuojama turint sutikimą naudotis keliais;“.\n\n4. Pakeisti 20 straipsnio 19 dalies 3 punktą ir jį išdėstyti taip:\n\n„3) išvažiuoti iš Lietuvos Respublikos teritorijos tik įforminus administracinį nusižengimą ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis už visą nuvažiuotą maršrutą, išskyrus šiame įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas.“\n\n5. Pakeisti 20 straipsnio 20 dalies 1 punktą ir jį išdėstyti taip:\n\n„1) važiuoti tik įforminus administracinį nusižengimą ir gavus sutikimą naudotis keliais šio straipsnio 2 dalyje nustatyta tvarka; jeigu sutikimas naudotis keliais važiuojant tokia didžiagabarite ir (ar) sunkiasvore transporto priemone negali būti suteiktas, už nuvažiuotą maršrutą turi būti sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus šiame įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, o transporto priemonei turi būti draudžiama važiuoti toliau tol, kol transporto priemone vežamas krovinys nebus nukrautas arba krovinys nebus perkrautas į kitą transporto priemonę, kuria važiuojama turint sutikimą naudotis keliais;“.\n\n6. Pakeisti 20 straipsnio 20 dalies 3 punktą ir jį išdėstyti taip:\n\n„3) išvažiuoti iš Lietuvos Respublikos teritorijos tik įforminus administracinį nusižengimą ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis už visą nuvažiuotą maršrutą, išskyrus šiame įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas.“\n\n7. Pakeisti 20 straipsnio 22 dalies 2 punktą ir jį išdėstyti taip:\n\n„2) didžiagabaritės ir (ar) sunkiasvorės transporto priemonės savininkas ar valdytojas su kelio savininku, kai kelias yra vietinės reikšmės, su valstybinės reikšmės kelių valdytoju, kai kelias yra valstybinės reikšmės, sudaro sutartį dėl kelio ir (ar) kelio statinių paprastojo ar kapitalinio remonto (arba kelio taisymo ir (ar) kelio statinių atstatymo), reikalingo šiuo keliu pravažiavus didžiagabaritei ir (ar) sunkiasvorei transporto priemonei, šios transporto priemonės savininko ir (ar) valdytojo lėšomis; sutartyje turi būti nurodytas kelio taisymo ir (ar) kelio statinių atstatymo terminas, siektini kelio taisymo ir (ar) kelio statinių atstatymo rodikliai;“."
    },
    {
      "provision_ref": "art13",
      "section": "13",
      "title": "13 straipsnis. Įstatymo trečiojo skirsnio papildymas 201 straipsniu",
      "content": "Papildyti Įstatymo trečiąjį skirsnį 201 straipsniu:\n\n„201 straipsnis. Mokestis už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis\n\n1. Transporto priemonių ar jų junginių, kurių techniniai parametrai viršija didžiausiuosius leidžiamus naudojantis keliais transporto priemonės ar jų junginio techninius parametrus, valdytojai moka mokestį už naudojimąsi valstybinės reikšmės ir vietinės reikšmės viešaisiais keliais bei rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis. Mokesčio už naudojimąsi valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis mokėjimo, administravimo, priežiūros tvarką ir dydžius, neviršydama šio įstatymo 3 priede nustatytų ribinių tarifų, nustato Vyriausybė arba jos įgaliota institucija. Mokesčio už naudojimąsi vietinės reikšmės viešaisiais keliais bei rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis dydį, neviršydamos šio įstatymo 3 priede nustatytų ribinių tarifų, ir mokesčio mokėjimo, administravimo ir priežiūros tvarką nustato savivaldybių tarybos. Mokesčio už naudojimąsi valstybinės reikšmės ir vietinės reikšmės viešaisiais keliais bei rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis tarifai indeksuojami kiekvienais metais, pasibaigus mokestiniam laikotarpiui, taikant indeksavimo koeficientą, kuris nustatomas Valstybės duomenų agentūros apskaičiuotą ir Oficialiosios statistikos portale paskelbtą mokestinių metų vartotojų kainų indeksą dalijant iš šimto. Mokestinių metų vartotojų kainų indeksas nustatomas kiekvienų mokestinių metų gruodžio mėnesio kainas lyginant su ankstesnių metų gruodžio mėnesio kainomis.\n\n2. Mokestis nemokamas:\n\n1) už Vidaus reikalų ministerijos ir vidaus reikalų ministro valdymo srityje veikiančių įstaigų didžiagabarites ir (ar) sunkiasvores transporto priemones ar jų junginius;\n\n2) už krašto apsaugos sistemos ir užsienio valstybių ginkluotųjų pajėgų didžiagabarites ir (ar) sunkiasvores transporto priemones ar jų junginius.\n\n3. Mokesčio už naudojimąsi valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis lėšos yra valstybinės reikšmės kelių valdytojo pajamos. Šios lėšos naudojamos Valstybinio kelių fondo nuostatuose nustatyta tvarka. Mokesčio už naudojimąsi vietinės reikšmės viešaisiais keliais bei rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis lėšos yra savivaldybės biudžeto.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 1 priedu",
      "content": "Papildyti Įstatymą 1 priedu:\n\n„Lietuvos Respublikos kelių įstatymo\n1 priedas\n\nMOKESČIO UŽ LIETUVOS RESPUBLIKOJE ĮREGISTRUOTAS KROVININES TRANSPORTO PRIEMONES RIBINIAI TARIFAI\n\nTransporto priemonių valdytojų kasmetinio mokesčio už Lietuvos Respublikoje įregistruotas krovinines transporto priemones ribiniai tarifai:\n\nEil. Nr.\nTransporto priemonės kategorija ir klasė, didžiausioji leidžiama masė3\nRibiniai tarifai, eurais\n\n1.\nN2 ir N3 klasių krovininiai automobiliai,  O4 klasės krovininių automobilių priekabos ir puspriekabės\nnuo 12 t (įskaitytinai) iki 15 t didžiausiosios leidžiamos masės1\n86–179\n\nnuo 12 t (įskaitytinai) iki 15 t didžiausiosios leidžiamos masės2\n127–254\n\nnuo 15 t (įskaitytinai) iki 23 t didžiausiosios leidžiamos masės1\n127–301\n\nnuo 15 t (įskaitytinai) iki 23 t didžiausiosios leidžiamos masės2\n286–573\n\nnuo 23 t (įskaitytinai) iki 29 t didžiausiosios leidžiamos masės1\n237–474\n\nnuo 23 t (įskaitytinai) iki 29 t didžiausiosios leidžiamos masės2\n376–753\n\nnuo 29 t (įskaitytinai) iki 33 t didžiausiosios leidžiamos masės1\n376–753\n\nnuo 29 t (įskaitytinai) iki 33 t didžiausiosios leidžiamos masės2\n558–1 120\n\nnuo 33 t (įskaitytinai) iki 40 t didžiausiosios leidžiamos masės1\n535–1 071\n\nnuo 33 t (įskaitytinai) iki 40 t didžiausiosios leidžiamos masės2\n735–1 471\n\n2.\nKrovininių transporto priemonių junginys – N3O4, susidedantis iš dviašio vilkiko ir triašės puspriekabės, kuriuo, vykdant kombinuotąjį vežimą, vežami vienas arba keli kombinuotojo vežimo vienetai (puspriekabės, nuimamieji kėbulai ir konteineriai, kurių bendras maksimalus ilgis – ne didesnis kaip 45 pėdos)\nnuo 40 t (įskaitytinai) iki 42 t didžiausiosios leidžiamos masės1\n654–1 222\n\nnuo 40 t (įskaitytinai) iki 42 t didžiausiosios leidžiamos masės2\n967–1 778\n\n3.\nKrovininių transporto priemonių junginys – N3O4, susidedantis iš triašio vilkiko ir dviašės ar triašės puspriekabės, kuriuo, vykdant kombinuotąjį vežimą, vežami vienas arba keli kombinuotojo vežimo vienetai (puspriekabės, nuimamieji kėbulai ir konteineriai, kurių bendras maksimalus ilgis – ne didesnis kaip 45 pėdos)\nnuo 40 t (įskaitytinai) iki 44 t didžiausiosios leidžiamos masės1\n654–1 309\n\nnuo 40 t (įskaitytinai) iki 44 t didžiausiosios leidžiamos masės2\n967–1 937\n\nPastabos:\n\n1. Kai ašis (ašys) su pneumatine pakaba.\n\n2. Kai yra kita ašies (ašių) pakabų sistema.\n\n3. Didžiausioji leidžiama naudojantis keliais transporto priemonės ar jų junginio masė pagal šį įstatymą arba didžiausioji leidžiama masė pagal Lietuvos Respublikos saugaus eismo automobilių keliais įstatymą (taikoma ta, kuri yra mažesnė).\n\n____________________“."
    },
    {
      "provision_ref": "art15",
      "section": "15",
      "title": "15 straipsnis. Įstatymo papildymas 2 priedu",
      "content": "Papildyti Įstatymą 2 priedu:\n\n„Lietuvos Respublikos kelių įstatymo\n2 priedas\n\nMOKESČIO UŽ EISMO RIBOJIMĄ TARIFAI\n\n1. Mokesčio už eismo ribojimą tarifai:\n\nEil. Nr.\nEismo ribojimo priežastys\nTarifai, eurais\n\nValstybinės reikšmės keliai\n\nmagistraliniai\nkrašto\nrajoniniai\n\n1.1.\nĮvairūs darbai kelio juostoje su važiuojamosios dalies asfalto (cemento) danga iki 3 parų imtinai, kai nepažeidžiama kelio važiuojamoji dalis\n80\n58\n37\n\n1.2.\nĮvairūs darbai kelio juostoje su važiuojamosios dalies žvyro danga iki 3 parų imtinai, kai nepažeidžiama kelio važiuojamoji dalis\n–\n5\n2\n\n1.3.\nĮvairūs darbai kelio važiuojamojoje dalyje iki 3 parų imtinai, kai pažeidžiama asfalto (cemento) danga ir kai kelias visai uždaromas, o transporto priemonių eismas nukreipiamas kitais keliais arba įrengiama uždarytos vietos apylanka\n1 013\n738\n463\n\n1.4.\nĮvairūs darbai kelio važiuojamojoje dalyje iki 3 parų imtinai, kai pažeidžiama žvyro danga ir kai kelias visai uždaromas, o transporto priemonių eismas nukreipiamas kitais keliais arba įrengiama uždarytos vietos apylanka\n–\n75\n75\n\n1.5.\nĮvairūs darbai kelio važiuojamojoje dalyje iki 3 parų imtinai, kai pažeidžiama asfalto (cemento) danga ir kai kelias iš dalies uždaromas (ribojamas greitis)\n253\n184\n115\n\n1.6.\nĮvairūs darbai kelio važiuojamojoje dalyje iki 3 parų imtinai, kai pažeidžiama žvyro danga ir kai kelias iš dalies uždaromas (ribojamas greitis)\n–\n23\n23\n\n1.7.\nInžinerinių komunikacijų klojimas, medžiagų ar įrenginių sandėliavimas kelio juostoje, išskyrus kelio važiuojamąją dalį (1 parai 1 km kelio ar 1 parai 1 vieta)\n28\n14\n7\n\n1.8.\nVisiškas kelio uždarymas, eismo nukreipimas apylanka kitais keliais (1 parai 1 km apylankos)\n–\n2\n5\n\n1.9.\nMasiniai (sporto ar kitokie) renginiai ir kiti atvejai, kai kelias uždaromas: 1 parai 1 km kelio arba 1 parai 1 vieta; 1 valandai 1 km kelio arba 1 valandai 1 vieta\n290 17\n174 8\n35 2\n\n1.10.\nMasiniai (sporto ar kitokie) renginiai ir kiti atvejai, kai apribojamas transporto priemonių eismas: 1 parai 1 km kelio; 1 valandai 1 km kelio arba 1 valandai 1 vieta\n144 8\n86 5\n17 1\n\n2. Jeigu pratęsiama šio priedo 1 punkto 1.1–1.6 papunkčiuose nurodytų darbų trukmė, už kiekvienas kitas 3 paras mokestis už eismo ribojimą didinamas 5 procentais.\n\n3. Jeigu šio priedo 1 punkte nurodytas eismo ribojimas nebaigiamas nurodytu laiku, už kiekvieną pradelstą dieną taikomas 3 kartus didesnis mokesčio tarifas.\n\n4. Mokestis didinamas 2 kartus, kai eismas ribojamas kelių su 4 ar daugiau eismo juostų važiuojamojoje dalyje.\n\n5. Mokestis didinamas 4 kartus, kai eismas ribojamas:\n\n5.1. gyvenamosiose vietovėse valstybinės reikšmės kelio važiuojamojoje dalyje ir kai tie darbai susiję su kelio dangos ardymu nuo lapkričio 1 d. iki gegužės 1 d.;\n\n5.2. važiuojamojoje kelio dalyje, kurioje asfalto danga paklota mažiau kaip prieš 5 metus.\n\n____________________“."
    },
    {
      "provision_ref": "art16",
      "section": "16",
      "title": "16 straipsnis. Įstatymo papildymas 3 priedu",
      "content": "Papildyti Įstatymą 3 priedu:\n\n„Lietuvos Respublikos kelių įstatymo\n3 priedas\n\nMOKESČIŲ UŽ NAUDOJIMĄSI KELIAIS RIBINIAI TARIFAI\n\nI SKYRIUS\nMOKESČIŲ UŽ NAUDOJIMĄSI KELIAIS VAŽIUOJANT DIDŽIAGABARITĖMIS MOTORINĖMIS TRANSPORTO PRIEMONĖMIS AR JŲ JUNGINIAIS, KURIŲ MATMENYS SU KROVINIU AR BE JO YRA DIDESNI UŽ DIDŽIAUSIUOSIUS LEIDŽIAMUS NAUDOJANTIS KELIAIS TRANSPORTO PRIEMONIŲ AR JŲ JUNGINIŲ MATMENIS, RIBINIAI TARIFAI\n\n1. Mokesčio už naudojimąsi keliais važiuojant didžiagabaritėmis motorinėmis transporto priemonėmis ar jų junginiais, kurių matmenys su kroviniu ar be jo yra didesni už didžiausiuosius leidžiamus naudojantis keliais transporto priemonių ar jų junginių matmenis (toliau – didžiausieji leidžiami matmenys), ribiniai tarifai:\n\nDidžiausieji leidžiami matmenys viršyti, cm\nRibiniai tarifai, eurais\n\naukščio\npločio\nilgio\nvienkar-tiniai, 10 km\nmėnesio\nmetų\n\nsavival-dybės teritori-joje\nšalies terito-rijoje\nsavivaldybės teritorijoje\nšalies teritorijoje\n\n–\n10–20\n–\n1,4–1,7\n67–81\n168–185\n337–405\n844–929\n\n11–30\n21–60\n101–300\n1,7–2,0\n82–94\n206–236\n412–473\n1 031–1 183\n\n31–50\n61–100\n301–500\n2,0–2,1\n95–101\n239–253\n480–506\n1 199–1 267\n\n–\n101–145*\n501–750*\n2,3–2,4\n–\n–\n–\n–\n\nPastaba. *Automagistralėse ir I kategorijos valstybinės reikšmės keliuose su skiriamąja juosta.\n\n2. Jeigu didžiagabaritės motorinės transporto priemonės ar jų junginio matmenys su kroviniu ar be jo viršija didžiausiuosius leidžiamus naudojantis keliais transporto priemonių ar jų junginių matmenis daugiau, negu nurodyta šio priedo 1 punkto lentelėje, didžiagabaritė motorinė transporto priemonė ar jų junginys tampa ypač pavojingi saugiam eismui. Tokioms didžiagabaritėms motorinėms transporto priemonėms ar jų junginiams taikomas vienkartinis tarifas, kuris apskaičiuojamas taip: prie didžiausiojo ribinio tarifo už atitinkamo didžiausiojo leidžiamo matmens viršijimą pridedamas papildomas 0,28 euro mokestis už kiekvieną aukščio viršijimą 10 cm, pločio viršijimą 10 cm ar ilgio viršijimą 1 m ir dauginama iš koeficiento 1,5. Visais atvejais, kai viršijami du ar visi trys matmenys, mokestis nustatomas sumuojant mokesčius už atskirų didžiausiųjų leidžiamų matmenų viršijimą.\n\nII SKYRIUS\nMOKESČIO UŽ NAUDOJIMĄSI KELIAIS VAŽIUOJANT SUNKIASVORĖMIS TRANSPORTO PRIEMONĖMIS, KURIŲ AŠIES (AŠIŲ) APKROVA SU KROVINIU AR BE JO YRA DIDESNĖ UŽ DIDŽIAUSIĄJĄ LEIDŽIAMĄ NAUDOJANTIS KELIAIS TRANSPORTO PRIEMONIŲ AR JŲ JUNGINIŲ AŠIES (AŠIŲ) APKROVĄ, RIBINIAI TARIFAI\n\n3. Mokesčio už naudojimąsi keliais sunkiasvorėmis motorinėmis transporto priemonėmis, kurių ašies (ašių) apkrova su kroviniu ar be jo yra didesnė už didžiausiąją leidžiamą naudojantis keliais transporto priemonių ar jų junginių ašies (ašių) apkrovą (toliau – didžiausioji leidžiama ašies (ašių) apkrova), ribiniai tarifai:\n\nDidžiausioji leidžiama ašies (ašių) apkrova viršyta, t\nRibiniai tarifai, eurais\n\nvienkartiniai, 10 km\nmėnesio\n\nsavivaldybės teritorijoje\nšalies teritorijoje\n\n0,6–1,0\n0,69–0,97\n48–68\n121–170\n\n1,1–1,5\n1,39–1,52\n97–107\n243–267\n\n1,6–2,0\n1,94–2,22\n136–155\n340–389\n\n2,1–3,0\n3,47–3,85\n243–269\n608–675\n\n3,1–4,0\n5,56–6,25\n389–437\n973–1 094\n\n4,1–5,0\n7,64–9,03\n–\n–\n\n5,1–6,0\n9,73–11,12\n–\n–\n\n6,1–7,0\n11,81–13,20\n–\n–\n\n7,1–8,0 įskaitytinai\n13,90–15,98\n–\n–\n\n4. Mokestis nustatomas sumuojant mokesčius už kiekvienos ašies (ašių) didžiausiosios leidžiamos ašies (ašių) apkrovos viršijimą. Jeigu sunkiasvorės motorinės transporto priemonės ar jų junginio ašies (ašių) apkrova su kroviniu ar be jo viršija 8 t, tokioms sunkiasvorėms motorinėms transporto priemonėms ar jų junginiams taikomas vienkartinis tarifas, kuris apskaičiuojamas taip: prie didžiausiojo ribinio tarifo pridedamas papildomas 2 eurų mokestis už kiekvieną ašies (ašių) apkrovos viršijimą 1 t.\n\n5. Mokesčio už naudojimąsi keliais važiuojant sunkiasvoriais traktoriais ir savaeigėmis mašinomis ar jų junginiais, kurių ašies (ašių) apkrova su kroviniu ar be jo yra didesnė už didžiausiąją leidžiamą ašies (ašių) apkrovą, ribiniai tarifai:\n\nDidžiausioji leidžiama ašies (ašių) apkrova viršyta, t\nRibiniai tarifai, eurais\n\nvienkartiniai, 10 km\nmėnesio\n\nsavivaldybės teritorijoje\nšalies teritorijoje\n\n0,6–1,0\n0,23–0,32\n16–22\n40–56\n\n1,1–1,5\n0,46–0,51\n32–35\n81–89\n\n1,6–2,0\n0,64–0,74\n45–51\n113–129\n\n2,1–3,0\n1,15–1,28\n81–90\n202–225\n\n3,1–4,0\n1,85–2,08\n129–145\n324–364\n\n4,1–5,0\n2,54–3,01\n–\n–\n\n5,1–6,0\n3,24–3,70\n–\n–\n\n6,1–7,0\n3,93–4,40\n–\n–\n\n7,1–8,0 įskaitytinai\n4,63–5,32\n–\n–\n\n6. Mokestis nustatomas sumuojant mokesčius už kiekvienos ašies didžiausiosios leidžiamos ašies (ašių) apkrovos viršijimą.\n\n7. Kai viršijama didžiausioji leidžiama ašies (ašių) apkrova ir masė, nustatomas tas mokesčio dydis, kuris yra didesnis.\n\nIII SKYRIUS\nMOKESČIO UŽ NAUDOJIMĄSI KELIAIS VAŽIUOJANT SUNKIASVORĖMIS TRANSPORTO PRIEMONĖMIS AR JŲ JUNGINIAIS, KURIŲ MASĖ SU KROVINIU AR BE JO YRA DIDESNĖ UŽ DIDŽIAUSIĄJĄ LEIDŽIAMĄ NAUDOJANTIS KELIAIS TRANSPORTO PRIEMONĖS AR JŲ JUNGINIŲ MASĘ, RIBINIAI TARIFAI\n\n8. Mokesčio už naudojimąsi keliais važiuojant sunkiasvorėmis motorinėmis transporto priemonėmis ar jų junginiais, kurių masė su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginių masę ir yra didesnė kaip 40 t, o vežant vieną arba kelis kombinuotojo vežimo vienetus (puspriekabes, nuimamuosius kėbulus ir konteinerius, kurių bendras maksimalus ilgis ne didesnis kaip 45 pėdos) magistraliniais keliais ir kitais keliais 50 km spinduliu nuo Klaipėdos valstybinio jūrų uosto, oro uostų, geležinkelio ir vidaus vandenų stočių teritorijų, kuriose iškraunami ir (arba) pakraunami kombinuotojo vežimo vienetai, – 44 t (toliau – didžiausioji leidžiama masė), ribiniai tarifai:\n\nDidžiausioji leidžiama masė viršyta, t\nVienkartiniai ribiniai tarifai už kiekvieną viršytą toną, eurais už 10 km\nMėnesio ribiniai tarifai*, eurais\nMetų ribiniai tarifai*, eurais\n\n1,0–20,0\n1,01–1,30\n115–173\n920–1 384\n\n21,0–40,0\n1,30–1,44\n–\n–\n\n> 40\n1,59–1,88\n–\n–\n\nPastaba. *Taikoma 6 ar daugiau ašių transporto priemonėms, kurias sudaro motorinė transporto priemonė ir priekaba (puspriekabė), kurių ne mažiau kaip 5 ašių ratai yra suporinti, ašies (ašių) apkrova yra ne didesnė už didžiausiąją leidžiamą ašies (ašių) apkrovą ir masė yra didesnė už didžiausiąją leidžiamą masę, tačiau ne didesnė kaip 48 t.\n\n9. Mokesčio už naudojimąsi keliais važiuojant sunkiasvoriais traktoriais ir savaeigėmis mašinomis ar jų junginiais, kurių masė su kroviniu ar be jo yra didesnė už didžiausiąją leidžiamą masę, ribiniai tarifai:\n\nDidžiausioji leidžiama masė viršyta, t\nVienkartiniai ribiniai tarifai už kiekvieną viršytą toną, eurais už 10 km\n\n1,0–20,0\n0,14–0,19\n\n21,0–40,0\n0,19–0,28\n\n> 40\n0,28–0,41\n\n10. Kai viršijama didžiausioji leidžiama ašies (ašių) apkrova ir masė, nustatomas tas mokesčio dydis, kuris yra didesnis.\n\n____________________“."
    },
    {
      "provision_ref": "art17",
      "chapter": "III SKYRIUS MOKESČIO UŽ NAUDOJIMĄSI KELIAIS VAŽIUOJANT SUNKIASVORĖMIS TRANSPORTO PRIEMONĖMIS AR JŲ JUNGINIAIS, KURIŲ MASĖ SU KROVINIU AR BE JO YRA DIDESNĖ UŽ DIDŽIAUSIĄJĄ LEIDŽIAMĄ NAUDOJANTIS KELIAIS TRANSPORTO PRIEMONĖS AR JŲ JUNGINIŲ MASĘ, RIBINIAI TARIFAI",
      "section": "17",
      "title": "17 straipsnis. Įstatymo priedo pakeitimas",
      "content": "1. Buvusį Įstatymo priedą laikyti 4 priedu.\n\n2. Pakeisti Įstatymo 4 priedą ir jį išdėstyti taip:\n\n„Lietuvos Respublikos kelių įstatymo\n4 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1996 m. liepos 25 d. Tarybos direktyva 96/53/EB, nustatanti tam tikrų Bendrijoje nacionaliniam ir tarptautiniam vežimui naudojamų kelių transporto priemonių didžiausius leistinus matmenis ir tarptautiniam vežimui naudojamų kelių transporto priemonių didžiausią leistiną masę, su paskutiniais pakeitimais, padarytais 2019 m. birželio 20 d. Europos Parlamento ir Tarybos reglamentu (ES) 2019/1242.\n\n2. 1999 m. birželio 17 d. Europos Parlamento ir Tarybos direktyva 1999/62/EB dėl sunkiasvorių krovininių transporto priemonių apmokestinimo už naudojimąsi tam tikra infrastruktūra su paskutiniais pakeitimais, padarytais 2022 m. vasario 24 d. Europos Parlamento ir Tarybos direktyva (ES) 2022/362.\n\n____________________“."
    },
    {
      "provision_ref": "art18",
      "chapter": "III SKYRIUS MOKESČIO UŽ NAUDOJIMĄSI KELIAIS VAŽIUOJANT SUNKIASVORĖMIS TRANSPORTO PRIEMONĖMIS AR JŲ JUNGINIAIS, KURIŲ MASĖ SU KROVINIU AR BE JO YRA DIDESNĖ UŽ DIDŽIAUSIĄJĄ LEIDŽIAMĄ NAUDOJANTIS KELIAIS TRANSPORTO PRIEMONĖS AR JŲ JUNGINIŲ MASĘ, RIBINIAI TARIFAI",
      "section": "18",
      "title": "18 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 3 dalį, 7–9, 11–17 straipsnius, įsigalioja 2025 m. liepos 1 d.\n\n2. Šio įstatymo 7–9, 11–17 straipsniai įsigalioja 2026 m. sausio 1 d.\n\n3. Lietuvos Respublikos Vyriausybė ir susisiekimo ministras iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
