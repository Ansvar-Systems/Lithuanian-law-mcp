{
  "id": "lt-law-xiii-3332",
  "type": "statute",
  "title": "Lietuvos Respublikos branduolinės saugos įstatymo Nr. XI-1539 5, 22, 23, 24, 25, 26, 29, 32, 36, 39-1 straipsnių ir 2 priedo pakeitimo įstatymas",
  "short_name": "XIII-3332",
  "status": "in_force",
  "issued_date": "2020-10-15",
  "in_force_date": "2021-05-01",
  "url": "https://e-tar.lt/portal/lt/legalAct/ee38d600178a11ebb0038a8cd8ff585f/ePxMIGCDTN",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Branduolinės saugos normatyvinių techninių dokumentų sistema\n\n1. Branduolinės saugos normatyvinių techninių dokumentų sistemą sudaro:\n\n1) branduolinės saugos reikalavimai;\n\n2) branduolinės saugos taisyklės;\n\n3) standartai ir standartizacijos leidiniai, nustatantys branduolinės, radiacinės, fizinės saugos, avarinės parengties, vadybos sistemų ir (ar) kitas branduolinę, radiacinę, fizinę saugą, avarinę parengtį, vadybos sistemas reglamentuojantiems teisės aktų reikalavimams įgyvendinti naudojamas technines specifikacijas;\n\n4) licencijos ar leidimo turėtojo normatyviniai techniniai dokumentai, nustatantys branduolinės, radiacinės, fizinės saugos, avarinės parengties, tarptautinių branduolinio ginklo neplatinimo įsipareigojimų įgyvendinimo, vadybos sistemų ir (ar) kitas normas, skirtas branduolinės, radiacinės, fizinės saugos, avarinės parengties, tarptautinių branduolinio ginklo neplatinimo įsipareigojimų įgyvendinimą ir vadybos sistemas reglamentuojantiems teisės aktams įgyvendinti;\n\n5) branduolinės energetikos objekto statybos vietos (aikštelės) vertinimą atliekančių asmenų normatyviniai techniniai dokumentai, nustatantys branduolinės, radiacinės, fizinės saugos, avarinės parengties, tarptautinių branduolinio ginklo neplatinimo įsipareigojimų įgyvendinimo, vadybos sistemų ir (ar) kitas normas, skirtas branduolinės, radiacinės, fizinės saugos, avarinės parengties, tarptautinių branduolinio ginklo neplatinimo įsipareigojimų įgyvendinimą ir vadybos sistemas reglamentuojantiems teisės aktams įgyvendinti.\n\n2. Branduolinės saugos reikalavimų ir branduolinės saugos taisyklių rengimo tvarkos aprašą, taip pat parengtus branduolinės saugos reikalavimus ir branduolinės saugos taisykles tvirtina Valstybinės atominės energetikos saugos inspekcijos viršininkas.\n\n3. Branduolinės saugos reikalavimai ir branduolinės saugos taisyklės yra privalomi visiems asmenims.\n\n4. Branduolinės saugos taisyklės nustato branduolinės saugos reikalavimų įgyvendinimo būdus, metodus, tam tikro darbo ar proceso organizavimo ir vykdymo tvarką, dokumentų rengimo tvarką, darbo su konstrukcijomis, sistemomis ir komponentais tvarką.\n\n5. Šio straipsnio 1 dalies 3 punkte nurodyti standartai ir standartizacijos leidiniai taikomi savanoriškai, išskyrus atvejus, kai privalomuosiuose teisės aktuose nurodoma, kad atitinkamą standartą ar standartizacijos leidinį taikyti privaloma.\n\n6. Asmenims, savanoriškai pasirinkusiems taikyti šio straipsnio 1 dalies 3 punkte nurodytus standartus ar standartizacijos leidinius, jie tampa privalomi.\n\n7. Licencijos ar leidimo turėtojo normatyvinius techninius dokumentus, nurodytus šio straipsnio 1 dalies 4 punkte, tvirtina pats licencijos ar leidimo turėtojas ir šių dokumentų nuostatų taikymas jam yra privalomas. Branduolinės energetikos objekto statybos vietos (aikštelės) vertinimą atliekančių asmenų normatyvinius techninius dokumentus, nurodytus šio straipsnio 1 dalies 5 punkte, tvirtina patys asmenys, atliekantys branduolinės energetikos objekto statybos vietos (aikštelės) vertinimą, ir šių dokumentų nuostatų taikymas jiems yra privalomas.“"
    },
    {
      "provision_ref": "art2",
      "section": "2",
      "title": "2 straipsnis. 22 straipsnio pakeitimas",
      "content": "Papildyti 22 straipsnio 2 dalį 8 punktu:\n\n„8) vykdyti branduolinės (atominės) elektrinės, branduolinės (atominės) elektrinės energijos bloko radionuklidais užterštų konstrukcijų, sistemų ir komponentų dezaktyvavimo ir (ar) išmontavimo darbus branduolinės (atominės) elektrinės, branduolinės (atominės) elektrinės energijos bloko galutinio sustabdymo ir (ar) eksploatavimo nutraukimo metu.“"
    },
    {
      "provision_ref": "art3",
      "section": "3",
      "title": "3 straipsnis. 23 straipsnio pakeitimas",
      "content": "Papildyti 23 straipsnį 121 dalimi:\n\n„121. Šio įstatymo 22 straipsnio 2 dalies 8 punkte nurodytas leidimas išduodamas šio įstatymo 22 straipsnio 1 dalies 2, 3 ir 4 punktuose nurodytų licencijų turėtojams, kai branduolinės energetikos objektas yra branduolinė (atominė) elektrinė, branduolinės (atominės) elektrinės energijos blokas.“"
    },
    {
      "provision_ref": "art4",
      "section": "4",
      "title": "4 straipsnis. 24 straipsnio pakeitimas",
      "content": "Pakeisti 24 straipsnio 2 dalį ir ją išdėstyti taip:\n\n„2. Pareiškėjas nustatytos formos paraišką gauti šio įstatymo 22 straipsnio 2 dalies 1–5 ir 8 punktuose nurodytus leidimus ir šiame įstatyme ir (arba) kituose teisės aktuose nustatytus dokumentus pateikia Valstybinei atominės energetikos saugos inspekcijai.“"
    },
    {
      "provision_ref": "art5",
      "section": "5",
      "title": "5 straipsnis. 25 straipsnio pakeitimas",
      "content": "Pakeisti 25 straipsnio 8 dalį ir ją išdėstyti taip:\n\n„8. Licencijos, nurodytos šio įstatymo 22 straipsnio 1 dalies 2, 4 (išskyrus, kai licencija išduodama vykdyti branduolinės (atominės) elektrinės ar branduolinės (atominės) elektrinės energijos bloko eksploatavimo nutraukimą), 5 punktuose, išduodamos tik gavus teigiamą Europos Komisijos išvadą apie šią veiklą arba praėjus daugiau kaip 6 mėnesiams nuo informacijos pateikimo Europos Komisijai, jeigu Europos Komisija nepateikia savo išvados. Informaciją, reikalingą Europos Komisijos išvadai gauti, ir jos pateikimo tvarką nustato Vyriausybė.“"
    },
    {
      "provision_ref": "art6",
      "section": "6",
      "title": "6 straipsnis. 26 straipsnio pakeitimas",
      "content": "1. Pakeisti 26 straipsnio 8 dalį ir ją išdėstyti taip:\n\n„8. Sprendimai dėl leidimų, nurodytų šio įstatymo 22 straipsnio 2 dalies 3 ir 8 punktuose, išdavimo priimami per 90 dienų nuo visų tinkamai įformintų dokumentų gavimo dienos.“\n\n2. Pakeisti 26 straipsnio 16 dalį ir ją išdėstyti taip:\n\n„16. Licencijos, nurodytos šio įstatymo 22 straipsnio 1 dalies 3 punkte, turėtojui leidimai, nurodyti šio įstatymo 22 straipsnio 2 dalies 1 ir 2 punktuose, ir šio įstatymo 22 straipsnio 1 dalies 2, 3 ir 4 punktuose nurodytų licencijų turėtojams, kai branduolinės energetikos objektas – branduolinė (atominė) elektrinė, branduolinės (atominės) elektrinės energijos blokas, šio įstatymo 22 straipsnio 2 dalies 8 punkte nurodyti leidimai, kai planuojama išmontuoti radionuklidais užteršto branduolinio reaktoriaus įrenginį ar jo dalį, išduodami tik gavus teigiamą Europos Komisijos išvadą apie šią veiklą arba praėjus daugiau kaip 6 mėnesiams nuo informacijos pateikimo Europos Komisijai, jeigu Europos Komisija nepateikia savo išvados. Informaciją, reikalingą Europos Komisijos išvadai gauti, ir jos pateikimo tvarką nustato Vyriausybė.“"
    },
    {
      "provision_ref": "art7",
      "section": "7",
      "title": "7 straipsnis. 29 straipsnio pakeitimas",
      "content": "1. Pakeisti 29 straipsnio 1 dalies 4 punktą ir jį išdėstyti taip:\n\n„4) licencijos, nurodytos šio įstatymo 22 straipsnio 1 dalies 4 punkte, turėtojas kreipėsi dėl šios licencijos galiojimo panaikinimo, pateikdamas patvirtinimą, kad branduolinės energetikos objekto eksploatavimo nutraukimas yra įvykdytas, ir dėl to veikla, vykdyta pagal šią licenciją, branduolinės energetikos objekto aikštelės vietoje liekantys (jeigu lieka) inžineriniai ar kiti statiniai, jeigu jie dėl bendrų technologinių procesų nėra susiję su kitu branduolinės energetikos objektu (objektais), branduolinės saugos požiūriu nebeturi būti prižiūrimi;“.\n\n2. Pakeisti 29 straipsnio 1 dalies 6 punktą ir jį išdėstyti taip:\n\n„6) licencijos ar leidimo turėtojas kreipėsi dėl licencijos ar leidimo galiojimo panaikinimo kitais negu šios dalies 4 punkte nurodyti atvejais;“.\n\n3. Papildyti 29 straipsnį 51 dalimi:\n\n„51. Licencijos, nurodytos šio įstatymo 22 straipsnio 1 dalies 4 punkte, turėtojas, siekdamas patvirtinti, kad branduolinės energetikos objekto eksploatavimo nutraukimas yra įvykdytas, Valstybinei atominės energetikos saugos inspekcijai kartu su prašymu panaikinti šios licencijos galiojimą turi pateikti galutinę branduolinės energetikos objekto eksploatavimo nutraukimo ataskaitą. Galutinėje branduolinės energetikos objekto eksploatavimo nutraukimo ataskaitoje turi būti pateikta informacija, skirta patvirtinti, kad branduolinės energetikos objekto eksploatavimo nutraukimas yra įvykdytas laikantis jam galutiniame branduolinės energetikos objekto eksploatavimo nutraukimo plane ir branduolinės energetikos objekto eksploatavimo nutraukimo saugos analizės ataskaitoje nustatytų sąlygų ir branduolinės energetikos objekto būklė po branduolinės energetikos objekto eksploatavimo nutraukimo darbų baigimo atitinka galutinę branduolinės energetikos objekto ir (ar) jo aikštelės būklę, nurodytą galutiniame branduolinės energetikos objekto eksploatavimo nutraukimo plane. Galutinės branduolinės energetikos objekto eksploatavimo nutraukimo ataskaitos turinio reikalavimus nustato Valstybinės atominės energetikos saugos inspekcijos viršininkas. Sprendimas dėl licencijos, nurodytos šio įstatymo 22 straipsnio 1 dalies 4 punkte, galiojimo panaikinimo priimamas šio įstatymo 34 straipsnio 2 dalyje nurodytais terminais.“"
    },
    {
      "provision_ref": "art8",
      "section": "8",
      "title": "8 straipsnis. 32 straipsnio pakeitimas",
      "content": "1. Pakeisti 32 straipsnio 13 dalį ir ją išdėstyti taip:\n\n„13. Kartu su paraiškos gauti šio įstatymo 22 straipsnio 1 dalies 2 ir 4 punktuose nurodytas licencijas ir šio įstatymo 22 straipsnio 2 dalies 2 ir 3 punktuose nurodytus leidimus dokumentais pateikiamas su Sveikatos apsaugos ministerija suderintas radionuklidų išmetimo į aplinką planas. Kartu su paraiškos gauti šio įstatymo 22 straipsnio 1 dalies 2 punkte nurodytą licenciją ir šio įstatymo 22 straipsnio 2 dalies 2 ir 3 punktuose nurodytus leidimus dokumentais radionuklidų išmetimo į aplinką planas neteikiamas, jeigu saugos analizės ataskaitoje pagrindžiama, kad iš branduolinės energetikos objekto normalaus eksploatavimo sąlygomis radionuklidų išmetimų į aplinką nebus. Radionuklidų išmetimo į aplinką planas parengiamas ir atnaujinamas vadovaujantis Valstybinės atominės energetikos saugos inspekcijos viršininko nustatytais reikalavimais.“\n\n2. Papildyti 32 straipsnį 141 dalimi:\n\n„141. Valstybinės atominės energetikos saugos inspekcijos viršininkas priima sprendimą suderinti radionuklidų išmetimo į aplinką planą, kai Valstybinė atominės energetikos saugos inspekcija įsitikina, kad radionuklidų išmetimo į aplinką planas yra suderintas su Sveikatos apsaugos ministerija ir jo turinys bei jame pateikta informacija atitinka teisės aktų ir branduolinės saugos normatyvinių techninių dokumentų, reglamentuojančių radionuklidų išmetimo į aplinką iš branduolinės energetikos objektų ribojimą, reikalavimus.“"
    },
    {
      "provision_ref": "art9",
      "section": "9",
      "title": "9 straipsnis. 36 straipsnio pakeitimas",
      "content": "Pakeisti 36 straipsnio 1 dalį ir ją išdėstyti taip:\n\n„1. Valstybinė atominės energetikos saugos inspekcija yra valstybės įgaliota institucija perduoti ir priimti informaciją pagal 1986 m. Konvenciją dėl ankstyvo pranešimo apie branduolinę avariją, pagal 1987 m. gruodžio 14 d. Tarybos sprendimą 87/600/Euratomas dėl Bendrijoje nustatomos skubaus pasikeitimo informacija radiologinės avarijos atveju tvarkos ir pagal tarpvalstybinius dvišalius susitarimus.“"
    },
    {
      "provision_ref": "art10",
      "section": "10",
      "title": "10 straipsnis. 391 straipsnio pakeitimas",
      "content": "1. Papildyti 391 straipsnio 1 dalį 5 punktu:\n\n„5) sprendimus dėl licencijos, nurodytos šio įstatymo 22 straipsnio 1 dalies 4 punkte, galiojimo panaikinimo.“\n\n2. Papildyti 391 straipsnio 5 dalį 5 punktu:\n\n„5) 2 mėnesiams iki šio straipsnio 1 dalies 5 punkte nurodytiems sprendimams priimti šio įstatymo 34 straipsnio 2 dalyje nustatyto termino pabaigos.“\n\n3. Papildyti 391 straipsnio 6 dalį 3 punktu:\n\n„3) dėl šio straipsnio 1 dalies 5 punkte nurodytų sprendimų projektų – per 14 darbo dienų nuo šio straipsnio 5 dalyje nurodyto informavimo.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo 2 priedo pakeitimas",
      "content": "Pakeisti Įstatymo 2 priedą ir jį išdėstyti taip:\n\n„Lietuvos Respublikos\nbranduolinės saugos įstatymo\n2 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2006 m. lapkričio 20 d. Tarybos direktyva 2006/117/Euratomas dėl radioaktyviųjų atliekų ir panaudoto branduolinio kuro vežimo priežiūros ir kontrolės.\n\n2. 2009 m. birželio 25 d. Tarybos direktyva 2009/71/Euratomas, kuria nustatoma Bendrijos branduolinių įrenginių branduolinės saugos sistema, su paskutiniais pakeitimais, padarytais 2014 m. liepos 8 d. Tarybos direktyva 2014/87/Euratomas, kuria iš dalies keičiama Direktyva 2009/71/Euratomas, kuria nustatoma Bendrijos branduolinių įrenginių branduolinės saugos sistema.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio įstatymo 9, 11 straipsnius ir šio straipsnio 4 dalį, įsigalioja 2021 m. gegužės 1 d.\n\n2. Branduolinės (atominės) elektrinės, branduolinės (atominės) elektrinės energijos bloko radionuklidais užterštų konstrukcijų, sistemų ir komponentų dezaktyvavimo ir (ar) išmontavimo darbai, dėl kurių saugos analizės ir pagrindimo dokumentai yra pateikti Valstybinei atominės energetikos saugos inspekcijai suderinti iki šio įstatymo įsigaliojimo, vykdomi vadovaujantis iki šio įstatymo įsigaliojimo galiojusių teisės aktų nustatyta tvarka.\n\n3. Radionuklidų išmetimo į aplinką planų, pateiktų derinti iki šio įstatymo įsigaliojimo, derinimui taikomos iki šio įstatymo įsigaliojimo galiojusių teisės aktų nuostatos.\n\n4. Lietuvos Respublikos Vyriausybė ir Valstybinės atominės energetikos saugos inspekcijos viršininkas iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
