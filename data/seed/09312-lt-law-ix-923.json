{
  "id": "lt-law-ix-923",
  "type": "statute",
  "title": "Lietuvos Respublikos akcinių bendrovių \"Būtingės nafta\", \"Mažeikių nafta\" ir \"Naftotiekis\" reorganizavimo įstatymo 3 ir 4 straipsnių pakeitimo ir papildymo įstatymas",
  "short_name": "IX-923",
  "status": "in_force",
  "issued_date": "2002-06-04",
  "in_force_date": "2002-06-07",
  "url": "https://e-tar.lt/portal/lt/legalAct/TAR.86C3C7186895",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 1, 2, 6 dalių pakeitimas ir straipsnio papildymas 8 dalimi",
      "content": "1. 3 straipsnio 1 dalies 2 punkte vietoj žodžių „kartu su nurodytosiomis šio straipsnio 1 dalies 1 punkte neviršija 49,5 procento akcinės bendrovės „Mažeikių nafta“ įstatinio kapitalo“ įrašyti žodžius „skaičiuojant po tokio įstatinio kapitalo padidinimo, sudaro ne daugiau kaip 15,4 procento tuo metu įregistruoto akcinės bendrovės „Mažeikių nafta“ įstatinio kapitalo“ ir šį punktą išdėstyti taip:\n\n„2) kai jis pareikalauja bet kuriuo metu per 5 metus po to, kai jis įsigis šio straipsnio 1 dalies 1 punkte nurodytų akcijų, didinant akcinės bendrovės „Mažeikių nafta“ įstatinį kapitalą įsigyti naujai išleidžiamų akcijų, kurių bendra nominali vertė, skaičiuojant po tokio įstatinio kapitalo padidinimo, sudaro ne daugiau kaip 15,4 procento tuo metu įregistruoto akcinės bendrovės „Mažeikių nafta“ įstatinio kapitalo;“.\n\n2. 3 straipsnio 2 dalyje vietoj žodžių „ir jeigu strateginis investuotojas pageidaus“ įrašyti žodžius „Lietuvos Respublikos Vyriausybės ir strateginio investuotojo sudarytoje sutartyje nustatytais atvejais ir tvarka“ ir šią dalį išdėstyti taip:\n\n„2. Jeigu bet kuriuo metu iki tol, kol strateginis investuotojas įsigis akcijas pagal šio straipsnio 1 dalies 2 punktą, akcinės bendrovės „Mažeikių nafta“ įstatinis kapitalas bus padidintas papildomais įnašais išleidžiant naujas akcinės bendrovės „Mažeikių nafta“ akcijas, sudarančias nuo 10,09 procento iki 10,11 procento šios bendrovės įstatinio kapitalo (po šių akcijų išleidimo), kurias įsigis Lietuvos Respublikos Vyriausybės ir strateginio investuotojo sudarytoje sutartyje nurodyta finansų institucija ir (arba) bet kuris kitas akcinės bendrovės „Mažeikių nafta“ finansinio patarėjo nurodytas asmuo, įskaitant žaliavinės naftos tiekėją pagal ilgalaikę žaliavinės naftos tiekimo sutartį (ir (ar) jo kontroliuojamas asmuo ar kitas žaliavinės naftos tiekėjo pasiūlytas asmuo, kurį nurodo akcinės bendrovės „Mažeikių nafta“ finansinis patarėjas), Lietuvos Respublikos Vyriausybės ir strateginio investuotojo sudarytoje sutartyje nustatytais atvejais ir tvarka, Lietuvos Respublikos Vyriausybė neatlygintinai jam perleis tiek valstybei nuosavybės teise priklausančių akcinės bendrovės „Mažeikių nafta“ akcijų, kad strateginio investuotojo nuosavybės teise turimų akcinės bendrovės „Mažeikių nafta“ akcijų nominali vertė atitiktų tokią pat procentinę dalį šios bendrovės įstatinio kapitalo, kokią strateginis investuotojas turėjo iki įstatinio kapitalo padidinimo papildomais įnašais. Perleidžiant akcinės bendrovės „Mažeikių nafta“ akcijas pagal šios dalies reikalavimus, Valstybės ir savivaldybių turto privatizavimo įstatymo nuostatos netaikomos. Jeigu akcinės bendrovės „Mažeikių nafta“ visuotinis akcininkų susirinkimas priima nutarimą sumažinti įstatinį kapitalą ir asmuo, kuris gali būti Lietuvos Respublikos Vyriausybės ir strateginio investuotojo sudarytoje sutartyje nurodyta finansų institucija ir (arba) bet kuris kitas akcinės bendrovės „Mažeikių nafta“ finansinio patarėjo nurodytas asmuo, įskaitant žaliavinės naftos tiekėją pagal ilgalaikę žaliavinės naftos tiekimo sutartį (ir (ar) jo kontroliuojamas asmuo ar kitas žaliavinės naftos tiekėjo pasiūlytas asmuo, kurį nurodo akcinės bendrovės „Mažeikių nafta“ finansinis patarėjas), iki priimant minėtą akcinės bendrovės „Mažeikių nafta“ visuotinio akcininkų susirinkimo nutarimą sumažinti įstatinį kapitalą yra išreiškęs ketinimą investuoti į akcinę bendrovę „Mažeikių nafta“ įsigydamas naujų išleidžiamų akcinės bendrovės „Mažeikių nafta“ akcijų, sudarančių nuo 10,09 procento iki 10,11 procento šios bendrovės įstatinio kapitalo (po įstatinio kapitalo sumažinimo ir šių akcijų išleidimo), o po to (tas pats asmuo) ketina nedelsdamas investuoti į akcinę bendrovę „Mažeikių nafta“ papildomai įsigydamas naujų išleidžiamų akcinės bendrovės „Mažeikių nafta“ akcijų, sudarančių nuo 18,62 procento iki 18,64 procento šios bendrovės įstatinio kapitalo (po šių akcijų išleidimo), visi akcinės bendrovės „Mažeikių nafta“ visuotinio akcininkų susirinkimo nutarimai dėl akcinės bendrovės „Mažeikių nafta“ įstatinio kapitalo sumažinimo ir (ar) šioje dalyje nurodytų dviejų įstatinio kapitalo padidinimų gali būti priimami tame pačiame akcinės bendrovės „Mažeikių nafta“ visuotiniame akcininkų susirinkime netaikant Akcinių bendrovių įstatymo 51 straipsnio 3 dalies ir 54 straipsnio 4 dalies reikalavimų. Šioje dalyje nurodytiems asmenims įsigyjant naujai išleidžiamų akcinės bendrovės „Mažeikių nafta“ akcijų, šios bendrovės įstatinis kapitalas didinamas netaikant Valstybės ir savivaldybių turto privatizavimo įstatymo. Akcinės bendrovės „Mažeikių nafta“ akcininkų struktūros, valdymo bei aprūpinimo energetiniais ištekliais klausimai sprendžiami netaikant Nacionalinio saugumo pagrindų įstatymo priedėlio „Nacionalinio saugumo pagrindai“ 1 dalies 4 skyriaus skirsnio „Ekonominė politika“ apribojimų.“\n\n3. 3 straipsnio 6 dalies antrajame sakinyje vietoj skaičių ir žodžių „30 straipsnio 3 ir 4 dalių bei 45 straipsnio 6“ įrašyti skaičius ir žodžius „39 straipsnio 4 ir 5 dalių bei 54 straipsnio 7“, papildyti dalį trečiu sakiniu ir šią dalį išdėstyti taip:\n\n„6. Strateginiam investuotojui įsigyjant akcijas pagal šio straipsnio nuostatas, taip pat akcinei bendrovei „Mažeikių nafta“ sudarant sutartis dėl kontrolės teisės įgijimo akcinėje bendrovėje „Klaipėdos nafta“, Konkurencijos įstatymo 3 skirsnio nuostatos netaikomos. Akcinei bendrovei „Mažeikių nafta“ netaikomos Akcinių bendrovių įstatymo 39 straipsnio 4 ir 5 dalių bei 54 straipsnio 7 dalies nuostatos. Iki 2004 m. sausio 1 d. akcinė bendrovė „Mažeikių nafta“ turi teisę įsigyti savo akcijų, netaikant Akcinių bendrovių įstatymo 24 straipsnio 2 dalies 12 punkto bei 55 straipsnio 1 dalies antrojo sakinio ir 2, 3, 4 bei 9 dalių nuostatų.“\n\n4. Papildyti 3 straipsnį 8 dalimi:\n\n„8. Pranešimas apie pirmąjį akcinės bendrovės „Mažeikių nafta“ akcininkų susirinkimą, vyksiantį po to, kai Lietuvos Respublikos Vyriausybės ir strateginio investuotojo sudarytoje sutartyje nurodyta finansų institucija ir (ar) bet kuris kitas akcinės bendrovės „Mažeikių nafta“ finansinio patarėjo nurodytas asmuo, įskaitant žaliavinės naftos tiekėją pagal ilgalaikę žaliavinės naftos tiekimo sutartį (ir (ar) jo kontroliuojamas asmuo ar kitas žaliavinės naftos tiekėjo pasiūlytas asmuo, kurį nurodo akcinės bendrovės „Mažeikių nafta“ finansinis patarėjas), įsigis naujų išleidžiamų akcinės bendrovės „Mažeikių nafta“ akcijų, nurodytų šio straipsnio 2 dalyje, viešai skelbiamas ne vėliau kaip prieš 10 dienų iki susirinkimo dienos, o paskelbtas susirinkimo darbotvarkės projektas netikslinamas. Šiuo atveju netaikomos Akcinių bendrovių įstatymo 27 straipsnio 2 ir 3 dalių, 28 straipsnio 1 bei 4 dalių ir 30 straipsnio 2 ir 3 dalių nuostatos.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 2 dalies pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Vyriausybės ir strateginio investuotojo sutartyse, kurių šalimi taip pat gali būti asmuo, įsigysiantis akcinės bendrovės „Mažeikių nafta“ akcijų pagal šio įstatymo 3 straipsnio 2 dalį, gali būti nustatyta tokia tvarka, pagal kurią tokių sutarčių šalys ir (ar) jų teisių perėmėjai pagal įstatymus ir (ar) sutartis, įskaitant bet kurį ir visus paskesnius teisių perėmėjus, perleis joms nuosavybės teise priklausančias akcinės bendrovės „Mažeikių nafta“ akcijas ar jų įsigis, įsigis naujai išleidžiamų akcinės bendrovės „Mažeikių nafta“ akcijų arba įgyvendins pirmumo teisę įsigyti valstybei nuosavybės teise priklausančių akcinės bendrovės „Mažeikių nafta“ akcijų. Sudarant šias sutartis ir įgyvendinant jų nuostatas, Valstybės ir savivaldybių turto privatizavimo įstatymas bei Vertybinių popierių rinkos įstatymo 19 straipsnio nuostatos netaikomos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
