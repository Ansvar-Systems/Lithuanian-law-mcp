{
  "id": "lt-law-xi-1179",
  "type": "statute",
  "title": "Lietuvos Respublikos alkoholio kontrolės įstatymo 12, 16, 18-1, 29, 31, 32, 34 straipsnių pakeitimo įstatymas",
  "short_name": "XI-1179",
  "status": "in_force",
  "issued_date": "2010-11-30",
  "in_force_date": "2011-04-01",
  "url": "https://e-tar.lt/portal/lt/legalAct/TAR.292DC18F6C12",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio 1 dalies pakeitimas",
      "content": "12 straipsnio 1 dalyje vietoj žodžių „Valstybinės tabako ir alkoholio kontrolės tarnybos prie Lietuvos Respublikos Vyriausybės (toliau – Tarnyba)“ įrašyti žodžius „Narkotikų, tabako ir alkoholio kontrolės departamento“ ir šią dalį išdėstyti taip:\n\n„1. Gaminti alkoholio produktus (išskyrus šio Įstatymo 10 straipsnyje nurodytus namų gamybos alkoholinius gėrimus, kuriuos pasigamina fiziniai asmenys asmeniniam naudojimui) leidžiama tik įstatymų nustatyta tvarka Lietuvos Respublikoje įregistruotoms įmonėms ir užsienio juridinių asmenų filialams (toliau – įmonė), kurie turi Narkotikų, tabako ir alkoholio kontrolės departamento išduotą licenciją gaminti šiuos produktus. Licencija išduodama neterminuotam laikui.“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio 1 ir 5 dalių pakeitimas",
      "content": "1. 16 straipsnio 1 dalyje vietoj žodžio „Tarnybos“ įrašyti žodžius „Narkotikų, tabako ir alkoholio kontrolės departamento“ ir šią dalį išdėstyti taip:\n\n„1. Didmenine prekyba alkoholio produktais leidžiama verstis tik įmonėms, turinčioms Narkotikų, tabako ir alkoholio kontrolės departamento išduotas licencijas verstis didmenine prekyba jais. Licencijos išduodamos neterminuotam laikui. Licencijose verstis didmenine prekyba alkoholio produktais, be kita ko, turi būti įrašyti leidžiami parduoti alkoholio produktai, nurodytos alkoholinių gėrimų grupės, taip pat alkoholinių gėrimų prekybos ir laikymo vieta.“\n\n2. 16 straipsnio 5 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas“ ir šią dalį išdėstyti taip:\n\n„5. Mažmeninės prekybos alkoholiniais gėrimais prekybos ir viešojo maitinimo įmonėse licencijų išdavimo tvarką nustato ir visuomenės informavimo priemonėse skelbia savivaldybės taryba. Licencijų išdavimą savivaldybėse kontroliuoja Narkotikų, tabako ir alkoholio kontrolės departamentas.“"
    },
    {
      "provision_ref": "art3",
      "section": "3",
      "title": "3 straipsnis. 181 straipsnio 7 punkto pakeitimas",
      "content": "181 straipsnio 7 punkte po žodžio „policijos“ įrašyti žodžius „Valstybinės maisto ir veterinarijos tarnybos“, vietoj žodžio „Tarnybos“ įrašyti žodžius „Narkotikų, tabako ir alkoholio kontrolės departamento“ ir šį punktą išdėstyti taip:\n\n„7) įmonėms arba jų vadovams ar kitiems darbuotojams (jeigu jie veikė įmonės vardu ar dėl jos interesų) yra įsiteisėjęs apkaltinamasis teismo nuosprendis, įsiteisėjęs teismo nutarimas, sprendimas, įsiteisėjęs muitinės, Valstybinės mokesčių inspekcijos, policijos, Valstybinės maisto ir veterinarijos tarnybos ar Narkotikų, tabako ir alkoholio kontrolės departamento nutarimas dėl bausmės ar nuobaudos skyrimo už alkoholio produktų kontrabandą, alkoholinių gėrimų be banderolių neteisėtą laikymą, gabenimą ar pardavimą, taip pat falsifikuotų alkoholio produktų pardavimą, gabenimą ar laikymą (licencijos apskritai neišduodamos);“."
    },
    {
      "provision_ref": "art4",
      "section": "4",
      "title": "4 straipsnis. 29 straipsnio 7 dalies pakeitimas",
      "content": "29 straipsnio 7 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas“ ir šią dalį išdėstyti taip:\n\n„7. Kaip laikomasi šio straipsnio reikalavimų, kontroliuoja Narkotikų, tabako ir alkoholio kontrolės departamentas, savivaldybių institucijos (išorinės reklamos draudimo pažeidimus).“"
    },
    {
      "provision_ref": "art5",
      "section": "5",
      "title": "5 straipsnis. 31 straipsnio pakeitimas",
      "content": "31 straipsnyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas, Valstybinė maisto ir veterinarijos tarnyba“ ir šį straipsnį išdėstyti taip:\n\n„31 straipsnis. Valstybės alkoholio kontrolės politikos vykdomųjų institucijų sistema\n\nValstybės alkoholio kontrolę pagal kompetenciją atlieka ministerijos, Narkotikų, tabako ir alkoholio kontrolės departamentas, Valstybinė maisto ir veterinarijos tarnyba, kitos valstybės institucijos, savivaldybių vykdomosios institucijos, policija, sveikatos priežiūros įstaigos. Jų kompetenciją alkoholio kontrolės srityje nustato šis ir kiti įstatymai bei teisės aktai.“"
    },
    {
      "provision_ref": "art6",
      "section": "6",
      "title": "6 straipsnis. 32 straipsnio pakeitimas",
      "content": "32 straipsnyje vietoj žodžių „Valstybinė tabako ir alkoholio kontrolės tarnyba“ įrašyti žodžius „Narkotikų, tabako ir alkoholio kontrolės departamentas“, vietoj žodžio „Tarnybos“ įrašyti žodžius „Narkotikų, tabako ir alkoholio kontrolės departamento“ ir šį straipsnį išdėstyti taip:\n\n„32 straipsnis. Narkotikų, tabako ir alkoholio kontrolės departamentas\n\nNarkotikų, tabako ir alkoholio kontrolės departamento kompetenciją nustato Lietuvos Respublikos sveikatos sistemos įstatymas, šis Įstatymas bei Narkotikų, tabako ir alkoholio kontrolės departamento nuostatai, kuriuos tvirtina Lietuvos Respublikos Vyriausybė.“"
    },
    {
      "provision_ref": "art7",
      "section": "7",
      "title": "7 straipsnis. 34 straipsnio 1, 11, 13, 14, 18 dalių ir 20 dalies 4 punkto pakeitimas",
      "content": "1. 34 straipsnio 1 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas“ ir šią dalį išdėstyti taip:\n\n„1. Už šio Įstatymo pažeidimus baudas juridiniams asmenims ir užsienio juridinių asmenų filialams bei atstovybėms pagal savo kompetenciją turi teisę skirti Narkotikų, tabako ir alkoholio kontrolės departamentas, Valstybinė maisto ir veterinarijos tarnyba, Valstybinė mokesčių inspekcija, institucija, Lietuvos Respublikos Vyriausybės įgaliota išduoti vyno produktų ir žemės ūkio kilmės etilo alkoholio importo ir eksporto licencijas, Lietuvos Respublikos Vyriausybės įgaliota institucija, kuri turi būti informuojama apie alkoholio produktų (išskyrus vyno produktus ir žemės ūkio kilmės etilo alkoholį) importą, savivaldybių institucijos ir policija.“\n\n2. 34 straipsnio 11 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas, Valstybinė maisto ir veterinarijos tarnyba“ ir šią dalį išdėstyti taip:\n\n„11. Baudas už šio Įstatymo 17 straipsnio 1 dalies 2, 3, 7–12 punktuose, 2 dalies 2, 3, 6–11 punktuose, 5–11 ir 13 dalyse, 18 straipsnio 1, 3, 4 ir 9 dalyse, 22 straipsnio 3 dalyje nustatytų reikalavimų nesilaikymą, taip pat už savivaldybių tarybų nustatytų prekybos alkoholiniais gėrimais švenčių ir masinių renginių dienomis ribojimų ar draudimų pažeidimą skiria Narkotikų, tabako ir alkoholio kontrolės departamentas, Valstybinė maisto ir veterinarijos tarnyba ir policija. Policijos vardu skirti baudas turi teisę policijos įstaigų vadovai ar jų įgalioti asmenys.“\n\n3. 34 straipsnio 13 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas ir Valstybinė maisto ir veterinarijos tarnyba“ ir šią dalį išdėstyti taip:\n\n„13. Baudas už alkoholio produktų gamybą neturint šiai veiklai reikalingos licencijos, už šio Įstatymo 17 straipsnio 1 dalies 6 punkte, 2 dalies 5 punkte ir 28 straipsnyje nustatytų reikalavimų nesilaikymą skiria Narkotikų, tabako ir alkoholio kontrolės departamentas ir Valstybinė maisto ir veterinarijos tarnyba.“\n\n4. 34 straipsnio 14 dalyje vietoj žodžio „Tarnyba“ įrašyti žodžius „Narkotikų, tabako ir alkoholio kontrolės departamentas“ ir šią dalį išdėstyti taip:\n\n„14. Baudas už šio Įstatymo 29 straipsnyje nustatytų reikalavimų pažeidimus skiria Narkotikų, tabako ir alkoholio kontrolės departamentas ir savivaldybių institucijos (už išorinės reklamos draudimo pažeidimus).“\n\n5. 34 straipsnio 18 dalyje po žodžio „policijos“ įrašyti žodžius „Valstybinės maisto ir veterinarijos tarnybos“, vietoj žodžio „Tarnybos“ įrašyti žodžius „Narkotikų, tabako ir alkoholio kontrolės departamento“ ir šią dalį išdėstyti taip:\n\n„18. Įmonėms licencijų galiojimas panaikinamas ir pakartotinai licencijos neišduodamos, jeigu joms arba jų vadovams ar kitiems darbuotojams (jeigu jie veikė įmonės vardu ar dėl jos interesų) yra įsiteisėjęs apkaltinamasis teismo nuosprendis, įsiteisėjęs teismo nutarimas, sprendimas, įsiteisėjęs muitinės, Valstybinės mokesčių inspekcijos, policijos, Valstybinės maisto ir veterinarijos tarnybos ar Narkotikų, tabako ir alkoholio kontrolės departamento nutarimas dėl bausmės ar nuobaudos skyrimo už alkoholio produktų kontrabandą, alkoholinių gėrimų be banderolių neteisėtą laikymą, gabenimą ar pardavimą, taip pat falsifikuotų alkoholio produktų pardavimą, gabenimą ar laikymą.“\n\n6. 34 straipsnio 20 dalies 4 punkte po žodžio „policijos“ įrašyti žodžius „Valstybinės maisto ir veterinarijos tarnybos“, vietoj žodžio „Tarnybos“ įrašyti žodžius „Narkotikų, tabako ir alkoholio kontrolės departamento“ ir šį punktą išdėstyti taip:\n\n„4) pasikeitus įmonės vadovui paaiškėja, kad naujam įmonės vadovui yra įsiteisėjęs apkaltinamasis teismo nuosprendis, įsiteisėjęs teismo nutarimas, sprendimas, įsiteisėjęs muitinės, Valstybinės mokesčių inspekcijos, policijos, Valstybinės maisto ir veterinarijos tarnybos ar Narkotikų, tabako ir alkoholio kontrolės departamento nutarimas dėl bausmės ar nuobaudos skyrimo už alkoholio produktų kontrabandą, alkoholinių gėrimų be banderolių neteisėtą laikymą, gabenimą ar pardavimą, taip pat falsifikuotų alkoholio produktų pardavimą, laikymą ar gabenimą ir per licenciją išdavusios institucijos nustatytą terminą įmonė šio vadovo nepakeičia;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šis įstatymas, išskyrus 9 straipsnį, įsigalioja 2011 m. balandžio 1 d."
    },
    {
      "provision_ref": "art9",
      "section": "9",
      "title": "9 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė ar jos įgaliota institucija iki 2011 m. kovo 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
