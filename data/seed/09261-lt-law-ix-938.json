{
  "id": "lt-law-ix-938",
  "type": "statute",
  "title": "Lietuvos Respublikos nepaprastosios padėties įstatymas",
  "short_name": "IX-938",
  "status": "in_force",
  "issued_date": "2002-06-06",
  "in_force_date": "2002-06-26",
  "url": "https://e-tar.lt/portal/lt/legalAct/TAR.845C6618A647/cfwLyPgTXw",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis Įstatymas nustato nepaprastosios padėties įvedimo pagrindus ir tvarką, laikiną fizinių asmenų naudojimosi teisėmis ir laisvėmis apribojimą, laikiną juridinių asmenų veiklos apribojimą, laikinus valstybės ir savivaldybių institucijų įgaliojimus nepaprastosios padėties metu, taip pat šių institucijų veiklos teisėtumo kontrolę ir nepaprastosios padėties atšaukimo tvarką.\n\n2. Įstatymo nuostatų įgyvendinimas turi apsaugoti valstybės konstitucinę santvarką, užtikrinti visuomenės saugumą ir viešąją tvarką bei žmogaus teisių apsaugą nepaprastosios padėties metu."
    },
    {
      "provision_ref": "art2",
      "section": "2",
      "title": "2 straipsnis. Pagrindinės Įstatymo sąvokos",
      "content": "1. Nepaprastoji padėtis – ypatingas teisinis režimas valstybėje ar jos dalyje, leidžiantis taikyti Lietuvos Respublikos Konstitucijoje (toliau – Konstitucija) ir šiame Įstatyme nustatytus laikinus naudojimosi fizinių asmenų teisėmis ir laisvėmis apribojimus ir laikinus juridinių asmenų veiklos apribojimus.\n\n2. Nepaprastosios priemonės – šio Įstatymo nustatyti laikino pobūdžio apribojimai, veiksmai, taikomi nepaprastosios padėties metu, siekiant pašalinti grėsmę konstitucinei santvarkai ar visuomenės rimčiai.\n\n3. Viešosios tvarkos apsaugos komendantūra – valstybės institucija, sudaryta iš vidaus tarnybos sistemos, Valstybės saugumo departamento pareigūnų, krašto apsaugos sistemos institucijų karių ir tarnautojų, kitų valstybės ir savivaldybių institucijų atstovų ir Lietuvos šaulių sąjungos narių (šaulių) siekiant užtikrinti visuomenės saugumą ir viešąją tvarką nepaprastosios padėties metu.\nStraipsnio dalies pakeitimai:\nNr. XII-2442, 2016-06-16, paskelbta TAR 2016-06-23, i. k. 2016-17529\nNr. XIII-2620, 2019-12-05, paskelbta TAR 2019-12-19, i. k. 2019-20650\nNr. XIV-93, 2020-12-17, paskelbta TAR 2020-12-29, i. k. 2020-28942\n\n4. Specialus leidimas – viešosios tvarkos apsaugos komendantūros arba, jeigu komendantūros nesteigiamos, institucijos, atsakingos už nepaprastosios padėties valdymą, ar jos įgaliotos institucijos išduotas dokumentas, suteikiantis asmeniui ar transporto priemonei teisę būti tam tikru nustatytu laiku ir (ar) tam tikroje teritorijoje, kur yra įvesta nepaprastoji padėtis.\nStraipsnio dalies pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n5. Komendanto valanda – paros laikas, kai teritorijoje, kurioje įvesta nepaprastoji padėtis, draudžiama būti viešose vietose be specialaus leidimo ir asmens dokumentų. Be specialaus leidimo teritorijoje, kurioje įvesta nepaprastoji padėtis, gali būti tik asmenys, išvardyti šio Įstatymo 22 straipsnio 2 dalyje.\n\n51. Neteko galios nuo 2023-01-01\nStraipsnio dalies naikinimas:\nNr. XIV-1650, 2022-12-08, paskelbta TAR 2022-12-23, i. k. 2022-26607\nPapildyta straipsnio dalimi:\nNr. XIII-2257, 2019-06-27, paskelbta TAR 2019-07-03, i. k. 2019-10927\n\n6. Neteko galios nuo 2023-01-01\nStraipsnio dalies naikinimas:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n7. Laikinasis turto paėmimas ir turto rekvizicija suprantami taip, kaip jie apibrėžiami Lietuvos Respublikos karo padėties įstatyme.\nStraipsnio dalies pakeitimai:\nNr. XIII-3240, 2020-06-30, paskelbta TAR 2020-07-16, i. k. 2020-15877"
    },
    {
      "provision_ref": "art3",
      "section": "3",
      "title": "3 straipsnis. Nepaprastosios padėties įvedimo pagrindas",
      "content": "1. Nepaprastoji padėtis gali būti įvedama, kai valstybėje kyla grėsmė Lietuvos Respublikos konstitucinei santvarkai ar visuomenės rimčiai ir šios grėsmės neįmanoma pašalinti nepanaudojus Konstitucijoje ir šiame Įstatyme įtvirtintų nepaprastųjų priemonių.\nStraipsnio dalies pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n2. Nepaprastoji padėtis gali būti įvesta, kai šio straipsnio 1 dalyje nustatyta grėsmė Lietuvos Respublikos konstitucinei santvarkai ar visuomenės rimčiai kyla dėl kitose valstybėse susidariusios ekstremalios situacijos ar krizės.\n\nStraipsnio pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927"
    },
    {
      "provision_ref": "art4",
      "section": "4",
      "title": "4 straipsnis. Nepaprastosios padėties įvedimo teritorija",
      "content": "1. Nepaprastoji padėtis gali būti įvedama visoje Lietuvos Respublikos teritorijoje ar jos dalyje (atskiruose valstybės teritorijos administraciniuose vienetuose, pasienio ruože ar kitose valstybės teritorijos dalyse).\n\n2. Teritorijos, kurioje įvesta nepaprastoji padėtis, ribos gali būti keičiamos Seimo nutarimu šio Įstatymo 6 straipsnyje nustatyta tvarka, tam tikroje valstybės teritorijos dalyje atsiradus arba išnykus šio Įstatymo 3 straipsnyje numatytiems nepaprastosios padėties įvedimo pagrindams."
    },
    {
      "provision_ref": "art5",
      "section": "5",
      "title": "5 straipsnis. Nepaprastosios padėties trukmė",
      "content": "1. Nepaprastosios padėties trukmė negali būti ilgesnė kaip 6 mėnesiai.\n\n2. Nepaprastoji padėtis gali būti įvesta ne vieną kartą, tačiau kiekvienu atveju jos trukmė neturi viršyti šio straipsnio 1 dalyje nurodyto termino.\n\nANTRASIS SKIRSNIS\nNEPAPRASTOSIOS PADĖTIES ĮVEDIMO IR ATŠAUKIMO TVARKA"
    },
    {
      "provision_ref": "art6",
      "section": "6",
      "title": "6 straipsnis. Sprendimo įvesti nepaprastąją padėtį priėmimas",
      "content": "1. Sprendimą įvesti nepaprastąją padėtį visoje valstybės teritorijoje ar jos dalyje priima Seimas, jeigu valstybėje iškyla grėsmė konstitucinei santvarkai ar visuomenės rimčiai. Tarp Seimo sesijų neatidėliotinais atvejais tokį sprendimą turi teisę priimti Respublikos Prezidentas, kartu šaukdamas neeilinę Seimo sesiją svarstyti šio klausimo. Seimas patvirtina arba panaikina Respublikos Prezidento sprendimą.\n\n2. Seimas, tvirtindamas Respublikos Prezidento sprendimą įvesti nepaprastąją padėtį, gali pakeisti:\n\n1) teritoriją, kurioje įvedama nepaprastoji padėtis;\n\n2) nepaprastosios padėties trukmę;\n\n3) nustatytus konstitucinių teisių ir laisvių apribojimus ir nepaprastąsias priemones, kurios gali būti taikomos, arba jų taikymo mastą.\n\n3. Vyriausybė gali siūlyti Seimui, o tarp Seimo sesijų – Respublikos Prezidentui priimti sprendimą įvesti nepaprastąją padėtį. Vyriausybė teikia vienam iš šioje dalyje nurodytų subjektų sprendimo dėl nepaprastosios padėties įvedimo projektą.\n\nStraipsnio pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art7",
      "section": "7",
      "title": "7 straipsnis. Nutarimo ar Respublikos Prezidento dekreto dėl nepaprastosios padėties įvedimo turinys",
      "content": "1. Nutarime ar Respublikos Prezidento dekrete dėl nepaprastosios padėties įvedimo turi būti nurodyta:\n\n1) nepaprastosios padėties įvedimo pagrindas ir tikslas;\n\n2) nepaprastosios padėties įvedimo teritorija ir trukmė, tiksliai nurodant jos įvedimo laiką (data ir valanda);\n\n3) šio Įstatymo nustatyti naudojimosi Konstitucijos 22, 24, 25, 32, 35, 36 straipsniuose nurodytomis teisėmis ir laisvėmis apribojimai;\n\n4) konkrečios taikomos nepaprastosios priemonės, nurodytos šio Įstatymo 28 straipsnyje;\n\n5) ar įvedamas tiesioginis valdymas, ar steigiamos viešosios tvarkos apsaugos komendantūros, ar nepaprastosios padėties metu bus pasitelkiama Lietuvos kariuomenė, mobilizacinis rezervas ir kitos pagal aplinkybes būtinos priemonės. Jeigu nusprendžiama pasitelkti kariuomenę, nutarime ar Respublikos Prezidento dekrete turi būti nurodytos konkrečios taikomos nepaprastosios priemonės, kurioms taikyti pasitelkiami kariniai vienetai;\nStraipsnio punkto pakeitimai:\nNr. X-677, 2006-06-08, Žin., 2006, Nr. 72-2692 (2006-06-28), i. k. 1061010ISTA000X-677\n\n6) prireikus – siūlymas Vyriausybei panaudoti valstybės rezervą;\n\n7) institucija, atsakinga už nepaprastosios padėties valdymą.\nPapildyta straipsnio punktu:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n2. Respublikos Prezidento dekretas dėl nepaprastosios padėties įvedimo turi galią tik pasirašytas Ministro Pirmininko."
    },
    {
      "provision_ref": "art8",
      "section": "8",
      "title": "8 straipsnis. Respublikos Prezidento dekreto dėl nepaprastosios padėties įvedimo tvirtinimo tvarka",
      "content": "1. Respublikos Prezidento dekretas dėl nepaprastosios padėties įvedimo visoje valstybės teritorijoje, valstybės sostinėje ar daugiau kaip pusėje valstybės teritorijos administracinių vienetų pateikiamas svarstyti neeilinei Seimo sesijai per 24 valandas nuo jo paskelbimo, o kitais atvejais – ne vėliau kaip per 48 valandas nuo jo paskelbimo.\n\n2. Neeilinė Seimo sesija turi prasidėti ne vėliau kaip šio straipsnio 1 dalyje nustatytu laiku."
    },
    {
      "provision_ref": "art9",
      "section": "9",
      "title": "9 straipsnis. Nepaprastosios padėties atšaukimas",
      "content": "1. Nepaprastoji padėtis atšaukiama, kai Seimas nutarimu panaikina Respublikos Prezidento sprendimą įvesti nepaprastąją padėtį arba kai Seimas priima nutarimą dėl nepaprastosios padėties atšaukimo išnykus nepaprastosios padėties įvedimo pagrindams. Nutarimas dėl nepaprastosios padėties atšaukimo oficialiai skelbiamas ir įsigalioja Lietuvos Respublikos teisėkūros pagrindų įstatyme nustatyta tvarka. Apie nepaprastosios padėties atšaukimą privalo nedelsdamos pranešti visos visuomenės informavimo priemonės.\nStraipsnio dalies pakeitimai:\nNr. XIII-3240, 2020-06-30, paskelbta TAR 2020-07-16, i. k. 2020-15877\n\n2. Kai baigiasi sprendime įvesti nepaprastąją padėtį nustatyta jos trukmė, laikoma, kad nepaprastoji padėtis yra atšaukta ir nesant atskiro sprendimo ją atšaukti."
    },
    {
      "provision_ref": "art10",
      "section": "10",
      "title": "10 straipsnis. Nutarimo ar Respublikos Prezidento dekreto dėl nepaprastosios padėties įvedimo paskelbimas ir įsigaliojimas",
      "content": "1. Seimo nutarimas ar Respublikos Prezidento dekretas dėl nepaprastosios padėties įvedimo oficialiai skelbiamas ir įsigalioja Teisėkūros pagrindų įstatyme nustatyta tvarka. Apie nepaprastosios padėties įvedimą privalo nedelsdamos pranešti visos visuomenės informavimo priemonės.\nStraipsnio dalies pakeitimai:\nNr. XIII-3240, 2020-06-30, paskelbta TAR 2020-07-16, i. k. 2020-15877\n\n2. Apie nepaprastosios padėties įvedimą nedelsiant informuojamos Lietuvos Respublikos diplomatinės atstovybės ir konsulinės įstaigos užsienyje, taip pat užsienio valstybių diplomatinės atstovybės ir konsulinės įstaigos Lietuvos Respublikoje.\n\n3. Apie nepaprastosios padėties įvedimą ir jos metu nustatytus naudojimosi žmogaus teisėmis ir laisvėmis apribojimus bei jų priežastis nedelsiant informuojamas Europos Tarybos generalinis sekretorius ir Jungtinių Tautų Organizacijos generalinis sekretorius.\n\n4. Apie nepaprastosios padėties įvedimą ir jos metu nustatytus naudojimosi žmogaus teisėmis ir laisvėmis apribojimus bei jų priežastis nedelsiant informuojamos ir kitos Lietuvos Respublikos tarptautinių sutarčių šalys arba depozitarijai, jeigu tai nustatyta tose sutartyse."
    },
    {
      "provision_ref": "art11",
      "section": "11",
      "title": "11 straipsnis. Nepaprastosios padėties atšaukimo paskelbimas",
      "content": "1. Apie nepaprastosios padėties atšaukimą informuojamos Lietuvos Respublikos diplomatinės atstovybės ir konsulinės įstaigos užsienyje, užsienio valstybių diplomatinės atstovybės ir konsulinės įstaigos Lietuvos Respublikoje, Europos Tarybos generalinis sekretorius ir Jungtinių Tautų Organizacijos generalinis sekretorius.\n\n2. Apie nepaprastosios padėties atšaukimą nedelsiant informuojamos ir kitos Lietuvos Respublikos tarptautinių sutarčių šalys arba depozitarijai, jeigu tai nustatyta tose sutartyse.\n\nTREČIASIS SKIRSNIS\nVALSTYBĖS VALDYMO YPATUMAI NEPAPRASTOSIOS\nPADĖTIES METU"
    },
    {
      "provision_ref": "art12",
      "section": "12",
      "title": "12 straipsnis. Valstybės valdymo organizavimas nepaprastosios padėties metu",
      "content": "1. Nepaprastosios padėties metu visoje Lietuvos Respublikos teritorijoje veikia Konstitucijos ir kitų įstatymų nustatytos bei nustatyta tvarka įsteigtos valstybės ir savivaldybių institucijos.\n\n2. Lietuvos Respublikos tiesioginio valdymo savivaldybės teritorijoje įstatymo nustatytais atvejais ir tvarka nepaprastosios padėties metu savivaldybės teritorijoje (savivaldybių teritorijose), kurioje (kuriose) nepaprastoji padėtis įvesta, gali būti įvestas tiesioginis valdymas.\nStraipsnio dalies pakeitimai:\nNr. XIV-93, 2020-12-17, paskelbta TAR 2020-12-29, i. k. 2020-28942\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art13",
      "section": "13",
      "title": "13 straipsnis. Institucijos, užtikrinančios šio Įstatymo vykdymą",
      "content": "Nepaprastosios padėties įstatymo vykdymą tiesiogiai užtikrina ir kontroliuoja šios institucijos:\n\n1) institucija, atsakinga už nepaprastosios padėties valdymą;\nStraipsnio punkto pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n2) viešosios tvarkos apsaugos komendantūros;\n\n3) savivaldybių merai (toliau – merai).\nStraipsnio punkto pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-1272, 2022-06-30, paskelbta TAR 2022-07-15, i. k. 2022-15619"
    },
    {
      "provision_ref": "art14",
      "section": "14",
      "title": "14 straipsnis. Institucija, atsakinga už nepaprastosios padėties valdymą",
      "content": "1. Įvedus nepaprastąją padėtį, sprendime įvesti nepaprastąją padėtį nurodyta institucija, atsakinga už nepaprastosios padėties valdymą, imasi visų reikalingų priemonių nepaprastosios padėties įvedimo tikslui pasiekti. Institucijos, atsakingos už nepaprastosios padėties valdymą, veikla apima visą valstybės teritoriją.\n\n2. Institucija, atsakinga už nepaprastosios padėties valdymą, nedelsdama imasi priemonių, siekdama šalinti nepaprastosios padėties įvedimo priežastis, organizuoja žmonių ir jų turto apsaugą; iškilus būtinybei, organizuoja gyventojų evakuaciją iš stichinių nelaimių, katastrofų ar ginkluotų veiksmų zonos, suteikia kitą reikalingą neatidėliotiną pagalbą. Institucija, atsakinga už nepaprastosios padėties valdymą, visais įmanomais būdais stengiasi sušvelninti ir pašalinti nepaprastosios padėties padarinius, koordinuoja viešosios tvarkos komendantūrų veiklą.\n\n3. Prireikus nepaprastosios padėties tikslams pasiekti institucijos, atsakingos už nepaprastosios padėties valdymą, vadovas steigia viešosios tvarkos apsaugos komendantūras, į pagalbą gali pasitelkti ir kitoms valstybės ir savivaldybių institucijoms pavaldžias tarnybas bei techniką ir joms vadovauti.\n\n4. Institucijos, atsakingos už nepaprastosios padėties valdymą, vadovo duoti teisėti nurodymai ir išleisti įsakymai yra privalomi visoms valstybės ir savivaldybių institucijoms, viešosios tvarkos apsaugos komendantūroms bei fiziniams ir juridiniams asmenims. Asmenys, nevykdantys šios institucijos nurodymų arba įsakymų, atsako įstatymų nustatyta tvarka.\n\nStraipsnio pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art15",
      "section": "15",
      "title": "15 straipsnis. Viešosios tvarkos apsaugos komendantūros",
      "content": "1. Šio Įstatymo 3 straipsnyje nurodytai grėsmei Lietuvos Respublikos konstitucinei santvarkai ar visuomenės rimčiai pašalinti, valstybės ir savivaldybių institucijų darbui koordinuoti taikant Įstatymo nustatytas nepaprastąsias priemones visoje valstybės teritorijoje ar jos dalyje (atskiruose valstybės teritorijos administraciniuose vienetuose, pasienio ruože ar kitose valstybės teritorijos dalyse) nepaprastosios padėties metu gali būti įsteigtos viešosios tvarkos apsaugos komendantūros (toliau – komendantūros).\n\n2. Komendantūros yra pavaldžios institucijai, atsakingai už nepaprastosios padėties valdymą.\nStraipsnio dalies pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n3. Komendantūrų darbą organizuoja ir jų veiklai vadovauja institucijos, atsakingos už nepaprastosios padėties valdymą, vadovo teikimu Ministro Pirmininko paskirtas vyriausiasis komendantas. Vyriausiasis komendantas skiria komendantūrų komendantus.\nStraipsnio dalies pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n4. Komendantūroje dirbantys valstybės ir savivaldybių institucijų darbuotojai yra tiesiogiai pavaldūs tos komendantūros komendantui ir privalo vykdyti visus jo teisėtus nurodymus bei įsakymus.\n\n5. Komendantų teisėti nurodymai ir įsakymai dėl šiame Įstatyme nustatytų priemonių siekiant užtikrinti žmonių gyvybės, sveikatos ir turto, taip pat valstybės konstitucinės santvarkos apsaugą, garantuoti viešąją tvarką bei visuomenės rimtį nepaprastosios padėties metu yra privalomi visiems toje teritorijoje esantiems fiziniams ir juridiniams asmenims, taip pat merams, Vyriausybės įgaliotiniui (įgaliotiniams) ir Vyriausybės įgaliotinio pavaduotojui (pavaduotojams). Asmenys, nevykdantys komendantų teisėtų nurodymų ir įsakymų, atsako įstatymų nustatyta tvarka.\nStraipsnio dalies pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-93, 2020-12-17, paskelbta TAR 2020-12-29, i. k. 2020-28942\nNr. XIV-1272, 2022-06-30, paskelbta TAR 2022-07-15, i. k. 2022-15619\n\n6. Komendantūros šio Įstatymo nustatytais atvejais gali išduoti specialius leidimus.\n\n7. Komendantūrų steigimą, jų kompetenciją bei veiklos tvarką nustato šis Įstatymas ir Vyriausybės patvirtinti Viešosios tvarkos apsaugos komendantūrų nuostatai."
    },
    {
      "provision_ref": "art16",
      "section": "16",
      "title": "16 straipsnis. Meras",
      "content": "1. Šio Įstatymo normų vykdymą savivaldybėse užtikrina ir už tai yra tiesiogiai atsakingi merai.\n\n2. Meras įgyvendina institucijos, atsakingos už nepaprastosios padėties valdymą, vadovo nurodymus, organizuoja stichinių nelaimių, avarijų, masinių neramumų likvidavimo, paieškos ir gelbėjimo darbus ir įgyvendina nepaprastosios padėties priemones.\n\n3. Merų veiksmus įgyvendinant nepaprastosios padėties priemones koordinuoja institucijos, atsakingos už nepaprastosios padėties valdymą, vadovas ar jo įgaliotas asmuo.\n\n4. Mero teisėti nurodymai ir įsakymai dėl žmonių gyvybės gelbėjimo, jų sveikatos ir turto apsaugos, viešosios tvarkos ir visuomenės rimties užtikrinimo nepaprastosios padėties metu yra privalomi visoms savivaldybės teritorijoje esančioms valstybės ir savivaldybių institucijoms, fiziniams ir juridiniams asmenims. Šio Įstatymo 15 straipsnio 5 dalyje nurodyti komendantų nurodymai merams yra privalomi.\n\n5. Asmenys, nevykdantys teisėtų mero nurodymų arba įsakymų, atsako įstatymų nustatyta tvarka.\n\n6. Jeigu nepaprastosios padėties metu komendantūros nėra steigiamos, institucija, atsakinga už nepaprastosios padėties valdymą, ar jos įgaliota institucija turi teisę išduoti specialius leidimus, o šios institucijos vadovas – nustatyti privalomuosius darbus, nurodytus šio Įstatymo 27 straipsnyje.\n\nStraipsnio pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-1272, 2022-06-30, paskelbta TAR 2022-07-15, i. k. 2022-15619\nNr. XIV-1822, 2023-03-23, paskelbta TAR 2023-03-30, i. k. 2023-05724"
    },
    {
      "provision_ref": "art17",
      "section": "17",
      "title": "17 straipsnis. Kariuomenės ir mobilizacinio rezervo panaudojimas nepaprastosios padėties metu",
      "content": "1. Nepaprastosios padėties metu prireikus įstatymų nustatytais atvejais ir tvarka gali būti panaudojama Lietuvos kariuomenė ir mobilizacinis rezervas.\n\n2. Neteko galios nuo 2006-06-28\nStraipsnio dalies naikinimas:\nNr. X-677, 2006-06-08, Žin. 2006, Nr. 72-2692 (2006-06-28), i. k. 1061010ISTA000X-677\n\nKETVIRTASIS SKIRSNIS\nNAUDOJIMOSI TEISĖMIS IR LAISVĖMIS APRIBOJIMAI BEI KITOS NEPAPRASTOSIOS PRIEMONĖS. JŲ NUSTATYMO IR TAIKYMO TVARKA\nNEPAPRASTOSIOS PADĖTIES METU"
    },
    {
      "provision_ref": "art18",
      "section": "18",
      "title": "18 straipsnis. Naudojimosi konstitucinėmis teisėmis ir laisvėmis apribojimų bei nepaprastųjų priemonių panaudojimo nustatymas",
      "content": "1. Naudojimosi Konstitucijos 22, 24, 25, 32, 35, 36 straipsniuose nustatytomis teisėmis ir laisvėmis apribojimą bei nepaprastųjų priemonių panaudojimą nustato Seimas arba Respublikos Prezidentas, vadovaudamiesi Konstitucija, šiuo ir kitais įstatymais, atsižvelgdami į grėsmės konstitucinei santvarkai, visuomenės rimčiai laipsnį ir pobūdį, kitų aplinkybių ir sąlygų visumą bei galimybes greičiausiu būdu pašalinti grėsmę, sumažinti ją bei jos sukeltus padarinius.\n\n2. Institucijos, atsakingos už nepaprastosios padėties valdymą, vadovas, pasikonsultavęs su Lietuvos Respublikos trišale taryba, gali nustatyti streiko ribojimus teritorijoje, kurioje įvesta nepaprastoji padėtis, siekdamas suvaldyti nepaprastąją padėtį, bet ne ilgiau kaip iki nepaprastosios padėties atšaukimo. Lietuvos Respublikos trišalė taryba nuomonę dėl numatomų streiko ribojimų turi pateikti ne vėliau kaip per 48 valandas nuo prašymo dėl nuomonės pateikimo gavimo momento. Sprendimas riboti streiką turi būti peržiūrimas kas 3 mėnesius.\n\n3. Šio straipsnio 1 ir 2 dalyse nurodytas naudojimosi teisėmis ir laisvėmis apribojimas ir šio Įstatymo 28 straipsnyje nustatytos nepaprastosios priemonės gali būti naudojamos tik tiek, kiek to reikalauja padėties kritiškumas. Naudojimąsi kitomis žmogaus teisėmis ir laisvėmis apriboti draudžiama.\n\n4. Įvesti naudojimosi teisėmis ir laisvėmis apribojimai negali prieštarauti Lietuvos Respublikos įsipareigojimams pagal tarptautinę teisę.\n\nStraipsnio pakeitimai:\nNr. XIV-2376, 2023-12-14, paskelbta TAR 2023-12-28, i. k. 2023-25628"
    },
    {
      "provision_ref": "art19",
      "section": "19",
      "title": "19 straipsnis. Žmogaus teisės naudotis privataus gyvenimo neliečiamumu apribojimas",
      "content": "Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad nepaprastosios padėties metu asmenų pašto siuntų ir jų dokumentų apžiūra, pašto siuntų kontrolė ir paėmimas, susirašinėjimo ir kitokio susižinojimo slapta kontrolė gali būti atliekama ir techninės priemonės specialia tvarka panaudojamos be teismo sprendimo, jei nėra galimybės gauti teismo sprendimo įstatymų nustatyta tvarka. Šiuos veiksmus atlikti turi teisę tik kriminalinės žvalgybos subjektai, žvalgybos institucijos, ikiteisminio tyrimo įstaigos ir prokurorai.\n\nStraipsnio pakeitimai:\nNr. IX-1468, 2003-04-03, Žin., 2003, Nr. 38-1713 (2003-04-24), i. k. 1031010ISTA0IX-1468\nNr. XI-2253, 2012-10-02, Žin., 2012, Nr. 122-6112 (2012-10-20), i. k. 1121010ISTA0XI-2253"
    },
    {
      "provision_ref": "art20",
      "section": "20",
      "title": "20 straipsnis. Žmogaus teisės naudotis būsto neliečiamumu apribojimas",
      "content": "1. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad nepaprastosios padėties metu, siekiant pašalinti nepaprastosios padėties padarinius ar užtikrinti visuomenės saugumą ir viešąją tvarką, komendantūros pareigūnai turi teisę bet kuriuo paros laiku įeiti į asmens būstą be jo sutikimo.\n\n2. Institucijos, atsakingos už nepaprastosios padėties valdymą, vadovas, komendantai turi teisę panaudoti būstą komendantūros pareigūnams, asmenims, pasitraukusiems iš savo gyvenamųjų vietų, apgyvendinti užtikrinant šių būstų gyventojams galimybę toliau gyventi šiuose būstuose arba perkelti gyventojus į kitus gyventi tinkamus būstus. Nepaprastajai padėčiai pasibaigus, būsto savininko reikalavimu šiais veiksmais padarytą žalą atlygina valstybė Vyriausybės nustatyta tvarka.\n\nStraipsnio pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art21",
      "section": "21",
      "title": "21 straipsnis. Teisės reikšti savo įsitikinimus, ieškoti informacijos ir ją gauti ar skleisti apribojimas",
      "content": "1. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad ieškoti, gauti, skleisti informaciją apie nepaprastąją padėtį arba valstybės institucijų ir pareigūnų, komendantūrų veiksmus leidžiama tik atitinkamų valstybės institucijų vadovų sutikimu ar leidimu.\n\n2. Nepaprastosios padėties metu, išskyrus įstatymų nustatytus atvejus, gali būti apribota asmens teisė gauti valstybės institucijų turimą apie jį informaciją.\n\n3. Komendantūrų komendantai kontroliuoja, kaip laikomasi šiame straipsnyje nustatytų apribojimų. Jeigu nepaprastosios padėties metu komendantūros nėra steigiamos, institucija, atsakinga už nepaprastosios padėties valdymą, ar jos įgaliota institucija kontroliuoja, kaip laikomasi šiame straipsnyje nustatytų apribojimų.\n\nStraipsnio pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art22",
      "section": "22",
      "title": "22 straipsnis. Laisvės kilnotis apribojimas",
      "content": "1. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad įvedus nepaprastąją padėtį visoje valstybės teritorijoje ar jos dalyje asmenys neturi teisės be specialaus leidimo pakeisti savo nuolatinės gyvenamosios vietos, išskyrus atvejus, kai pasitraukiama iš nepaprastosios padėties teritorijos arba šie asmenys evakuojami. Leidimus pakeisti nuolatinę gyvenamąją vietą nepaprastosios padėties metu išduoda komendantūrų komendantai, o jeigu komendantūros nesteigiamos, – institucija, atsakinga už nepaprastosios padėties valdymą, ar jos įgaliota institucija.\nStraipsnio dalies pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n2. Specialaus leidimo nereikia Respublikos Prezidentui, Seimo nariams, Vyriausybės nariams ir jų veiklą užtikrinančių įstaigų valstybės tarnautojams ir darbuotojams, dirbantiems pagal darbo sutartis, Vyriausybės įgaliotiniui (įgaliotiniams), Vyriausybės įgaliotinio pavaduotojui (pavaduotojams), taip pat atitinkamoje teritorijoje savo įgaliojimus vykdantiems savivaldybių tarybų nariams, merams, savivaldybių administracijų direktoriams, savivaldybių kontrolieriams, seniūnams, teisėjams, vidaus tarnybos sistemos ir prokuratūros pareigūnams, krašto apsaugos sistemos institucijų kariams ir valstybės tarnautojams, Valstybės saugumo departamento, Specialiųjų tyrimų tarnybos, Lietuvos Respublikos vadovybės apsaugos tarnybos pareigūnams.\nStraipsnio dalies pakeitimai:\nNr. XIII-2620, 2019-12-05, paskelbta TAR 2019-12-19, i. k. 2019-20650\nNr. XIII-2913, 2020-05-07, paskelbta TAR 2020-05-22, i. k. 2020-10912\nNr. XIV-93, 2020-12-17, paskelbta TAR 2020-12-29, i. k. 2020-28942\nNr. XIV-1822, 2023-03-23, paskelbta TAR 2023-03-30, i. k. 2023-05724\n\nStraipsnio pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755"
    },
    {
      "provision_ref": "art23",
      "section": "23",
      "title": "23 straipsnis. Atvykimo į Lietuvos Respubliką tvarka nepaprastosios padėties metu",
      "content": "1. Įvedus nepaprastąją padėtį, gali būti sustabdomos Lietuvos Respublikos įstatymų ir kitų teisės aktų nuostatos, leidžiančios atvykti į Lietuvos Respubliką be vizų.\n\n2. Įvedus nepaprastąją padėtį, gali būti apribotas tam tikros rūšies ar kategorijos transporto priemonių, asmenų vykimas ar prekių (daiktų) gabenimas per valstybės sieną arba laikinai uždaryti tam tikri pasienio kontrolės punktai.\n\n3. Nepaprastosios padėties metu gelbėjimo pajėgos vyksta per valstybės sieną supaprastinta tvarka pagal Lietuvos Respublikos tarptautines sutartis arba Vyriausybės nustatyta tvarka."
    },
    {
      "provision_ref": "art24",
      "section": "24",
      "title": "24 straipsnis. Teisės vienytis į politines partijas, politines organizacijas, visuomenines organizacijas ar asociacijas ribojimas",
      "content": "1. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad politinių partijų ir politinių organizacijų, visuomeninių organizacijų ar asociacijų, veikusių iki nepaprastosios padėties įvedimo, veikla šio Įstatymo nustatyta tvarka gali būti ribojama arba sustabdoma, jei dėl jų veiklos kyla grėsmė Lietuvos Respublikos konstitucinei santvarkai ar visuomenės rimčiai.\n\n2. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad nepaprastosios padėties metu asmenims draudžiama vienytis į politines partijas ir politines organizacijas, visuomenines organizacijas ar asociacijas, jei dėl jų veiklos kyla grėsmė Lietuvos Respublikos konstitucinei santvarkai ar visuomenės rimčiai.\n\n3. Sprendimus dėl šio straipsnio 1 ir 2 dalyse nustatytų apribojimų visoje valstybės teritorijoje priima vyriausiasis komendantas, o valstybės teritorijos dalyje – atitinkamos teritorijos komendantūros komendantas. Jeigu komendantūros nesteigiamos, sprendimus dėl šio straipsnio 1 ir 2 dalyse nustatytų apribojimų priima institucijos, atsakingos už nepaprastosios padėties valdymą, vadovas.\nStraipsnio dalies pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art25",
      "section": "25",
      "title": "25 straipsnis. Teisės rinktis į susirinkimus apribojimas",
      "content": "Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad nepaprastosios padėties metu susirinkimai viešose vietose, išskyrus organizuojamus valstybės institucijų ar pareigūnų ir komendantūrų, draudžiami siekiant apsaugoti valstybės ar visuomenės saugumą, viešąją tvarką, žmonių gyvybę ir sveikatą."
    },
    {
      "provision_ref": "art26",
      "section": "26",
      "title": "26 straipsnis. Asmens tapatybę patvirtinančių dokumentų turėjimas",
      "content": "Nepaprastosios padėties metu asmenys su savimi visada privalo turėti asmens tapatybę patvirtinančius dokumentus. Asmenys, neturintys su savimi asmens tapatybę patvirtinančių dokumentų, gali būti sulaikomi, kol bus nustatytas asmens tapatumas, bet ne ilgiau kaip 24 valandoms."
    },
    {
      "provision_ref": "art27",
      "section": "27",
      "title": "27 straipsnis. Privalomieji darbai nepaprastosios padėties metu",
      "content": "Vyriausiasis komendantas ar komendantai pagal savo kompetenciją nepaprastosios padėties metu darbingiems asmenims gali nustatyti privalomuosius gelbėjimo darbus, siekiant evakuoti gyventojus, gelbėti juos bei turtą, ir šių darbų organizavimo tvarką. Jeigu komendantūros nėra steigiamos, privalomuosius darbus nepaprastosios padėties metu gali nustatyti institucijos, atsakingos už nepaprastosios padėties valdymą, vadovas. Už tokius darbus gali būti atlyginama teisės aktų nustatyta tvarka.\n\nStraipsnio pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art28",
      "section": "28",
      "title": "28 straipsnis. Nepaprastosios padėties metu taikomos nepaprastosios priemonės",
      "content": "Nepaprastosios padėties metu gali būti taikomos šios nepaprastosios priemonės:\n\n1) valstybės rezervo naudojimas įstatymų nustatyta tvarka;\n\n2) nacionaliniam saugumui užtikrinti svarbių įmonių, įrenginių ir turto, taip pat valstybinės reikšmės ir rizikos objektų sustiprinta (ginkluota) apsauga;\nStraipsnio punkto pakeitimai:\nNr. XIII-1005, 2018-01-12, paskelbta TAR 2018-01-23, i. k. 2018-01018\n\n3) valstybės sienos apsaugos sustiprinimas arba valstybės sienos priedanga;\n\n4) draudimas išduoti leidimus civilinės apyvartos ginklams įsigyti ir licencijas jais prekiauti, taip pat laikyti šaunamuosius ginklus, šaudmenis, sprogstamąsias, radioaktyviąsias, nuodingąsias ir kitokias pavojingas medžiagas ar priemones, sprogmenis;\nStraipsnio punkto pakeitimai:\nNr. X-187, 2005-05-12, Žin., 2005, Nr. 67-2399 (2005-05-28), i. k. 1051010ISTA000X-187\nNr. XI-650, 2010-01-14, Žin., 2010, Nr. 13-618 (2010-02-02), i. k. 1101010ISTA00XI-650\nNr. XII-2442, 2016-06-16, paskelbta TAR 2016-06-23, i. k. 2016-17529\nNr. XIII-2620, 2019-12-05, paskelbta TAR 2019-12-19, i. k. 2019-20650\n\n5) transporto priemonių (išskyrus specialios paskirties transporto priemones, šalinančias neigiamus padarinius teritorijoje, kurioje įvesta nepaprastoji padėtis, ir turinčias specialius leidimus) judėjimo apribojimas;\n\n6) komendanto valandos įvedimas;\n\n7) draudimas be specialaus leidimo atvykti į teritoriją, kurioje įvesta nepaprastoji padėtis, arba pakeisti nuolatinę gyvenamąją vietą;\n\n8) užsieniečių atvykimo, buvimo, tranzito per Lietuvos Respublikos teritoriją ir teisės gyventi Lietuvos Respublikoje apribojimas, jų priežiūros ir kontrolės sugriežtinimas, prašymų ir (ar) sprendimų dėl Lietuvos Respublikos pilietybės priėmimo, paslaugų užsieniečiams teikimo ar sandorių su užsieniečiais sudarymo apribojimas ar sustabdymas;\nStraipsnio punkto pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n9) nustatant leidimų tvarką, ne ūkinės veiklos ir privačių suėjimų, į kuriuos susirenka daugiau nei 50 žmonių, ribojimas;\n\n10) transporto priemonių ir asmenų bei jų bagažo tikrinimas siekiant surasti ir paimti neteisėtai laikomus šaunamuosius ginklus, šaudmenis, sprogstamąsias, radioaktyviąsias, nuodingąsias ir kitokias pavojingas medžiagas bei priemones, nustatyti bei sulaikyti įstatymų pažeidėjus, užtikrinti viešąją tvarką ir visuomenės rimtį, apsaugoti gyventojų gyvybę, sveikatą ir turtą;\n\n11) mutatis mutandis vadovaujantis Karo padėties įstatyme nustatyta tvarka ir reikalavimais, laikinasis turto paėmimas ir (ar) turto rekvizicija mero sprendimu, siekiant užkirsti kelią itin pavojingiems ir sunkiems padariniams arba jiems likviduoti, žmonių gyvybei, sveikatai ar turtui gelbėti. Ginklai, ginklų priedėliai, šaudmenys ir jų dalys, kurie priklauso teisę juos laikyti turintiems asmenims, gali būti laikinai paimami tik tada, kai turima informacijos, kad jie gali būti panaudoti nusikalstamoms veikoms;\nStraipsnio punkto pakeitimai:\nNr. XI-1418, 2011-05-26, Žin., 2011, Nr. 72-3469 (2011-06-14), i. k. 1111010ISTA0XI-1418\nNr. XIII-2620, 2019-12-05, paskelbta TAR 2019-12-19, i. k. 2019-20650\nNr. XIII-3240, 2020-06-30, paskelbta TAR 2020-07-16, i. k. 2020-15877\nNr. XIV-1272, 2022-06-30, paskelbta TAR 2022-07-15, i. k. 2022-15619\n\n12) nepaprastosios padėties metu teritorijoje įvedamas medicininis ar veterinarinis karantinas;\n\n13) laikinas gyventojų perkėlimas (evakuacija) iš nepaprastosios padėties teritorijos;\n\n14) ypatingas maisto produktų bei kitų būtiniausių prekių paskirstymas (tiekimas) nepaprastosios padėties teritorijoje esantiems arba evakuotiems gyventojams;\n\n15) esant būtinumui, laikinas įmonių, kitų juridinių asmenų darbo režimo pakeitimas, jų ūkinės veiklos pertvarkymas gelbėjimo ir atstatymo darbams atlikti. Už šiuos darbus gali būti atlyginama teisės aktų nustatyta tvarka;\n\n16) asmenų sulaikymas įstatymų nustatyta tvarka, siekiant užkirsti žmonių užkrečiamųjų ligų plitimą, šių asmenų hospitalizavimas ir izoliavimas bei gydymas. Ligonių ir asmenų, įtariamų, kad serga, turėjusių sąlytį su sergančiu asmeniu, ligos sukėlėjo nešiotoju ar sukėlėjus perduodančiais veiksniais, bei sukėlėjų nešiotojų priverstinio hospitalizavimo, izoliavimo ir gydymo ypatumus nustato įstatymai;\n\n17) gyventojams, valstybės ir savivaldybių institucijoms ir įstaigoms, kitoms įstaigoms ir ūkio subjektams būtinų prekių ir (ar) paslaugų maksimalių didmeninių ir (ar) mažmeninių kainų bei šių prekių kitų pardavimo ar teikimo būtinų apribojimų nustatymas įstatymų nustatyta tvarka.\nPapildyta straipsnio punktu:\nNr. XIII-2865, 2020-04-28, paskelbta TAR 2020-04-30, i. k. 2020-09206\n\nPENKTASIS SKIRSNIS\nTEISĖTUMO GARANTIJOS IR KONTROLĖ\nNEPAPRASTOSIOS PADĖTIES METU"
    },
    {
      "provision_ref": "art29",
      "section": "29",
      "title": "29 straipsnis. Teisės normų taikymo ypatumai nepaprastosios padėties metu",
      "content": "1. Nepaprastosios padėties metu galioja Lietuvos Respublikos įstatymai ir kiti teisės aktai, išskyrus šio Įstatymo nustatytas išimtis.\nStraipsnio dalies pakeitimai:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n2. Nepaprastosios padėties metu negali būti keičiama Konstitucija.\n\n3. Nepaprastosios padėties metu pagal galimybes turi būti mažinama jos trukmė, taip pat naudojimosi teisėmis ir laisvėmis apribojimai, nepaprastųjų priemonių kiekis bei intensyvumas. Šios nuostatos ir papildomi apribojimai ar nepaprastosios priemonės gali būti pradėti taikyti tik priėmus atitinkamą Seimo nutarimą ar Respublikos Prezidento dekretą atitinkamai šio Įstatymo 7 ir 18 straipsniuose nustatyta tvarka.\n\n4. Teisės aktai, reglamentuojantys konkrečios nepaprastosios padėties nuostatas, jai pasibaigus netenka galios.\n\n5. Lietuvos Respublikos krizių valdymo ir civilinės saugos įstatymo nuostatos šio Įstatymo reglamentuojamiems santykiams nepaprastosios padėties metu taikomos tiek, kiek jų nereglamentuoja šis Įstatymas.\nPapildyta straipsnio dalimi:\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art30",
      "section": "30",
      "title": "30 straipsnis. Seimo vykdoma nepaprastosios padėties kontrolė",
      "content": "Seimas nepaprastosios padėties parlamentinę kontrolę vykdo šiame ir kituose įstatymuose nustatyta tvarka. Prireikus Seimas sudaro specialią nepaprastosios padėties kontrolės komisiją – Seimo stebėtojus ir nustato jų įgaliojimus."
    },
    {
      "provision_ref": "art31",
      "section": "31",
      "title": "31 straipsnis. Respublikos Prezidento ir Vyriausybės vykdoma nepaprastosios padėties kontrolė",
      "content": "Respublikos Prezidentas ir Vyriausybė nepaprastosios padėties kontrolę vykdo per Vidaus reikalų ministeriją, Krašto apsaugos ministeriją, Valstybės saugumo departamentą, Vyriausybės įgaliotinį (įgaliotinius) ir kitas valstybės institucijas, taip pat per instituciją, atsakingą už nepaprastosios padėties valdymą, komendantūras, koordinuodami ir kontroliuodami jų veiklą vykdant priemones, skirtas susidariusiai padėčiai normalizuoti, gyventojų teisėms ir teisėtiems interesams, konstitucinei santvarkai ar visuomenės rimčiai užtikrinti.\n\nStraipsnio pakeitimai:\nNr. XIII-2257, 2019-06-27, paskelbta TAR 2019-07-03, i. k. 2019-10927\nNr. XIV-93, 2020-12-17, paskelbta TAR 2020-12-29, i. k. 2020-28942\nNr. XIV-1650, 2022-12-08, paskelbta TAR 2022-12-23, i. k. 2022-26607"
    },
    {
      "provision_ref": "art32",
      "section": "32",
      "title": "32 straipsnis. Teisingumo vykdymas ir teismų veikla nepaprastosios padėties metu",
      "content": "1. Nepaprastosios padėties metu teisingumą vykdo teismai. Steigti teismus su ypatingais įgaliojimais draudžiama.\n\n2. Valstybės ir savivaldybių institucijų bei kitų pareigūnų, turinčių administracinius įgaliojimus, veiksmai nepaprastosios padėties metu įstatymų nustatyta tvarka gali būti skundžiami teismui.\n\n3. Valstybės ir savivaldybių institucijų, taip pat komendantūrų komendantų kišimasis į teisėjų ar teismų veiklą užtraukia įstatymų nustatytą atsakomybę.\n\nŠEŠTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art33",
      "section": "33",
      "title": "33 straipsnis. Atsakomybė už šio Įstatymo pažeidimus",
      "content": "Asmenys, pažeidę šio Įstatymo reikalavimus, atsako įstatymų nustatyta tvarka."
    },
    {
      "provision_ref": "art34",
      "section": "34",
      "title": "34 straipsnis. Pasiūlymas Vyriausybei",
      "content": "Pasiūlyti Vyriausybei per 6 mėnesius nuo Įstatymo įsigaliojimo peržiūrėti galiojančius įstatymus ir kitus teisės aktus, susijusius su šio Įstatymo nuostatomis, ir prireikus priimti atitinkamus jų pakeitimus ar parengti naujų teisės aktų projektus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                               VALDAS ADAMKUS"
    }
  ],
  "definitions": [
    {
      "term": "Nepaprastoji padėtis",
      "definition": "ypatingas teisinis režimas valstybėje ar jos dalyje, leidžiantis taikyti Lietuvos Respublikos Konstitucijoje (toliau – Konstitucija) ir šiame Įstatyme nustatytus laikinus naudojimosi fizinių asmenų teisėmis ir laisvėmis apribojimus ir laikinus juridinių asmenų veiklos apribojimus.",
      "source_provision": "art2"
    },
    {
      "term": "Nepaprastosios priemonės",
      "definition": "šio Įstatymo nustatyti laikino pobūdžio apribojimai, veiksmai, taikomi nepaprastosios padėties metu, siekiant pašalinti grėsmę konstitucinei santvarkai ar visuomenės rimčiai.",
      "source_provision": "art2"
    },
    {
      "term": "Viešosios tvarkos apsaugos komendantūra",
      "definition": "valstybės institucija, sudaryta iš vidaus tarnybos sistemos, Valstybės saugumo departamento pareigūnų, krašto apsaugos sistemos institucijų karių ir tarnautojų, kitų valstybės ir savivaldybių institucijų atstovų ir Lietuvos šaulių sąjungos narių (šaulių) siekiant užtikrinti visuomenės saugumą ir viešąją tvarką nepaprastosios padėties metu.\nStraipsnio dalies pakeitimai:\nNr. XII-2442, 2016-06-16, paskelbta TAR 2016-06-23, i. k. 2016-17529\nNr. XIII-2620, 2019-12-05, paskelbta TAR 2019-12-19, i. k. 2019-20650\nNr. XIV-93, 2020-12-17, paskelbta TAR 2020-12-29, i. k. 2020-28942",
      "source_provision": "art2"
    },
    {
      "term": "Specialus leidimas",
      "definition": "viešosios tvarkos apsaugos komendantūros arba, jeigu komendantūros nesteigiamos, institucijos, atsakingos už nepaprastosios padėties valdymą, ar jos įgaliotos institucijos išduotas dokumentas, suteikiantis asmeniui ar transporto priemonei teisę būti tam tikru nustatytu laiku ir (ar) tam tikroje teritorijoje, kur yra įvesta nepaprastoji padėtis.\nStraipsnio dalies pakeitimai:\nNr. XI-755, 2010-04-13, Žin., 2010, Nr. 48-2304 (2010-04-27), i. k. 1101010ISTA00XI-755\nNr. XIV-1650, 2022-12-08, paskelbta TAR 2022-12-23, i. k. 2022-26607",
      "source_provision": "art2"
    },
    {
      "term": "Komendanto valanda",
      "definition": "paros laikas, kai teritorijoje, kurioje įvesta nepaprastoji padėtis, draudžiama būti viešose vietose be specialaus leidimo ir asmens dokumentų. Be specialaus leidimo teritorijoje, kurioje įvesta nepaprastoji padėtis, gali būti tik asmenys, išvardyti šio Įstatymo 22 straipsnio 2 dalyje.",
      "source_provision": "art2"
    },
    {
      "term": "Neteko galios nuo 2023",
      "definition": "01-01\nStraipsnio dalies naikinimas:\nNr. XIV-1650, 2022-12-08, paskelbta TAR 2022-12-23, i. k. 2022-26607\nPapildyta straipsnio dalimi:\nNr. XIII-2257, 2019-06-27, paskelbta TAR 2019-07-03, i. k. 2019-10927",
      "source_provision": "art2"
    },
    {
      "term": "Neteko galios nuo 2023",
      "definition": "01-01\nStraipsnio dalies naikinimas:\nNr. XIV-1650, 2022-12-08, paskelbta TAR 2022-12-23, i. k. 2022-26607\n\n7. Laikinasis turto paėmimas ir turto rekvizicija suprantami taip, kaip jie apibrėžiami Lietuvos Respublikos karo padėties įstatyme.\nStraipsnio dalies pakeitimai:\nNr. XIII-3240, 2020-06-30, paskelbta TAR 2020-07-16, i. k. 2020-15877",
      "source_provision": "art2"
    }
  ]
}
