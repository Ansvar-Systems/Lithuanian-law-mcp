{
  "id": "lt-law-xiii-2806",
  "type": "statute",
  "title": "Lietuvos Respublikos įstatymas dėl Europos Tarybos konvencijos dėl nusikalstamu būdu įgytų pajamų plovimo, paieškos, arešto ir konfiskavimo bei terorizmo finansavimo ratifikavimo",
  "short_name": "XIII-2806",
  "status": "in_force",
  "issued_date": "2020-01-28",
  "in_force_date": "2020-02-08",
  "url": "https://e-tar.lt/portal/lt/legalAct/cbf654c0499311ea8aceeadd0c5b168c",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2019 m. lapkričio 13 d. dekretą Nr. 1K-123, ratifikuoja su išlyga ir pareiškimais 2005 m. gegužės 16 d. Varšuvoje priimtą Europos Tarybos konvenciją dėl nusikalstamu būdu įgytų pajamų plovimo, paieškos, arešto ir konfiskavimo bei terorizmo finansavimo."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlyga",
      "content": "Vadovaudamasis Konvencijos 53 straipsnio 2 dalimi, Lietuvos Respublikos Seimas pareiškia, kad Lietuvos Respublika nelaiko savęs įsipareigojusia pagal Konvencijos 9 straipsnio 6 dalį."
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos pareiškimai",
      "content": "Lietuvos Respublikos Seimas pareiškia, kad:\n\n1) vadovaujantis Konvencijos 24 straipsnio 3 dalimi, Konvencijos 24 straipsnio 2 dalis bus taikoma tik laikantis Lietuvos Respublikos Konstitucijos ir teisinės sistemos principų;\n\n2) vadovaujantis Konvencijos 33 straipsniu, Lietuvos Respublikos generalinė prokuratūra ir Lietuvos Respublikos teisingumo ministerija skiriamos centrinėmis institucijomis, atsakingomis už pagal Konvenciją pateiktų prašymų siuntimą ir atsakymą į juos, tokių prašymų vykdymą arba jų perdavimą institucijoms, atsakingoms už jų vykdymą;\n\n3) vadovaujantis Konvencijos 35 straipsnio 3 dalimi, pateikiami prašymai ir įrodomieji dokumentai turi būti išversti į lietuvių arba anglų kalbą;\n\n4) vadovaujantis Konvencijos 42 straipsnio 2 dalimi, be išankstinio Lietuvos Respublikos sutikimo pagal Konvencijos IV skyriaus nuostatas perduodama informacija arba įrodymai prašančiosios šalies institucijų negali būti panaudoti arba perduoti kitam tyrimui arba bylai, negu buvo nurodyta prašyme;\n\n5) vadovaujantis Konvencijos 46 straipsnio 13 dalimi, Finansinių nusikaltimų tyrimo tarnyba prie Vidaus reikalų ministerijos atlieka finansų žvalgybos padalinio funkcijas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
