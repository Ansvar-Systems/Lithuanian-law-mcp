{
  "id": "lt-law-viii-2033",
  "type": "statute",
  "title": "Lietuvos Respublikos gyventojų apsirūpinimo gyvenamosiomis patalpomis įstatymo papildymo 13 straipsniu, 14 ir 18 straipsnių pakeitimo ir Butų privatizavimo įstatymo bei Lietuvos Respublikos Aukščiausiosios Tarybos - Atkuriamojo Seimo nutarimo \"Dėl Lietuvos Respublikos butų privatizavimo įstatymo įsigaliojimo\" pripažinimo netekusiais galios įstatymas",
  "short_name": "VIII-2033",
  "status": "in_force",
  "issued_date": "2000-10-12",
  "in_force_date": "2001-01-01",
  "url": "https://e-tar.lt/portal/lt/legalAct/TAR.DD2C00A1FF1B",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 13 straipsniu",
      "content": "Papildyti Įstatymą 13 straipsniu:\n\n„13 straipsnis. Savivaldybės (valstybės) gyvenamųjų patalpų privatizavimas (pardavimas) lengvatinėmis sąlygomis\n\n1. Savivaldybės (valstybės) nuomojamas gyvenamąsias patalpas privatizuoja (perka) lengvatinėmis sąlygomis jų nuomininkai, kurie iškeldinti iš savininkams sugrąžintų gyvenamųjų patalpų, taip pat nuomininkai, likę gyventi tose gyvenamosiose patalpose, kurių savininkai nenori susigrąžinti. Privatizavimo (pardavimo) sąlygas ir tvarką nustato Lietuvos Respublikos piliečių nuosavybės teisių į išlikusį nekilnojamąjį turtą atkūrimo įstatymas ir Lietuvos Respublikos kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymas.\n\n2. Valstybės (savivaldybės) gyvenamosios patalpos gali būti privatizuojamos (parduodamos) laikantis sąlygos, kad jų pardavimo kaina nebūtų didesnė nei kaina, kuri Lietuvos Respublikos butų privatizavimo įstatymo nustatyta tvarka galėjo būti apskaičiuota iki 1998 m. liepos 1 d. ir patikslinta atsižvelgiant į infliaciją šiais atvejais:\n\n1) kai privatizuoja nuomininkai, kuriems įstatymo nustatyta tvarka iki 1998 m. liepos 1 d. Seimo sudaryta komisija buvo išdavusi leidimus privatizuoti nuomojamas gyvenamąsias patalpas pagal Lietuvos Respublikos butų privatizavimo įstatymą;\n\n2) kai privatizuoja nuomininkai, kuriems teismo sprendimu pripažinta teisė privatizuoti jų nuomojamas gyvenamąsias patalpas pagal Lietuvos Respublikos butų privatizavimo įstatymą;\n\n3) kai privatizuoja nuomininkai, kurie iki šio įstatymo įsigaliojimo iškeldinti iš avarinių gyvenamųjų patalpų ir patalpų, įrašytų į griaunamų namų sąrašą pagal miesto (miestelio) plėtros planą ir kurių dėl to negalima buvo privatizuoti pagal Lietuvos Respublikos butų privatizavimo įstatymą;\n\n4) kai patalpų savininkai privatizuoja pagal Lietuvos Respublikos butų privatizavimo įstatymą privatizuotų gyvenamųjų patalpų papildomą naudingąjį plotą, atsiradusį atlikus privatizuoto buto inventorizaciją, taip pat plotą, atsiradusį vietos savivaldos institucijos sutikimu išplėtus privatizuoto buto naudingąjį plotą sumažinant gyvenamojo namo bendrojo naudojimo patalpų plotą (bendrabučių privatizavimo ir pertvarkymo į butus atvejais);\n\n5) kai privatizuojamos grįžusiems į Lietuvą reabilituotiems politiniams kaliniams ir tremtiniams Lietuvos Respublikos Vyriausybės nustatyta tvarka nuomos pagrindais suteiktos gyvenamosios patalpos;\n\n6) kai privatizuoja nuomininkai, gyvenantys gyvenamosiose patalpose, kurios negrąžintos natūra religinėms bendruomenėms, taip pat nuomininkai, kuriems suteiktos kitos gyvenamosios patalpos, iškeldinus juos iš religinėms bendruomenėms grąžinamų (grąžintų) gyvenamųjų patalpų.\n\n3. Už kainą, Vyriausybės nustatyta tvarka apskaičiuotą pagal Lietuvos Respublikos turto ir verslo vertinimo pagrindų įstatymą, gali būti parduodamos šios savivaldybės (valstybės) gyvenamosios patalpos ir jų priklausiniai:\n\n1) gyvenamųjų patalpų dalis, kurią turi išsipirkti asmenys (šeimos), iškeldinti iš savininkams grąžintų gyvenamųjų patalpų ir kuriems suteiktos kitos didesnės vertės gyvenamosios patalpos pagal Lietuvos Respublikos kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymą;\n\n2) kambariai (ir jų priklausiniai), esantys iš dalies privatizuotame bute su bendra virtuve, teikiant pirmenybę tokio buto bendraturčiams;\n\n3) gyvenamųjų patalpų pagalbinės patalpos ir priklausiniai (sandėliukai, garažai ir kt.), teikiant pirmenybę šių gyvenamųjų patalpų savininkams ir jų bendrijoms;\n\n4) per 60 procentų fiziškai susidėvėję nuomojami vienbučiai gyvenamieji namai, jų dalys (ir jų priklausiniai) jų nuomininkams, jeigu šių namų atstatomasis remontas ar rekonstrukcija savivaldybei (valstybei) yra ekonomiškai nenaudingi arba tam savivaldybė (valstybė) neturi lėšų.\n\n4. Už privatizuojamas (parduodamas) gyvenamąsias patalpas pagal šio straipsnio 2 ir 3 dalyse nurodytas sąlygas atsiskaitoma grynaisiais pinigais, sumokant nustatytą sumą iš karto arba išsimokėtinai per laikotarpį iki 10 metų. Privatizavimo (pardavimo), taip pat lėšų, gautų už privatizuojamas (parduodamas) gyvenamąsias patalpas, apskaitos ir naudojimo tvarką nustato Vyriausybė.“"
    },
    {
      "provision_ref": "art2",
      "section": "2",
      "title": "2 straipsnis. 14 straipsnio 2 dalies pakeitimas",
      "content": "14 straipsnio 2 dalyje vietoj žodžių „valstybės ir savivaldybių paramos fondų, valstybės“ įrašyti žodžius „Valstybės paramos gyvenamiesiems namams, butams įsigyti finansavimo programai skirtų lėšų“ ir šią dalį išdėstyti taip:\n\n„Šių programų įgyvendinimas finansuojamas iš Valstybės paramos gyvenamiesiems namams, butams įsigyti finansavimo programai skirtų lėšų ir savivaldybių biudžetų bei kitų šaltinių.“"
    },
    {
      "provision_ref": "art3",
      "section": "3",
      "title": "3 straipsnis. 18 straipsnio 1 dalies 2 punkto pakeitimas",
      "content": "18 straipsnio 1 dalies 2 punkte po žodžio „paramą“ įrašyti žodžius „(lengvatinį kreditą apsirūpinti gyvenamosiomis patalpomis arba nuomoja savivaldybės gyvenamąsias patalpas)“ ir šį punktą išdėstyti taip:\n\n„2) yra gavę valstybės paramą (lengvatinį kreditą apsirūpinti gyvenamosiomis patalpomis arba nuomoja savivaldybės gyvenamąsias patalpas);“.\n\nANTRASIS SKIRSNIS\nLIETUVOS RESPUBLIKOS BUTŲ PRIVATIZAVIMO ĮSTATYMO BEI LIETUVOS RESPUBLIKOS AUKŠČIAUSIOSIOS TARYBOS – ATKURIAMOJO SEIMO NUTARIMO „DĖL LIETUVOS RESPUBLIKOS BUTŲ PRIVATIZAVIMO ĮSTATYMO ĮSIGALIOJIMO“ PRIPAŽINIMO NETEKUSIAIS GALIOS"
    },
    {
      "provision_ref": "art1",
      "section": "1",
      "title": "1 straipsnis. Teisės aktų pripažinimas netekusiais galios",
      "content": "Pripažinti netekusiais galios:\n\n1) Lietuvos Respublikos butų privatizavimo įstatymą (Žin., 1991, Nr. 17-449, Nr. 22-576; 1992, Nr. 3-36, Nr. 30-920; 1993, Nr. 12-293, Nr. 32-722, Nr. 70-1308; 1994, Nr. 14-231, Nr. 40-717, Nr. 85-1606; 1995, Nr. 59-1472; 1996, Nr. 30-733, Nr. 68-1643; 1997, Nr. 39-954, Nr. 96-2430; 1998, Nr. 65-1876);\n\n2) Lietuvos Respublikos Aukščiausiosios Tarybos – Atkuriamojo Seimo nutarimą „Dėl Lietuvos Respublikos butų privatizavimo įstatymo įsigaliojimo“ (Žin., 1991, Nr. 17-452; 1992, Nr. 30-921; 1993, Nr. 12-294, Nr. 70-1309; 1994, Nr. 40-718, Nr. 85-1607; 1995, Nr. 59-1487; 1996, Nr. 68-1644; 1997, Nr. 39-955).\n\nTREČIASIS SKIRSNIS\nĮSTATYMO ĮSIGALIOJIMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
