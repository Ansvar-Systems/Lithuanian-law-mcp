{
  "id": "lt-law-xiv-295",
  "type": "statute",
  "title": "Lietuvos Respublikos tabako, tabako gaminių ir su jais susijusių gaminių kontrolės įstatymo Nr. I-1143 2, 9, 9-2, 9-3, 9-10, 9-11, 14, 14-1, 16, 18, 25 ir 26 straipsnių pakeitimo įstatymas",
  "short_name": "XIV-295",
  "status": "in_force",
  "issued_date": "2021-05-13",
  "in_force_date": "2021-11-01",
  "url": "https://e-tar.lt/portal/lt/legalAct/4cf6f7a0beaf11eba2bad9a0748ee64d/adPvWJtgXB",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 8 dalį ir ją išdėstyti taip:\n\n„8. Elektroninė cigaretė – gaminys, kuris gali būti naudojamas garams, kuriuose yra nikotino, vartoti per kandiklį, arba bet kuri tokio gaminio sudedamoji dalis, įskaitant kapsulę, rezervuarą ir įtaisą be kapsulės ar rezervuaro. Elektroninės cigaretės gali būti vienkartinės arba užpildomos iš pildomosios talpyklos ir rezervuaro, arba daugkartinės su keičiamomis vienkartinėmis kapsulėmis.“\n\n2. Pakeisti 2 straipsnio 9 dalį ir ją išdėstyti taip:\n\n„9. Elektroninių cigarečių pildyklė – indas, kuriame yra skysčio, naudojamo elektroninėms cigaretėms pripildyti.“\n\n3. Pakeisti 2 straipsnio 40 dalį ir ją išdėstyti taip:\n\n„40. Tabako gaminių ir (ar) susijusių gaminių importas – tabako gaminių ir (ar) susijusių gaminių įvežimas į Europos Sąjungos teritoriją, nebent gaminiams yra taikoma sąlyginio neapmokestinimo procedūra arba tvarka jų įvežimo į Europos Sąjungą metu, taip pat sąlyginio neapmokestinimo procedūros arba tvarkos taikymo nutraukimas.“\n\n4. Pakeisti 2 straipsnio 41 dalį ir ją išdėstyti taip:\n\n„41. Tabako gaminių ir (ar) susijusių gaminių importuotojas – į Europos Sąjungos teritoriją įvežtų tabako ir (ar) susijusių gaminių savininkas arba asmuo, turintis teisę jais disponuoti.“\n\n5. Pakeisti 2 straipsnio 43 dalį ir ją išdėstyti taip:\n\n„43. Tabako gaminių ir (ar) susijusių gaminių įvežimas – tabako gaminių ir (ar) susijusių gaminių įvežimas iš Europos Sąjungos valstybių narių į Lietuvos Respubliką (išskyrus fizinių asmenų įvežamus tabako gaminius ir (ar) susijusius gaminius).“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Tabako gaminių gamintojų ir (ar) importuotojų pranešimai apie tabako gaminių sudedamąsias dalis ir išsiskiriančias medžiagas ir tabako gaminių tiekimo rinkai ribojimai\n\n1. Tabako gaminių gamintojai ir importuotojai Narkotikų, tabako ir alkoholio kontrolės departamentui Lietuvos Respublikos Vyriausybės nustatyta tvarka pagal prekių ženklą ir rūšį privalo pateikti Europos Komisijos nustatytos formos pranešimą apie:\n\n1) tabako gaminių gamybai naudotų visų tabako gaminių sudedamųjų dalių ir jų kiekių sudarytą sąrašą (toliau – sąrašas) kiekvienos tabako gaminių sudedamosios dalies mažėjimo tvarka pagal svorį. Sąraše turi būti nurodyta, ar šios tabako gaminių sudedamosios dalys buvo registruotos pagal Reglamentą (EB) Nr. 1907/2006 ir ar jos buvo klasifikuotos pagal 2008 m. gruodžio 16 d. Europos Parlamento ir Tarybos reglamentą (EB) Nr. 1272/2008 dėl cheminių medžiagų ir mišinių klasifikavimo, ženklinimo ir pakavimo, iš dalies keičiantį ir panaikinantį direktyvas 67/548/EEB bei 1999/45/EB ir iš dalies keičiantį Reglamentą (EB) Nr. 190/2006. Prie sąrašo pridedamas paaiškinimas, kuriame nurodoma, kodėl tokių tabako gaminių sudedamųjų dalių buvo dėta į atitinkamus tabako gaminius, pridedami toksikologiniai duomenys, apibūdinantys atitinkamai sudegintas ar nesudegintas šias tabako gaminių sudedamąsias dalis, nurodant jų poveikį vartotojų sveikatai ir priklausomybę sukeliantį poveikį;\n\n2) iš cigarečių išsiskiriančių medžiagų, nurodytų šio Įstatymo 4 straipsnio 2 dalyje, kiekius;\n\n3) jeigu turima, informaciją apie kitas negu šio Įstatymo 4 straipsnio 2 dalyje nurodytas iš cigarečių išsiskiriančias medžiagas ir iš kitų negu cigaretės tabako gaminių išsiskiriančias medžiagas ir jų kiekio nustatymo metodus;\n\n4) kiekvieno gaminio pardavimo mastą, išreikštą gaminių vienetais ar kilogramais, pradedant skaičiuoti nuo 2015 m. sausio 1 d.;\n\n5) jeigu turima, vidinių ir išorinių rinkos tyrimų ir įvairių vartotojų grupių, įskaitant jaunimą ir dabartinius rūkančiuosius, teikiamos pirmenybės tyrimų duomenis, susijusius su tabako gaminių sudedamosiomis dalimis ir išsiskiriančiomis medžiagomis, taip pat rinkos tyrimų, kuriuos jie atlieka pradėdami prekiauti naujoviškais gaminiais, santraukas.\n\n2. Tabako gaminių gamintojai ar importuotojai privalo informuoti Narkotikų, tabako ir alkoholio kontrolės departamentą, jeigu tabako gaminio sudėtis pakeičiama taip, kad ji nebeatitinka pagal šio straipsnio 1 dalyje nurodytus reikalavimus anksčiau pateiktos informacijos.\n\n3. Naujo ar pakeisto tabako gaminio atveju informacija, kurios reikalaujama pagal šį straipsnį, pateikiama Narkotikų, tabako ir alkoholio kontrolės departamentui prieš patiekiant tą gaminį rinkai.\n\n4. Cigarečių ir suktinių tabako gamintojai ar importuotojai prieš patiekdami šiuos gaminius rinkai privalo pateikti Narkotikų, tabako ir alkoholio kontrolės departamentui techninį dokumentą, kuriame išdėstomas naudojamų priedų ir jų savybių aprašymas ir nurodomi gamintojų ir importuotojų taikyti kitų negu dervos, nikotinas, anglies monoksidas išsiskiriančių medžiagų kiekio nustatymo matavimo metodai.\n\n5. Pagal šio straipsnio 1, 2 ir 4 dalis gauta informacija yra viešai prieinama Narkotikų, tabako ir alkoholio kontrolės departamento interneto svetainėje. Narkotikų, tabako ir alkoholio kontrolės departamentas, skelbdamas šią informaciją, privalo apsaugoti komercinę paslaptį.\n\n6. Tabako gaminių gamintojai ir importuotojai, pateikdami informaciją pagal šio straipsnio 1, 2 ir 4 dalis, privalo ne tik nurodyti, kurią informaciją jie laiko komercine paslaptimi, bet taip pat ir šią aplinkybę pagrįsti.\n\n7. Visa šiame straipsnyje nurodyta privaloma pateikti informacija yra pateikiama ir saugoma elektronine forma Narkotikų, tabako ir alkoholio kontrolės departamente, kuris privalo užtikrinti, kad tabako gaminių gamintojų ir importuotojų nurodyta konfidenciali informacija nebūtų atskleista, išskyrus atvejus, kai teisėtvarkos ar kitos institucijos teisės aktų nustatyta tvarka turi teisę gauti tokią informaciją, taip pat užtikrinti, kad saugoma informacija būtų prieinama Europos Komisijai ir kitoms Europos Sąjungos valstybėms narėms Europos Komisijos priimtuose sprendimuose nustatyta tvarka.\n\n8. Cigarečių ir suktinių tabako, kurių sudėtyje yra priedo, įtraukto į Cigaretėse ir cigaretėms sukti skirtame tabake naudojamų priedų, kuriems taikomos griežtesnės pranešimų teikimo prievolės, prioritetinį sąrašą, sudarytą 2016 m. gegužės 18 d. Komisijos įgyvendinimo sprendimu (ES) 2016/787, gamintojai ar importuotojai privalo atlikti išsamius tyrimus, kurių metu nagrinėjama, ar kiekvienas gaminio sudėtyje esantis į šį sąrašą įtrauktas priedas:\n\n1) prisideda prie atitinkamų tabako gaminių toksiškumo ar priklausomybės sukėlimo gebos ir dėl to žymiai ar išmatuojamai padidėja bet kurio iš atitinkamų tabako gaminių toksiškumas arba priklausomybės sukėlimo geba;\n\n2) suteikia tabako gaminiui pridėtinį kvapą ar skonį;\n\n3) palengvina įkvėpimą ar nikotino įsisavinimą arba\n\n4) lemia KMR savybių turinčių medžiagų susidarymą arba jų kiekio padidėjimą ir dėl to žymiai ar išmatuojamai padidėja bet kurio iš atitinkamų tabako gaminių KMR savybės.\n\n9. Atliekant šio straipsnio 8 dalyje nurodytus tyrimus, atsižvelgiama į tabako gaminių, kurių sudėtyje yra į šio straipsnio 8 dalyje nurodytą sąrašą įtrauktų priedų, naudojimą pagal paskirtį ir visų pirma tiriamos išsiskiriančios medžiagos, susidarančios degimo proceso metu ir susijusios su į šį sąrašą įtrauktu priedu. Atliekant tyrimus taip pat būtina ištirti to priedo sąveiką su kitomis atitinkamų tabako gaminių sudedamosiomis dalimis. Gamintojai ar importuotojai, savo tabako gaminiuose naudojantys tą patį priedą, gali atlikti bendrą tyrimą, kai tas priedas naudojamas tabako gaminiuose, kurių sudėtis yra panaši.\n\n10. Gamintojai ar importuotojai privalo pateikti Europos Komisijai ataskaitą, Narkotikų, tabako ir alkoholio kontrolės departamentui – šios ataskaitos kopiją apie šio straipsnio 8 dalyje nurodytų privalomų atlikti tyrimų rezultatus ne vėliau kaip per 18 mėnesių po to, kai tam tikras priedas buvo įtrauktas į šio straipsnio 8 dalyje nurodytą sąrašą. Ataskaitoje pateikiama santrauka ir išsami apžvalga, kurioje gamintojai ir importuotojai nurodo jų turimą mokslinę literatūrą apie tą priedą ir apibendrina jų turimus duomenis apie to priedo poveikį.\n\n11. Europos Komisija ir (ar) Narkotikų, tabako ir alkoholio kontrolės departamentas turi teisę prašyti, kad gamintojai ar importuotojai, teikdami pranešimą, kaip nustatyta šio straipsnio 1 dalyje, taip pat pateiktų jų turimą papildomą informaciją apie tam tikrą priedą. Gauta papildoma informacija įtraukiama į ataskaitą.\n\n12. Mažoms ir vidutinėms įmonėms, apibrėžtoms 2003 m. gegužės 6 d. Komisijos rekomendacijose 2003/361/EB dėl mikroįmonių, mažųjų ir vidutinių įmonių apibrėžimo, šiame straipsnyje nustatytos prievolės netaikomos, jeigu kitas gamintojas ar importuotojas parengia ataskaitą dėl tam tikro priedo pagal šį straipsnį.\n\n13. Prievolė pateikti šiame straipsnyje prašomą informaciją pirmiausia tenka gamintojui, jeigu gamintojas yra įsisteigęs Europos Sąjungoje. Prievolė pateikti prašomą informaciją pirmiausia tenka importuotojui, jeigu gamintojas yra įsisteigęs už Europos Sąjungos ribų.\n\n14. Draudžiama tiekti rinkai tabako gaminius, apie kuriuos Lietuvos Respublikos Vyriausybės nustatyta tvarka negautas pranešimas.“"
    },
    {
      "provision_ref": "art3",
      "section": "3",
      "title": "3 straipsnis. 92 straipsnio pakeitimas",
      "content": "Pakeisti 92 straipsnį ir jį išdėstyti taip:\n\n„92 straipsnis. Elektroninių cigarečių ir elektroninių cigarečių pildyklių sudėties ir kokybės bendrieji reikalavimai\n\n1. Lietuvos Respublikoje pateikiamos rinkai elektroninės cigaretės ir elektroninių cigarečių pildyklės turi atitikti šiame Įstatyme ir kituose teisės aktuose nustatytus reikalavimus, išskyrus elektronines cigaretes ir elektroninių cigarečių pildykles, kurios nustatyta tvarka yra įrašytos į Lietuvos Respublikos vaistinių preparatų registrą.\n\n2. Pateikiamos rinkai elektroninės cigaretės ir elektroninių cigarečių pildyklės turi atitikti šiuos reikalavimus:\n\n1) skystis, kuriame yra nikotino, pateikiamas rinkai tik tam skirtose elektroninių cigarečių pildyklėse, kurių tūris yra ne didesnis kaip 10 mililitrų, vienkartinėse elektroninėse cigaretėse arba vienkartinėse kapsulėse ar rezervuaruose, o kapsulių ar rezervuarų tūris yra ne didesnis kaip 2 mililitrai;\n\n2) nikotino turinčiame skystyje nikotino yra ne daugiau kaip 20 miligramų viename mililitre skysčio;\n\n3) gaminant skystį naudotos tik tokios sudedamosios dalys, kurios jas kaitinant arba jų nekaitinant nėra pavojingos žmogaus sveikatai, išskyrus nikotiną skystyje, turinčiame nikotino;\n\n4) nikotino kiekis įprastomis vartojimo sąlygomis nuosekliai dozuojamas elektroninėmis cigaretėmis;\n\n5) elektroninės cigaretės ir elektroninių cigarečių pildyklės turi sustiprintą apsaugą nuo vaikų (įskaitant įspėjimus apie elektroninių cigarečių keliamą grėsmę vaikams ar būtinybę jas saugoti nuo vaikų, sudėtingesnį įjungimo mechanizmą ar kitas priemones, ribojančias vaikų galimybes naudoti elektronines cigaretes ir kt.) ir yra apsaugotos nuo sugadinimo, įskilimo bei pralaidumo ir turi mechanizmą, kuris užtikrina, kad jas pildant neištekėtų skystis. Pildymo mechanizmas turi atitikti reikalavimus, nustatytus 2016 m. balandžio 14 d. Komisijos įgyvendinimo sprendime (ES) 2016/586 dėl elektroninių cigarečių pildymo mechanizmo techninių standartų.\n\n3. Gaminant skystį naudojamos tik labai grynos sudedamosios dalys. Kitų medžiagų negu gaminio (pagal gaminio prekių ženklą ir rūšį) sudedamųjų dalių ir jį vartojant susidarančių išsiskiriančių medžiagų skystyje gali būti tik toks kiekis, kurio technologiškai negalima išvengti gamybos metu.\n\n4. Draudžiama pateikti rinkai elektronines cigaretes ir elektroninių cigarečių pildykles, jeigu skystyje yra šių priedų:\n\n1) vitaminų arba kitų priedų, kurie sudaro įspūdį, kad elektroninės cigaretės ir elektroninių cigarečių pildyklės yra naudingos ar mažiau kenksmingos sveikatai;\n\n2) kofeino arba taurino, arba kitų priedų ir stimuliuojamųjų junginių, kurie siejami su energija ir gyvybingumu;\n\n3) priedų, nudažančių išsiskiriančias medžiagas;\n\n4) priedų, kurie nesudeginto pavidalo turi KMR savybių.“"
    },
    {
      "provision_ref": "art4",
      "section": "4",
      "title": "4 straipsnis. 93 straipsnio pakeitimas",
      "content": "1. Pakeisti 93 straipsnio pavadinimą ir jį išdėstyti taip:\n\n„93 straipsnis. Pranešimas apie elektroninių cigarečių ir elektroninių cigarečių pildyklių pateikimą rinkai ir elektroninių cigarečių ir elektroninių cigarečių pildyklių tiekimo rinkai ribojimai“.\n\n2. Papildyti 93 straipsnį 5 dalimi:\n\n„5. Draudžiama tiekti rinkai elektronines cigaretes ir elektroninių cigarečių pildykles, apie kurias Lietuvos Respublikos Vyriausybės nustatyta tvarka negautas šio straipsnio 1 dalyje nurodytas pranešimas ar nuo šio pranešimo pateikimo nepraėjo šeši mėnesiai.“"
    },
    {
      "provision_ref": "art5",
      "section": "5",
      "title": "5 straipsnis. 910 straipsnio pakeitimas",
      "content": "Pakeisti 910 straipsnį ir jį išdėstyti taip:\n\n„910 straipsnis. Informacijos apie rūkomųjų žolinių gaminių sudedamąsias dalis teikimas ir rūkomųjų žolinių gaminių tiekimo rinkai ribojimai\n\n1. Rūkomųjų žolinių gaminių gamintojai ir importuotojai privalo pateikti Narkotikų, tabako ir alkoholio kontrolės departamentui jo nustatyta tvarka Lietuvos Respublikos rinkai tiekiamų rūkomųjų žolinių gaminių gamybai naudotų visų sudedamųjų dalių ir jų kiekių (pagal kiekvieną rūkomojo žolinio gaminio prekių ženklą ir rūšį) sąrašą, taip pat informuoti, jeigu gaminio sudėtis pakeičiama taip, kad tai turi įtakos pagal šį straipsnį pateiktai informacijai.\n\n2. Kai Lietuvos Respublikos rinkai patiekiamas naujas ar pakeistas rūkomasis žolinis gaminys, šio straipsnio 1 dalyje nurodyta informacija turi būti pateikta prieš patiekiant šį gaminį rinkai.\n\n3. Pagal šį straipsnį gauta informacija (išskyrus gamintojų ir importuotojų nurodytą informaciją, kurią jie laiko komercine paslaptimi) yra viešai prieinama Narkotikų, tabako ir alkoholio kontrolės departamento interneto svetainėje. Rūkomųjų žolinių gaminių gamintojai ir importuotojai, pateikdami informaciją pagal šio straipsnio 1 ir 2 dalis, privalo nurodyti, kokią informaciją jie laiko komercine paslaptimi, ir šią aplinkybę pagrįsti.\n\n4. Draudžiama tiekti rinkai rūkomuosius žolinius gaminius, apie kuriuos Narkotikų, tabako ir alkoholio kontrolės departamento nustatyta tvarka negauta informacija (rūkomųjų žolinių gaminių gamybai naudotų visų sudedamųjų dalių ir jų kiekių sąrašas).“"
    },
    {
      "provision_ref": "art6",
      "section": "6",
      "title": "6 straipsnis. 911 straipsnio pakeitimas",
      "content": "1. Pakeisti 911 straipsnio pavadinimą ir jį išdėstyti taip:\n\n„911 straipsnis. Pranešimas apie naujoviškus tabako gaminius ir naujoviškų tabako gaminių tiekimo rinkai ribojimai“.\n\n2. Papildyti 911 straipsnį 8 dalimi:\n\n„8. Draudžiama tiekti rinkai naujoviškus tabako gaminius, apie kuriuos Lietuvos Respublikos Vyriausybės nustatyta tvarka negautas šio straipsnio 1 dalyje nurodytas pranešimas ar nuo šio pranešimo pateikimo nepraėjo šeši mėnesiai.“\n\n3. Papildyti 911 straipsnį 9 dalimi:\n\n„9. Visa šiame straipsnyje nurodyta privaloma pateikti informacija yra viešai prieinama Narkotikų, tabako ir alkoholio kontrolės departamento interneto svetainėje, užtikrinant, kad naujoviškų tabako gaminių gamintojų ir importuotojų nurodyta konfidenciali informacija nebūtų atskleista, išskyrus atvejus, kai teisėtvarkos ar kitos institucijos teisės aktų nustatyta tvarka turi teisę gauti tokią informaciją, taip pat užtikrinant, kad saugoma informacija būtų prieinama Europos Komisijai ir kitoms Europos Sąjungos valstybėms narėms Europos Komisijos priimtuose sprendimuose nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnio 4 dalį ir ją išdėstyti taip:\n\n„4. Fiziniams asmenims draudžiama Lietuvos Respublikoje įsigyti tabako gaminius, su tabako gaminiais susijusius gaminius, teisės aktų nustatyta tvarka nepaženklintus specialiais ženklais – banderolėmis. Tabako gaminių, su tabako gaminiais  susijusių gaminių laikymo ir gabenimo tvarką, taikomą fiziniams asmenims, nustato Lietuvos Respublikos Vyriausybė ar jos įgaliota institucija.“"
    },
    {
      "provision_ref": "art8",
      "section": "8",
      "title": "8 straipsnis. 141 straipsnio pakeitimas",
      "content": "Pakeisti 141 straipsnio 2 dalį ir ją išdėstyti taip:\n\n„2. Tabako gaminių vienetiniai pakeliai turi būti paženklinti unikaliu identifikatoriumi, pagal kurį būtų galima nustatyti tabako gaminių gamybos datą ir vietą; gamybos įmonę; įrangą, naudotą tabako gaminiams pagaminti; gamybos pamainą ar pagaminimo laiką; gaminio aprašymą; numatomą mažmeninės prekybos rinką; numatomą gabenimo maršrutą; jeigu taikoma, importuotoją į Europos Sąjungą; faktinį gabenimo maršrutą nuo gamybos iki pirmos mažmeninės prekybos vietos, įskaitant visus naudojamus sandėlius, taip pat išsiuntimo datą, gabenimo paskirties vietą, išsiuntimo vietą ir gavėją; visų pirkėjų nuo gamintojų iki pirmos mažmeninės prekybos vietos tapatybę; visų pirkėjų nuo gamintojų iki pirmos mažmeninės prekybos vietos sąskaitas faktūras ar pridėtinės vertės mokesčio sąskaitas faktūras, užsakymo numerį ir mokėjimų įrašus.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Prekių, skirtų tabako gaminiams rūkyti ar pasiruošti rūkyti, įrenginių, skirtų tabako gaminiams ir susijusiems gaminiams vartoti, pardavimo ribojimas\n\nLietuvos Respublikoje parduoti prekes, skirtas tabako gaminiams rūkyti (ar pasiruošti rūkyti), tai yra pypkes, kandiklius, pypkių ir kandiklių valiklius (grandiklius), buitines cigarečių sukimo mašinas, bet kokį rūkomąjį (cigarečių) popierių (supjaustytą ar nepjaustytą, suklijuotą į tūteles, su pritvirtintais filtrais ar be jų), taip pat įrenginius, skirtus tabako gaminiams ir susijusiems gaminiams vartoti, asmenims iki 18 metų draudžiama.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "1. Pakeisti 18 straipsnio pavadinimą ir jį išdėstyti taip:\n\n„18 straipsnis. Kiti su tabako gaminiais ir susijusiais gaminiais bei įrenginiais, skirtais šiems gaminiams vartoti, susiję draudimai“.\n\n2. Pakeisti 18 straipsnio 1 dalį ir ją išdėstyti taip:\n\n„1. Lietuvos Respublikoje draudžiama:\n\n1) visuomenės informavimo priemonėse išspausdintų ar kitokiais būdais išplatintų kuponų savininkams taikyti fiksuotas nuolaidas tabako gaminiams, susijusiems gaminiams, įrenginiams, skirtiems šiems gaminiams vartoti, arba laikyti šiuos kuponus kitokiomis dalinio mokėjimo priemonėmis;\n\n2) nemokamai teikti (platinti) tabako gaminius, susijusius gaminius, įrenginius, skirtus šiems gaminiams vartoti, ir (ar) jų naujus pavyzdžius;\n\n3) suteikti teisę pirkėjui iš karto ar per tam tikrą terminą po vartojimo pirkimo–pardavimo sutarties sudarymo gauti dovanų ar priedą prie tabako gaminių ir prie susijusių gaminių bei įrenginių, skirtų šiems gaminiams vartoti;\n\n4) veikti pirkėjus įkyriai siūlant tabako gaminius, susijusius gaminius, įrenginius, skirtus šiems gaminiams vartoti, nurodant kainoraščiuose, kainų etiketėse, parduotuvių vidaus vitrinose tariamą kainų sumažinimą bei kitais gerai moralei ir viešajai tvarkai prieštaraujančiais būdais ar priemonėmis;\n\n5) parduoti tabako gaminius, susijusius gaminius, įrenginius, skirtus šiems gaminiams vartoti, rinkinyje su kitomis prekėmis, taip pat bet kokias kitas prekes kaip privalomą priedą prie parduodamų tabako gaminių;\n\n6) teikti tabako gaminius, susijusius gaminius, įrenginius, skirtus šiems gaminiams vartoti, kaip loterijų, konkursų, sporto varžybų, žaidimų prizus arba kartu su jais;\n\n7) organizuoti žaidimus ar konkursus ir loterijas, kurie skatintų įsigyti ir (ar) vartoti tabako gaminius, susijusius gaminius, įrenginius, skirtus šiems gaminiams vartoti;\n\n8) gaminti ir (ar) parduoti žaislus, maisto produktus ir kitas prekes, kurių dizainas imituoja tabako gaminius ar jų vienetinius pakelius, susijusius gaminius, įrenginius, skirtus šiems gaminiams vartoti;\n\n9) parduoti kitus gaminius (ne tabako gaminius ir susijusius gaminius), pažymėtus tabako gaminių, susijusių gaminių prekių ženklais;\n\n10) tabako gaminių, susijusių gaminių, įrenginių, skirtų šiems gaminiams vartoti, įsigijimo ir (ar) vartojimo skatinimo veiklai pasitelkti asmenis iki 18 metų;\n\n11) skelbti apie tabako gaminių, susijusių gaminių, įrenginių, skirtų šiems gaminiams vartoti, kainų sumažinimą.“"
    },
    {
      "provision_ref": "art11",
      "section": "11",
      "title": "11 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Veiklos, susijusios su tabako gaminiais, susijusiais gaminiais, priežiūra, atsakomybė už šio Įstatymo pažeidimus, tabako gaminių, susijusių gaminių konfiskavimas ir sunaikinimas\n\n1. Veiklos, susijusios su tabako gaminiais, susijusiais gaminiais, priežiūrą, vadovaudamiesi Lietuvos Respublikos viešojo administravimo įstatymo nuostatomis, pagal kompetenciją vykdo Narkotikų, tabako ir alkoholio kontrolės departamentas, Valstybinė vartotojų teisių apsaugos tarnyba, savivaldybių vykdomosios institucijos, Valstybinė mokesčių inspekcija, muitinė, policija, kitos valstybinės priežiūros ir teisėsaugos institucijos.\n\n2. Fiziniai asmenys už šio Įstatymo pažeidimus atsako Lietuvos Respublikos administracinių nusižengimų kodekse ir Lietuvos Respublikos baudžiamajame kodekse nustatyta tvarka.\n\n3. Lietuvos Respublikoje parduodami, laikomi, gabenami kontrabandiniai, falsifikuoti tabako gaminiai, susiję gaminiai, tabako gaminiai be specialių ženklų – banderolių, taip pat tabako gaminiai, susiję gaminiai, kurių įsigijimas nepatvirtintas juridinę galią turinčiais dokumentais, arba tabako gaminiai, kurie buvo laikomi, parduodami neturint licencijos, konfiskuojami vadovaujantis arba Administracinių nusižengimų kodeksu, arba Baudžiamuoju kodeksu.\n\n4. Konfiskuoti tabako gaminiai, susiję gaminiai sunaikinami Lietuvos Respublikos Vyriausybės nustatyta tvarka.“"
    },
    {
      "provision_ref": "art12",
      "section": "12",
      "title": "12 straipsnis. 26 straipsnio pakeitimas",
      "content": "1. Papildyti 26 straipsnį 12 dalimi:\n\n„12. Už šio Įstatymo 9 straipsnio 14 dalyje numatyto draudimo tiekti rinkai tabako gaminius, apie kuriuos Lietuvos Respublikos Vyriausybės nustatyta tvarka negautas pranešimas, šio Įstatymo 93 straipsnio 5 dalyje numatyto draudimo tiekti rinkai elektronines cigaretes ir elektroninių cigarečių pildykles, apie kurias Lietuvos Respublikos Vyriausybės nustatyta tvarka negautas pranešimas, šio Įstatymo 910 straipsnio 4 dalyje numatyto draudimo tiekti rinkai rūkomuosius žolinius gaminius, apie kuriuos Narkotikų, tabako ir alkoholio kontrolės departamento nustatyta tvarka negauta informacija (rūkomųjų žolinių gaminių gamybai naudotų visų sudedamųjų dalių ir jų kiekių sąrašas), ir šio Įstatymo 911 straipsnio 8 dalyje numatyto draudimo tiekti rinkai naujoviškus tabako gaminius, apie kuriuos Lietuvos Respublikos Vyriausybės nustatyta tvarka negautas pranešimas, pažeidimą juridiniai asmenys ir užsienio juridinių asmenų filialai baudžiami nuo dviejų šimtų aštuoniasdešimt devynių eurų iki vieno tūkstančio keturių šimtų keturiasdešimt aštuonių eurų bauda.“\n\n2. Pakeisti 26 straipsnio 13 dalies 1 punktą ir jį išdėstyti taip:\n\n„1) Narkotikų, tabako ir alkoholio kontrolės departamentas – už 41 straipsnio, 87 straipsnio, 9 straipsnio 1, 2, 4, 10 ir 14 dalių, 93 ir 96 straipsnių, 99, 910, 911 straipsnių, 10 straipsnio 1 dalies, 12 straipsnio 1, 3, 4 ir 5 dalių, 13 straipsnio, 14 straipsnio 1 dalies, 14 straipsnio 3 dalies 1, 2, 3, 4, 6 ir 8 punktų, 14 straipsnio 5 ir 8 dalių, 141 straipsnio 1, 2, 3, 4 dalių, 15 ir 16 straipsnių, 161 straipsnio 1 dalies, 162 straipsnio, 17 straipsnio 1, 4 ir 5 dalių, 171 ir 18 straipsnių, 19 straipsnio 1 dalies 5 punkto nuostatų pažeidimus;“."
    },
    {
      "provision_ref": "art13",
      "section": "13",
      "title": "13 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 1 straipsnio 1 dalį, 3 straipsnį ir šio straipsnio 3 dalį, įsigalioja 2021 m. lapkričio 1 d.\n\n2. Šio įstatymo 1 straipsnio 1 dalis, 3 straipsnis įsigalioja 2022 m. gegužės 1 d.\n\n3. Lietuvos Respublikos ekonomikos ir inovacijų ministerija iki 2021 m. spalio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": [
    {
      "term": "Gamintojai ar importuotojai privalo pateikti Europos Komisijai ataskaitą, Narkotikų, tabako ir alkoholio kontrolės departamentui",
      "definition": "šios ataskaitos kopiją apie šio straipsnio 8 dalyje nurodytų privalomų atlikti tyrimų rezultatus ne vėliau kaip per 18 mėnesių po to, kai tam tikras priedas buvo įtrauktas į šio straipsnio 8 dalyje nurodytą sąrašą. Ataskaitoje pateikiama santrauka ir išsami apžvalga, kurioje gamintojai ir importuotojai nurodo jų turimą mokslinę literatūrą apie tą priedą ir apibendrina jų turimus duomenis apie to priedo poveikį.\n\n11. Europos Komisija ir (ar) Narkotikų, tabako ir alkoholio kontrolės departamentas turi teisę prašyti, kad gamintojai ar importuotojai, teikdami pranešimą, kaip nustatyta šio straipsnio 1 dalyje, taip pat pateiktų jų turimą papildomą informaciją apie tam tikrą priedą. Gauta papildoma informacija įtraukiama į ataskaitą.\n\n12. Mažoms ir vidutinėms įmonėms, apibrėžtoms 2003 m. gegužės 6 d. Komisijos rekomendacijose 2003/361/EB dėl mikroįmonių, mažųjų ir vidutinių įmonių apibrėžimo, šiame straipsnyje nustatytos prievolės netaikomos, jeigu kitas gamintojas ar importuotojas parengia ataskaitą dėl tam tikro priedo pagal šį straipsnį.\n\n13. Prievolė pateikti šiame straipsnyje prašomą informaciją pirmiausia tenka gamintojui, jeigu gamintojas yra įsisteigęs Europos Sąjungoje. Prievolė pateikti prašomą informaciją pirmiausia tenka importuotojui, jeigu gamintojas yra įsisteigęs už Europos Sąjungos ribų.\n\n14. Draudžiama tiekti rinkai tabako gaminius, apie kuriuos Lietuvos Respublikos Vyriausybės nustatyta tvarka negautas pranešimas.“",
      "source_provision": "art2"
    }
  ]
}
