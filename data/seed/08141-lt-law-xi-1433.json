{
  "id": "lt-law-xi-1433",
  "type": "statute",
  "title": "Lietuvos Respublikos planuojamos ūkinės veiklos poveikio aplinkai vertinimo įstatymo 2, 3, 4, 5, 6, 7, 8, 9, 10, 12, 15 straipsnių ir 1, 2, 3 priedų pakeitimo ir papildymo įstatymas",
  "short_name": "XI-1433",
  "status": "in_force",
  "issued_date": "2011-06-09",
  "in_force_date": "2011-06-28",
  "url": "https://e-tar.lt/portal/lt/legalAct/TAR.4B4A5F1AA594",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 ir 10 dalių pakeitimas",
      "content": "1. 2 straipsnio 1 dalyje vietoj žodžių „Aplinkos ministerija ar kita Vyriausybės“ įrašyti žodžius „Lietuvos Respublikos Vyriausybės (toliau – Vyriausybė)“ ir šią dalį išdėstyti taip:\n\n„1. Atsakinga institucija – Lietuvos Respublikos Vyriausybės (toliau – Vyriausybė) įgaliota institucija, koordinuojanti poveikio aplinkai vertinimo procesą ir vykdanti kitas šio įstatymo nustatytas funkcijas.“\n\n2. Pakeisti 2 straipsnio 10 dalį ir ją išdėstyti taip:\n\n„10. Suinteresuota visuomenė – visuomenė, kuriai daro arba gali daryti poveikį sprendimai, veiksmai ar neveikimas poveikio aplinkai vertinimo srityje arba kuri yra suinteresuota poveikio aplinkai vertinimo procesu. Pagal šią apibrėžtį asociacijos ir kiti viešieji juridiniai asmenys (išskyrus valstybės ar savivaldybės, jų institucijų įsteigtus juridinius asmenis), kurie įsteigti teisės aktų nustatyta tvarka ir skatina aplinkos apsaugą, visais atvejais laikomi suinteresuotais asmenimis.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 1, 2, 3 ir 4 dalių pakeitimas",
      "content": "1. Pakeisti 3 straipsnio 1 dalį ir ją išdėstyti taip:\n\n„1. Poveikio aplinkai vertinimo objektas yra planuojama ūkinė veikla, kuri dėl savo pobūdžio, masto ar numatomos vietos ypatumų gali daryti reikšmingą poveikį aplinkai.“\n\n2. Pakeisti 3 straipsnio 2 dalį ir ją išdėstyti taip:\n\n„2. Poveikio aplinkai vertinimas atliekamas, kai:\n\n1) planuojama ūkinė veikla įrašyta į Planuojamos ūkinės veiklos, kurios poveikis aplinkai privalo būti vertinamas, rūšių sąrašą (1 priedas);\n\n2) atrankos metu nustatoma, kad planuojamai ūkinei veiklai yra privaloma atlikti poveikio aplinkai vertinimą;\n\n3) planuojamos ūkinės veiklos įgyvendinimas gali daryti poveikį Europos ekologinio tinklo „Natura 2000“ teritorijoms ir institucija, atsakinga už saugomų teritorijų apsaugos ir tvarkymo organizavimą, Aplinkos ministerijos nustatyta tvarka nustato, kad šis poveikis gali būti reikšmingas.“\n\n3. 3 straipsnio 3 dalyje vietoj žodžių ir skaičiaus „į šio straipsnio 1 dalyje nurodytus sąrašus“ įrašyti žodžius ir skaičius „į šio įstatymo 1 ir 2 prieduose nurodytus sąrašus“ ir šią dalį išdėstyti taip:\n\n„3. Visi planuojamos ūkinės veiklos poveikio aplinkai vertinimo proceso dalyviai turi teisę reikalauti, o atsakinga institucija, atsižvelgdama į planuojamos ūkinės veiklos mastą, pobūdį ar vietos ypatumus, nuspręsti, kad atranka dėl poveikio aplinkai vertinimo būtų atliekama ir planuojamai ūkinei veiklai, kuri neįrašyta į šio įstatymo 1 ir 2 prieduose nurodytus sąrašus.“\n\n4. 3 straipsnio 4 dalyje vietoj žodžių ir skaičių „įstatymo 7 straipsnio 1 dalyje“ įrašyti žodžius ir skaičių „straipsnio 2 dalyje“ ir šią dalį išdėstyti taip:\n\n„4. Teritorijų planavimo dokumentai ir (ar) statinių, įrenginių techniniai projektai, numatantys šio straipsnio 2 dalyje nurodytą veiklą, kuriai privaloma atlikti poveikio aplinkai vertinimą, gali būti derinami ir tvirtinami tik atlikus planuojamos ūkinės veiklos poveikio aplinkai vertinimą ir priėmus sprendimą leisti vykdyti planuojamą ūkinę veiklą.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 1 punkto pakeitimas",
      "content": "4 straipsnio 1 punkte po žodžių „biologinei įvairovei“ įrašyti žodžius „socialinei ekonominei aplinkai ir“, po žodžių „materialinėms vertybėms“ išbraukti žodį „ir“ ir šį punktą išdėstyti taip:\n\n„1) nustatyti, apibūdinti ir įvertinti galimą tiesioginį ir netiesioginį planuojamos ūkinės veiklos poveikį visuomenės sveikatai, gyvūnijai ir augalijai, dirvožemiui, žemės paviršiui ir jos gelmėms, orui, vandeniui, klimatui, kraštovaizdžiui ir biologinei įvairovei, socialinei ekonominei aplinkai ir materialinėms vertybėms, nekilnojamosioms kultūros vertybėms bei šių aplinkos komponentų tarpusavio sąveikai;“."
    },
    {
      "provision_ref": "art4",
      "section": "4",
      "title": "4 straipsnis. 5 straipsnio 1 dalies 1 punkto pakeitimas ir 1 dalies papildymas 6 punktu",
      "content": "1. 5 straipsnio 1 dalies 1 punkte išbraukti žodžius „Aplinkos ministerija ar kita“ ir šį punktą išdėstyti taip:\n\n„1) atsakinga institucija – Vyriausybės įgaliota institucija;“.\n\n2. Papildyti 5 straipsnio 1 dalį 6 punktu:\n\n„6) kai atliekamas tarpvalstybinio poveikio aplinkai vertinimas – Vyriausybės įgaliota institucija, koordinuojanti tarpvalstybinio poveikio aplinkai vertinimo procesą.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio 1 dalies 2 punkto ir 5 dalies pakeitimas",
      "content": "1. 6 straipsnio 1 dalies 2 punkte išbraukti žodį „motyvuotus“ ir šį punktą išdėstyti taip:\n\n„2) atlieka atranką, nagrinėja ir tvirtina programas, nagrinėja suinteresuotos visuomenės pasiūlymų įvertinimą, suinteresuotos visuomenės pasiūlymus, ataskaitas, poveikio aplinkai vertinimo subjektų išvadas dėl programų, ataskaitų bei planuojamos ūkinės veiklos galimybių ir priima sprendimą;“.\n\n2. 6 straipsnio 5 dalyje išbraukti žodį „motyvuotus“ ir šią dalį išdėstyti taip:\n\n„5. Visuomenė Aplinkos ministerijos nustatyta tvarka teikia pasiūlymus dėl planuojamos ūkinės veiklos poveikio aplinkai vertinimo ir šios veiklos galimo poveikio aplinkai.“"
    },
    {
      "provision_ref": "art6",
      "section": "6",
      "title": "6 straipsnis. 7 straipsnio pavadinimo ir 1, 5, 7, 8, 9, 10, 11, 12, 14 dalių pakeitimas",
      "content": "1. 7 straipsnio pavadinime vietoj žodžių „ir poveikio aplinkai vertinimas“ įrašyti žodžius „dėl poveikio aplinkai vertinimo“ ir straipsnio pavadinimą išdėstyti taip:\n\n„7 straipsnis. Atranka dėl poveikio aplinkai vertinimo“.\n\n2. Pakeisti 7 straipsnio 1 dalį ir ją išdėstyti taip:\n\n„1. Atranka atliekama planuojamai ūkinei veiklai, įrašytai į Planuojamos ūkinės veiklos, kuriai turi būti atliekama atranka dėl poveikio aplinkai vertinimo, rūšių sąrašą (2 priedas), ir tais atvejais, kai poveikio aplinkai vertinimo proceso dalyviai to reikalauja pagal šio įstatymo 3 straipsnio 3 dalį ir atsakinga institucija nusprendžia, kad reikia atlikti atranką.“\n\n3. Pakeisti 7 straipsnio 5 dalį ir ją išdėstyti taip:\n\n„5. Atsakinga institucija, atsižvelgdama į planuojamos ūkinės veiklos mastą, pobūdį ar vietos ypatumus, gali pareikalauti iš planuojamos ūkinės veiklos organizatoriaus (užsakovo) ar poveikio aplinkai vertinimo dokumentų rengėjo papildomos informacijos, reikalingos atrankai atlikti. Tokiais atvejais planuojamos ūkinės veiklos organizatorius (užsakovas) ar poveikio aplinkai vertinimo dokumentų rengėjas papildo informaciją atrankai atlikti ir pakartotinai teikia ją atsakingai institucijai, kuri pateikia išvadą šio straipsnio 7 dalyje nustatyta tvarka.“\n\n4. Pakeisti 7 straipsnio 7 dalį ir ją išdėstyti taip:\n\n„7. Atsakinga institucija per 20 darbo dienų nuo informacijos atrankai atlikti gavimo dienos raštu pateikia planuojamos ūkinės veiklos organizatoriui (užsakovui), poveikio aplinkai vertinimo dokumentų rengėjui (jeigu jis teikė atrankos informaciją) ir poveikio aplinkai vertinimo subjektams motyvuotą atrankos išvadą, ar privaloma atlikti poveikio aplinkai vertinimą. Atrankos išvada dėl poveikio aplinkai vertinimo galioja 3 metus nuo atrankos išvados viešo paskelbimo dienos. Atsakinga institucija, vadovaudamasi Aplinkos ministerijos nustatyta tvarka ir patvirtintais kriterijais, gali priimti sprendimą pratęsti atrankos išvados galiojimą ne ilgesniam kaip 3 metų terminui per 20 darbo dienų nuo planuojamos ūkinės veiklos organizatoriaus (užsakovo) pateikto motyvuoto prašymo dėl atrankos išvados galiojimo pratęsimo.“\n\n5. 7 straipsnio 8 dalyje vietoj žodžio „patvirtinta“ įrašyti žodį „nustatyta“ ir šią dalį išdėstyti taip:\n\n„8. Apie tai, kad pagal šio straipsnio 1 dalies nuostatas privaloma atlikti poveikio aplinkai vertinimą, arba apie atrankos išvadą planuojamos ūkinės veiklos organizatorius (užsakovas) praneša visuomenei Aplinkos ministerijos nustatyta tvarka.“\n\n6. 7 straipsnio 9 dalyje vietoj skaičiaus „10“ įrašyti skaičių „20“, žodį „motyvuotus“ išbraukti ir šią dalį išdėstyti taip:\n\n„9. Suinteresuota visuomenė per 20 darbo dienų nuo atrankos išvados paskelbimo dienos turi teisę Aplinkos ministerijos nustatyta tvarka teikti atsakingai institucijai pasiūlymus persvarstyti atrankos išvadą.“\n\n7. 7 straipsnio 10 dalyje po žodžių „organizatorius (užsakovas)“ įrašyti žodžius „poveikio aplinkai vertinimo dokumentų rengėjas“ ir šią dalį išdėstyti taip:\n\n„10. Planuojamos ūkinės veiklos organizatorius (užsakovas), poveikio aplinkai vertinimo dokumentų rengėjas, poveikio aplinkai vertinimo subjektai per 10 darbo dienų nuo atrankos išvados gavimo dienos turi teisę pateikti atsakingai institucijai motyvuotą prašymą persvarstyti atrankos išvadą.“\n\n8. 7 straipsnio 11 dalyje po žodžių „organizatoriaus (užsakovo)“ įrašyti žodžius „poveikio aplinkai vertinimo dokumentų rengėjo“, žodį „motyvuotus“ išbraukti ir šią dalį išdėstyti taip:\n\n„11. Atsakinga institucija, gavusi planuojamos ūkinės veiklos organizatoriaus (užsakovo), poveikio aplinkai vertinimo dokumentų rengėjo, poveikio aplinkai vertinimo subjektų motyvuotą prašymą ar suinteresuotos visuomenės pasiūlymus persvarstyti atrankos išvadą, kviečia atvykti poveikio aplinkai vertinimo proceso dalyvius dalyvauti priimant galutinę atrankos išvadą, ar privaloma atlikti poveikio aplinkai vertinimą.“\n\n9. 7 straipsnio 12 dalyje po žodžių „organizatorius (užsakovas)“ įrašyti žodžius „ar poveikio aplinkai vertinimo dokumentų rengėjas“, po žodžių „organizatorių (užsakovą)“ įrašyti žodžius „poveikio aplinkai vertinimo dokumentų rengėją (jeigu jis teikė papildomą informaciją)“ ir šią dalį išdėstyti taip:\n\n„12. Kai, persvarstant atrankos išvadą, poveikio aplinkai vertinimo subjektai pareikalauja papildomos informacijos apie planuojamą ūkinę veiklą, planuojamos ūkinės veiklos organizatorius (užsakovas) ar poveikio aplinkai vertinimo dokumentų rengėjas tokią informaciją turi pateikti poveikio aplinkai vertinimo subjektams. Šie per 5 darbo dienas nuo informacijos gavimo dienos raštu informuoja planuojamos ūkinės veiklos organizatorių (užsakovą), poveikio aplinkai vertinimo dokumentų rengėją (jeigu jis teikė papildomą informaciją) ir atsakingą instituciją apie savo išvadas, ar privaloma atlikti planuojamos ūkinės veiklos poveikio aplinkai vertinimą.“\n\n10. Pakeisti 7 straipsnio 14 dalį ir ją išdėstyti taip:\n\n„14. Planuojamos ūkinės veiklos organizatorius (užsakovas) apie galutinę atrankos išvadą praneša visuomenei Aplinkos ministerijos nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 8 straipsnio 1, 5, 12 dalių ir 4 dalies 5 punkto pakeitimas",
      "content": "1. 8 straipsnio 1 dalyje vietoj skaičių ir žodžių „7 straipsnio 1 dalies“ įrašyti skaičius ir žodžius „3 straipsnio 2 dalies“ ir šią dalį išdėstyti taip:\n\n„1. Poveikio aplinkai vertinimo programa rengiama, kai pagal šio įstatymo 3 straipsnio 2 dalies nuostatas privaloma vertinti planuojamos ūkinės veiklos poveikį aplinkai.“\n\n2. 8 straipsnio 4 dalies 5 punkte po žodžių „visuomenės sveikatai“ įrašyti žodžius „socialinei ekonominei aplinkai“ ir šį punktą išdėstyti taip:\n\n„5) informacija apie tai, kokiais aspektais bus vertinamas planuojamos ūkinės veiklos poveikis visuomenės sveikatai, socialinei ekonominei aplinkai;“.\n\n3. Pakeisti 8 straipsnio 5 dalį ir ją išdėstyti taip:\n\n„5. Poveikio aplinkai vertinimo dokumentų rengėjas organizuoja visuomenės informavimą apie parengtą programą Aplinkos ministerijos nustatyta tvarka. Pasibaigus programos viešinimo terminui, parengtą ir pagal gautus suinteresuotos visuomenės pasiūlymus pataisytą programą poveikio aplinkai vertinimo dokumentų rengėjas pateikia poveikio aplinkai vertinimo subjektams.“\n\n4. Pakeisti 8 straipsnio 12 dalį ir ją išdėstyti taip:\n\n„12. Kai poveikio aplinkai vertinimo subjektų išvados prieštarauja viena kitai ir (ar) atsakinga institucija yra gavusi suinteresuotos visuomenės pasiūlymus, atsakinga institucija, prieš tvirtindama programą, kviečia atvykti planuojamos ūkinės veiklos organizatorių (užsakovą), poveikio aplinkai vertinimo dokumentų rengėją, poveikio aplinkai vertinimo subjektus svarstyti jų išvadų ir (ar) suinteresuotos visuomenės pasiūlymų. Taip pat kviečiami atvykti ir pasiūlymus pateikę suinteresuotos visuomenės atstovai.“"
    },
    {
      "provision_ref": "art8",
      "section": "8",
      "title": "8 straipsnis. 9 straipsnio 1, 2, 3 ir 7 dalių pakeitimas",
      "content": "1. Pakeisti 9 straipsnio 1 dalį ir ją išdėstyti taip:\n\n„1. Poveikio aplinkai vertinimo ataskaitą rengia poveikio aplinkai vertinimo dokumentų rengėjas pagal atsakingos institucijos patvirtintą programą. Šioje ataskaitoje privalo būti išsamiai išnagrinėti visi programoje numatyti klausimai ir pateikta ši informacija: susidarysiančių teršalų aprašymas; atliekų susidarymo, jų tvarkymo aprašymas; aplinkos komponentų, kuriuos planuojama ūkinė veikla gali paveikti, aprašymas; galimo tiesioginio ir netiesioginio planuojamos ūkinės veiklos poveikio visuomenės sveikatai, gyvūnijai ir augalijai, dirvožemiui, žemės paviršiui ir jos gelmėms, orui, vandeniui, klimatui, kraštovaizdžiui, biologinei įvairovei, socialinei ekonominei aplinkai ir materialinėms vertybėms, nekilnojamosioms kultūros vertybėms ir šių aplinkos komponentų tarpusavio sąveikai apibūdinimas ir įvertinimas; priemonių, numatytų neigiamam poveikiui aplinkai išvengti, sumažinti, kompensuoti ar jo padariniams likviduoti, aprašymas; poveikio aplinkai vertinimo dokumentų rengėjo išnagrinėtų alternatyvų analizė nurodant jų pasirinkimo priežastis, atsižvelgus į geriausius prieinamus gamybos būdus ir galimą poveikį aplinkai; informacija apie techninio ar praktinio pobūdžio problemas, kurios poveikio aplinkai vertinimo dokumentų rengėjui kilo atliekant poveikio aplinkai vertinimą; informacija apie galimas ekstremaliąsias situacijas, priemones joms išvengti ar sušvelninti ir padariniams likviduoti; vykdytos aplinkos stebėsenos duomenų analizė, numatomos aplinkos stebėsenos metmenys, informacija apie galimą reikšmingą neigiamą poveikį kitos Europos Sąjungos valstybės narės ir (ar) užsienio valstybės aplinkai, taip pat visos ataskaitoje nagrinėjamos informacijos santrauka.“\n\n2. 9 straipsnio 2 dalyje vietoj žodžių „planuojamos ūkinės veiklos organizatorius (užsakovas)“ įrašyti žodžius „poveikio aplinkai vertinimo dokumentų rengėjas“ ir šią dalį išdėstyti taip:\n\n„2. Poveikio aplinkai vertinimo dokumentų rengėjas Aplinkos ministerijos nustatyta tvarka organizuoja visuomenės supažindinimą su ataskaita.“\n\n3. 9 straipsnio 3 dalyje išbraukti žodį „motyvuotus“ ir šią dalį išdėstyti taip:\n\n„3. Poveikio aplinkai vertinimo dokumentų rengėjas pagal suinteresuotos visuomenės pasiūlymus pateikia patikslintą ataskaitą poveikio aplinkai vertinimo subjektams. Šie patikrina, ar ataskaitoje išsamiai išnagrinėti jų kompetencijai priklausantys ir programoje numatyti klausimai.“\n\n4. Pakeisti 9 straipsnio 7 dalį ir ją išdėstyti taip:\n\n„7. Atsakinga institucija turi teisę pareikalauti pakartotinai organizuoti visuomenės viešą supažindinimą su ataskaita, jeigu po viešo supažindinimo su ataskaita ji yra iš esmės keičiama, taisoma ar papildoma (pavyzdžiui, siūlomos naujos vietos, technologijų alternatyvos, poveikį švelninančios priemonės ir t. t.) dėl gautų poveikio aplinkai vertinimo subjektų motyvuotų išvadų ir atsakingos institucijos motyvuotų reikalavimų pataisyti ar papildyti ataskaitą. Kai po pakartotinio viešo supažindinimo arba atsakingos institucijos pateiktų pastabų ataskaita iš esmės pakeičiama, pataisoma ar papildoma, poveikio aplinkai vertinimo dokumentų rengėjas turi gauti pakartotines poveikio aplinkai vertinimo subjektų išvadas šio straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 10 straipsnio pakeitimas ir papildymas",
      "content": "1. 10 straipsnio 1 dalyje po žodžio „suinteresuotos“ išbraukti žodį „motyvuotus“ ir šią dalį išdėstyti taip:\n\n„1. Atsakinga institucija, išnagrinėjusi ataskaitą, poveikio aplinkai vertinimo subjektų išvadas dėl ataskaitos ir planuojamos ūkinės veiklos galimybių, argumentuotą suinteresuotos visuomenės pasiūlymų įvertinimą, taip pat raštu gautus suinteresuotos visuomenės pasiūlymus, per 25 darbo dienas nuo ataskaitos gavimo dienos:\n\n1) teikia motyvuotus reikalavimus ataskaitą pataisyti ar papildyti arba\n\n2) priima sprendimą.“\n\n2. Papildyti 10 straipsnį nauja 2 dalimi:\n\n„2. Kai vadovaudamasi šio įstatymo 6 straipsnio 1 dalies 3 punktu atsakinga institucija ataskaitai nagrinėti pasitelkia konsultantus, ši institucija motyvuotus reikalavimus ataskaitą pataisyti ar papildyti teikia arba priima sprendimą per 50 darbo dienų nuo ataskaitos gavimo dienos. Atsakinga institucija priima motyvuotą sprendimą pasitelkti konsultantus ir pateikia jį planuojamos ūkinės veiklos organizatoriui (užsakovui) ir poveikio aplinkai vertinimo dokumentų rengėjui per 5 darbo dienas po ataskaitos gavimo dienos. Šioje straipsnio dalyje nurodytas sprendimo priėmimo terminas vieną kartą gali būti pratęstas iki 30 dienų. Atsakinga institucija apie priimtą sprendimą pratęsti terminą privalo ne vėliau kaip likus 5 darbo dienoms iki termino pabaigos pranešti planuojamos ūkinės veiklos organizatoriui (užsakovui) ir poveikio aplinkai vertinimo dokumentų rengėjui ir nurodyti priežastis, dėl kurių terminas buvo pratęstas.“\n\n3. Papildyti 10 straipsnį nauja 3 dalimi:\n\n„3. Kai atsakinga institucija pateikia motyvuotus reikalavimus ataskaitą pataisyti ar papildyti, poveikio aplinkai vertinimo dokumentų rengėjas turi papildyti ar pataisyti ataskaitą ir pakartotinai pateikti ją atsakingai institucijai. Ši ataskaitą išnagrinėja ir per šio straipsnio 1 dalyje nurodytą terminą priima sprendimą arba dar kartą teikia motyvuotus reikalavimus ataskaitą pataisyti ar papildyti.“\n\n4. Buvusias 10 straipsnio 2–8 dalis laikyti atitinkamai 4–10 dalimis.\n\n5. 10 straipsnio 5 dalyje išbraukti žodžius „ir“, „ar“ ir šią dalį išdėstyti taip:\n\n„5. Atsakinga institucija poveikio aplinkai vertinimo subjektams, planuojamos ūkinės veiklos organizatoriui (užsakovui), poveikio aplinkai vertinimo dokumentų rengėjui sprendimą pateikia raštu.“\n\n6. 10 straipsnio 6 dalyje išbraukti žodžius „motyvuotus“, po žodžių „svarstyti jų išvadas ir (ar)“ įrašyti žodžius „suinteresuotos visuomenės“ ir šią dalį išdėstyti taip:\n\n„6. Kai poveikio aplinkai vertinimo subjektų išvados dėl planuojamos ūkinės veiklos galimybių prieštarauja viena kitai ir (ar) atsakinga institucija yra gavusi suinteresuotos visuomenės pasiūlymus, atsakinga institucija, prieš priimdama sprendimą, kviečia atvykti planuojamos ūkinės veiklos organizatorių (užsakovą), poveikio aplinkai vertinimo dokumentų rengėją, poveikio aplinkai vertinimo subjektus svarstyti jų išvadas ir (ar) suinteresuotos visuomenės pasiūlymus. Taip pat kviečiami ir pasiūlymus pateikę suinteresuotos visuomenės atstovai.“\n\n7. Pakeisti 10 straipsnio 8 dalį ir ją išdėstyti taip:\n\n„8. Atsakingos institucijos priimtas teigiamas sprendimas galioja 5 metus nuo jo priėmimo dienos. Atsakinga institucija, vadovaudamasi Aplinkos ministerijos nustatyta tvarka ir patvirtintais kriterijais, gali priimti sprendimą pratęsti sprendimo galiojimą ne ilgesniam kaip 5 metų terminui per 20 darbo dienų nuo planuojamos ūkinės veiklos organizatoriaus (užsakovo) pateikto motyvuoto prašymo dėl sprendimo galiojimo pratęsimo.“\n\n8. Pakeisti 10 straipsnio 10 dalį ir ją išdėstyti taip:\n\n„10. Atsakinga institucija ir planuojamos ūkinės veiklos organizatorius (užsakovas) Aplinkos ministerijos nustatyta tvarka praneša visuomenei apie sprendimą ir suteikia galimybę su juo susipažinti. Kai planuojamai ūkinei veiklai atliktos tarpvalstybinio poveikio aplinkai vertinimo procedūros pagal Konvenciją, informacija apie sprendimą teikiama ir galinčiai patirti neigiamą poveikį aplinkai Europos Sąjungos valstybei narei ir (ar) užsienio valstybei Aplinkos ministerijos nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Informacijos, reikalingos poveikio aplinkai vertinimui atlikti, prieinamumas ir dokumentų pateikimas\n\n1. Valstybės ar savivaldybių institucijos, disponuojančios informacija apie aplinką, reikalinga poveikio aplinkai vertinimui atlikti, privalo planuojamos ūkinės veiklos organizatoriui (užsakovui) ar poveikio aplinkai vertinimo dokumentų rengėjui suteikti galimybę šia informacija pasinaudoti Vyriausybės nustatyta tvarka.\n\n2. Visi poveikio aplinkai vertinimo proceso dalyviai turi teisę Vyriausybės nustatyta tvarka teikti dokumentus atsakingai institucijai ir gauti atsakymus iš jos per atstumą, elektroninėmis priemonėmis per kontaktinį centrą, kaip tai nustatyta Paslaugų įstatyme, arba tiesiogiai kreipdamiesi į atsakingą instituciją, išskyrus atvejus, kai nėra techninių galimybių tokiais būdais pateiktos informacijos atgaminti ar perskaityti.“"
    },
    {
      "provision_ref": "art11",
      "section": "11",
      "title": "11 straipsnis. 15 straipsnio 1 dalies pakeitimas ir straipsnio papildymas 3 dalimi",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Ginčai dėl šio įstatymo taikymo, taip pat dėl sprendimų, veiksmų ar neveikimo poveikio aplinkai vertinimo srityje nagrinėjami Lietuvos Respublikos įstatymų nustatyta tvarka. Suinteresuota visuomenė turi teisę Lietuvos Respublikos įstatymų nustatyta tvarka kreiptis į teismą, jeigu mano, kad jos prašymas, pateiktas teisės aktų, reglamentuojančių teisę gauti informaciją apie aplinką, nustatyta tvarka, buvo neteisėtai atmestas, į jį buvo iš dalies ar visiškai netinkamai atsakyta arba į prašymą deramai neatsižvelgta pagal teisės aktus, reglamentuojančius teisę gauti informaciją apie aplinką.“\n\n2. Papildyti 15 straipsnį 3 dalimi:\n\n„3. Suinteresuota visuomenė turi teisę Lietuvos Respublikos įstatymų nustatyta tvarka kreiptis į teismą dėl viešojo intereso gynimo ginčijant sprendimų, veiksmų ar neveikimo poveikio aplinkai vertinimo srityje materialinį ar procesinį teisėtumą.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo 1 priedo pakeitimas ir papildymas",
      "content": "1. Pakeisti Įstatymo 1 priedo 1.1 punktą ir jį išdėstyti taip:\n\n„1.1. Intensyvus kiaulių auginimas, jeigu yra daugiau kaip 3 000 vietų kiaulėms (sunkesnėms negu 30 kg), arba intensyvus paršavedžių auginimas, jeigu yra daugiau kaip 900 vietų paršavedėms;“.\n\n2. Pakeisti Įstatymo 1 priedo 1.2 punktą ir jį išdėstyti taip:\n\n„1.2. Intensyvus naminių paukščių auginimas, jeigu yra daugiau kaip 85 000 vietų broileriams, 60 000 vietų vištoms;“.\n\n3. Papildyti Įstatymo 1 priedą 8.9 punktu:\n\n„8.9. Geologiniam saugojimui skirto anglies dioksido (CO2) tiekimo vamzdynų, įskaitant susijusias slėgines, tiesimas (kai vamzdžio skersmuo – daugiau kaip 800 mm, o ilgis – daugiau kaip 40 km).“\n\n4. Pakeisti Įstatymo 1 priedo 9.6 punktą ir jį išdėstyti taip:\n\n„9.6. Pavojingų atliekų šalinimas jas deginant ar apdorojant cheminiu būdu arba jų šalinimas pavojingų atliekų sąvartyne;“.\n\n5. Pakeisti Įstatymo 1 priedo 9.7 punktą ir jį išdėstyti taip:\n\n„9.7. Nepavojingų atliekų naudojimas energijai gauti arba jų šalinimas jas deginant ar apdorojat cheminiu būdu (kai numatoma naudoti arba šalinti 100 ir daugiau tonų per parą atliekų);“.\n\n6. Papildyti Įstatymo 1 priedą 9.8 punktu:\n\n„9.8. Anglies dioksido (CO2) geologinio saugojimo saugyklų įrengimas;“.\n\n7. Papildyti Įstatymo 1 priedą 9.9 punktu:\n\n„9.9. Įrenginių, naudojamų geologiniam saugojimui skirto anglies dioksido (CO2) srautams surinkti iš įrenginių, naudojamų 1 priede nurodytai veiklai vykdyti arba kai iš viso per metus surenkama 1,5 milijono tonų arba daugiau anglies dioksido (CO2), įrengimas.“"
    },
    {
      "provision_ref": "art13",
      "section": "13",
      "title": "13 straipsnis. Įstatymo 2 priedo pakeitimas ir papildymas",
      "content": "1. Įstatymo 2 priedo 1.10 punkte po žodžio „įveisimas“ įrašyti žodžius „išskyrus plotus, kuriuose pagal savivaldybių teritorijų miškų išdėstymo žemėtvarkos schemas numatyta įveisti mišką“ ir šį punktą išdėstyti taip:\n\n„1.10. Miško įveisimas, išskyrus plotus, kuriuose pagal savivaldybių teritorijų miškų išdėstymo žemėtvarkos schemas numatyta įveisti mišką, ar miško iškirtimas siekiant pakeisti žemės naudojimą (kai plotas – didesnis kaip 1 ha miestuose ir didesnis kaip 10 ha kaimo vietovėse);“.\n\n2. Įstatymo 2 priedo 3.6 punkte vietoj žodžių „vandens jėgainių“ rašyti žodžius „vandens elektrinių“ ir šį punktą išdėstyti taip:\n\n„3.6. Vandens elektrinių (hidroelektrinių, malūnų, lentpjūvių ar kitų jėgainių, naudojančių sukauptą vandens energiją) įrengimas (kai galingumas – daugiau kaip 0,1 MW);“.\n\n3. Pakeisti Įstatymo 2 priedo 3.7 punktą ir jį išdėstyti taip:\n\n„3.7. Vėjo elektrinių įrengimas (kai jų įrengtoji galia viršija 30 kW);“.\n\n4. Papildyti Įstatymo 2 priedą 3.8 punktu:\n\n„3.8. Įrenginių, naudojamų geologiniam saugojimui skirto anglies dioksido (CO2) srautams surinkti iš įrenginių, nenurodytų 1 priedo 9.9 punkte, įrengimas.“\n\n5. Pakeisti Įstatymo 2 priedo 10.1 punktą ir jį išdėstyti taip:\n\n„10.1. Antžeminių elektros perdavimo linijų tiesimas, kai linijos trumpesnės kaip 15 km, bet ilgesnės kaip 3 km, išskyrus 1 priedo 8.8 punkte nurodytą veiklą;“.\n\n6. Įstatymo 2 priedo 10.2 punkte po žodžio „objektų“ įrašyti žodžius „(išskyrus vieno ar dviejų butų gyvenamuosius namus, kai jų statyba numatyta savivaldybių lygmens bendruosiuose planuose)“ ir šį punktą išdėstyti taip:\n\n„10.2. Urbanistinių objektų (išskyrus vieno ar dviejų butų gyvenamuosius namus, kai jų statyba numatyta savivaldybių lygmens bendruosiuose planuose), įskaitant prekybos ar pramogų centrus, autobusų ar troleibusų parkus, mašinų stovėjimo aikšteles ar garažų kompleksus, sporto ir sveikatingumo kompleksus, statyba (kai užstatomas didesnis kaip 0,5 ha plotas);“.\n\n7. Papildyti Įstatymo 2 priedą 10.20 punktu:\n\n„10.20. Geologiniam saugojimui skirto anglies dioksido (CO2) tiekimo vamzdynų, įskaitant susijusias slėgines, tiesimas (kai vamzdžio skersmuo – 800 mm ir mažiau, o ilgis – 40 km ir mažiau).“\n\n8. Pakeisti Įstatymo 2 priedo 11.13 punktą ir jį išdėstyti taip:\n\n„11.13. Ežerų, tvenkinių (išskyrus pramoninės žuvininkystės tvenkinius) ir upių (išskyrus esamus vandens kelius) dugno valymas ar statinių, skirtų ežerų, upių vandens lygiui ir (ar) srautui keisti, statyba (kai atliekamas dugno valymas ar vandens lygio keitimas upių ruožuose, ilgesniuose kaip 1 km, ar kai valomas didesnis kaip 0,5 ha ežero ar tvenkinio plotas arba keičiamas vandens lygis didesniame kaip 1 ha ežero plote), išskyrus veiklą, nurodytą šio priedo 1.7 punkte;“\n\n9. Pakeisti Įstatymo 2 priedo 11.20.2 punktą ir jį išdėstyti taip:\n\n„11.20.2. pavojingų atliekų, skirtų naudoti, laikymą, kai vienu metu laikoma ne daugiau kaip 10 tonų atliekų.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo 3 priedo pakeitimas",
      "content": "Pakeisti Įstatymo 3 priedą ir jį išdėstyti taip:\n\n„Lietuvos Respublikos\nplanuojamos ūkinės veiklos poveikio\naplinkai vertinimo įstatymo\n3 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1985 m. birželio 27 d. Tarybos direktyva 85/337/EEB dėl tam tikrų valstybės ir privačių projektų poveikio aplinkai vertinimo (OL 2004 m. specialusis leidimas, 15 skyrius, 1 tomas, p. 248) su paskutiniais pakeitimais, padarytais 2009 m. balandžio 23 d. Europos Parlamento ir Tarybos direktyva 2009/31/EB (OL 2009 L 140, p. 114).\n\n2. 1992 m. gegužės 21 d. Tarybos direktyva 92/43/EEB dėl natūralių buveinių ir laukinės faunos bei floros apsaugos (OL 2004 m. specialusis leidimas, 15 skyrius, 2 tomas, p. 102) su paskutiniais pakeitimais, padarytais 2006 m. lapkričio 20 d. Tarybos direktyva 2006/105/EB (OL 2006 L 363, p. 368).“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas",
      "content": "1. Šio įstatymo 5 straipsnis, 6 straipsnio 4, 6 ir 8 dalys, 7 straipsnio 4 dalis, 8 straipsnio 3 dalis, 9 straipsnio 1, 6, 7 ir 8 dalys įsigalioja po 3 mėnesių nuo šio įstatymo paskelbimo leidinyje „Valstybės žinios“ dienos.\n\n2. Šio įstatymo 12 straipsnio 3, 6 ir 7 dalys ir 13 straipsnio 4 ir 7 dalys įsigalioja Lietuvos Respublikos anglies dioksido geologinio saugojimo įstatymo įsigaliojimo dieną."
    },
    {
      "provision_ref": "art16",
      "section": "16",
      "title": "16 straipsnis. Pasiūlymas Lietuvos Respublikos Vyriausybės įgaliotoms institucijoms",
      "content": "Lietuvos Respublikos Vyriausybės įgaliotos institucijos per 3 mėnesius po šio įstatymo įsigaliojimo parengia ir priima šio įstatymo įgyvendinamuosius teisės aktus."
    },
    {
      "provision_ref": "art17",
      "section": "17",
      "title": "17 straipsnis. Baigiamosios nuostatos",
      "content": "Iki šio įstatymo įsigaliojimo pradėtas poveikio aplinkai vertinimo proceso kiekvienas etapas, nurodytas Lietuvos Respublikos planuojamos ūkinės veiklos poveikio aplinkai vertinimo įstatymo 3 straipsnio 5 dalyje, baigiamas pagal poveikio aplinkai vertinimo nuostatas, galiojusias iki šio įstatymo įsigaliojimo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "2 straipsnio 1 dalyje vietoj žodžių „Aplinkos ministerija ar kita Vyriausybės“ įrašyti žodžius „Lietuvos Respublikos Vyriausybės (toliau",
      "definition": "Vyriausybė)“ ir šią dalį išdėstyti taip:\n\n„1. Atsakinga institucija – Lietuvos Respublikos Vyriausybės (toliau – Vyriausybė) įgaliota institucija, koordinuojanti poveikio aplinkai vertinimo procesą ir vykdanti kitas šio įstatymo nustatytas funkcijas.“\n\n2. Pakeisti 2 straipsnio 10 dalį ir ją išdėstyti taip:\n\n„10. Suinteresuota visuomenė – visuomenė, kuriai daro arba gali daryti poveikį sprendimai, veiksmai ar neveikimas poveikio aplinkai vertinimo srityje arba kuri yra suinteresuota poveikio aplinkai vertinimo procesu. Pagal šią apibrėžtį asociacijos ir kiti viešieji juridiniai asmenys (išskyrus valstybės ar savivaldybės, jų institucijų įsteigtus juridinius asmenis), kurie įsteigti teisės aktų nustatyta tvarka ir skatina aplinkos apsaugą, visais atvejais laikomi suinteresuotais asmenimis.“",
      "source_provision": "art1"
    }
  ]
}
