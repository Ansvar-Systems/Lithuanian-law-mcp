{
  "id": "lt-law-xiii-3012",
  "type": "statute",
  "title": "Lietuvos Respublikos sveikatos draudimo įstatymo Nr. I-1343 18 straipsnio pakeitimo įstatymas",
  "short_name": "XIII-3012",
  "status": "in_force",
  "issued_date": "2020-06-04",
  "in_force_date": "2021-01-01",
  "url": "https://e-tar.lt/portal/lt/legalAct/c43c3230aee311eab9d9cd0c85e0b745/SPJdtQHsTg",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "Pakeisti 18 straipsnio 4 dalį ir ją išdėstyti taip:\n\n„4. Pasibaigus kalendoriniams metams, asmenys, nurodyti šio Įstatymo 17 straipsnio 3, 4 ir 7 dalyse, taip pat paslaugų teikėjai, teikiantys žemės ūkio ar miškininkystės paslaugas pagal paslaugų kvitą, nurodyti šio Įstatymo 17 straipsnio 10 dalyje, turi perskaičiuoti už praėjusius kalendorinius metus mokėtinas privalomojo sveikatos draudimo įmokas, atsižvelgdami į šio Įstatymo 17 straipsnio 3, 4, 7, 10, 11, 12 ir 13 dalių nuostatas, ir ne vėliau kaip iki gegužės 1 dienos sumokėti per praėjusius kalendorinius metus sumokėtos ir mokėtinos privalomojo sveikatos draudimo įmokų sumos skirtumą. Susidariusi privalomojo sveikatos draudimo įmokų permokos suma Vyriausybės arba jos įgaliotos institucijos nustatyta tvarka pirmiausia įskaitoma privalomojo sveikatos draudimo įmokų mokestinei nepriemokai padengti, po to socialinio draudimo įmokų, delspinigių, baudų ir palūkanų skolai padengti, Valstybinio socialinio draudimo fondo administravimo įstaigų administruojamai žalai, atsiradusiai dėl šioje dalyje nurodyto asmens kaltės, atlyginti, likusi suma – Valstybinės mokesčių inspekcijos prie Lietuvos Respublikos finansų ministerijos nustatyta tvarka, suderinta su Valstybinio socialinio draudimo fondo valdyba prie Socialinės apsaugos ir darbo ministerijos, įskaitoma Valstybinės mokesčių inspekcijos administruojamų mokesčių mokestinei nepriemokai, nesumokėtoms už administracinius nusižengimus Lietuvos Respublikos administracinių nusižengimų kodekso nustatyta tvarka paskirtų baudų sumoms padengti, o kai mokestinės nepriemokos ir nesumokėtų baudų sumų nėra, ši permokos suma Vyriausybės arba jos įgaliotos institucijos nustatyta tvarka, gavus šioje dalyje nurodyto asmens prašymą, įskaitoma kaip privalomojo sveikatos draudimo įmoka ar jos dalis už būsimus laikotarpius arba grąžinama jos mokėtojui.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. sausio 1 d.\n\n2. Lietuvos Respublikos Vyriausybė arba jos įgaliota institucija ir Valstybinė mokesčių inspekcija prie Lietuvos Respublikos finansų ministerijos iki 2020 m. gruodžio 31 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo pradėtoms, tačiau nebaigtoms privalomojo sveikatos draudimo įmokų permokos įskaitymo ir grąžinimo procedūroms taikomi iki šio įstatymo įsigaliojimo galioję teisės aktai.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
