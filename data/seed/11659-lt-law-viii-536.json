{
  "id": "lt-law-viii-536",
  "type": "statute",
  "title": "Lietuvos Respublikos įstatymas dėl Laikinojo įvežimo konvencijos (Stambulo konvencijos) ratifikavimo",
  "short_name": "VIII-536",
  "status": "in_force",
  "issued_date": "1997-11-25",
  "in_force_date": "1997-12-24",
  "url": "https://e-tar.lt/portal/lt/legalAct/TAR.ECBD14170736",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir atsižvelgdamas į Respublikos Prezidento 1997 m. spalio 22 d. dekretą „Dėl teikimo Lietuvos Respublikos Seimui ratifikuoti Laikinojo įvežimo konvenciją (Stambulo konvenciją)“ ir į Baltijos Asamblėjos 1995 m. gruodžio 2 d. rezoliuciją „Dėl prisijungimo prie Konvencijos dėl laikinojo įvežimo“, ratifikuoja 1990 m. birželio 26 d. Stambule pasirašytą Laikinojo įvežimo konvenciją (Stambulo konvenciją) ir šiuos jos priedus:\n\n1) A priedą dėl laikinojo įvežimo dokumentų (ATA knygelių ir CPD knygelių) – su išlyga;\n\n2) B.1 priedą dėl prekių, skirtų demonstruoti arba naudoti parodose, mugėse, susirinkimuose arba panašiuose renginiuose;\n\n3) B.2 priedą dėl profesinės įrangos;\n\n4) B.3 priedą dėl talpintuvų (konteinerių), padėklų, taros, pavyzdžių ir kitų prekių, importuojamų vykdant prekybos operaciją – su išlyga;\n\n5) B.5 priedą dėl prekių, importuojamų švietimo, mokslo arba kultūros tikslams – su išlyga;\n\n6) B.6 priedą dėl keleivių asmeninio naudojimo daiktų ir prekių, importuojamų sporto tikslams;\n\n7) B.9 priedą dėl prekių, importuojamų humanitariniams tikslams;\n\n8) C priedą dėl transporto priemonių – su išlyga;\n\n9) D priedą dėl gyvūnų."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlygos",
      "content": "Remdamasi Laikinojo įvežimo konvencijos (Stambulo konvencijos) 29 straipsnio 1 dalimi, Lietuvos Respublika daro šias išlygas dėl Konvencijos priedų taikymo:\n\n1) dėl A priedo – Lietuvos Respublikos teisės aktai, reglamentuojantys ATA knygelės naudojimą, netaikomi gabenant pašto siuntas;\n\n2) dėl B.3 priedo 5 straipsnio 1 dalies – Lietuvos Respublikos teisės aktų nustatytais atvejais bus reikalaujama, kad laikinai įvežant talpintuvus (konteinerius), padėklus ir tarą būtų pateiktas muitinės dokumentas ir garantija;\n\n3) dėl B.5 priedo 4 straipsnio – Lietuvos Respublikos teisės aktų nustatytais atvejais laikinai įvežant mokslinę įrangą ir pedagogines priemones turės būti atliekami įprasti prekių laikinojo įvežimo formalumai;\n\n4) dėl C priedo 6 straipsnio – Lietuvos Respublikos teisės aktų nustatytais atvejais galės būti reikalaujama, kad laikinai įvežant komerciniams tikslams skirtas kelių transporto priemones ir asmeniniam naudojimui skirtas transporto priemones būtų pateiktas muitinės dokumentas ir garantija.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
