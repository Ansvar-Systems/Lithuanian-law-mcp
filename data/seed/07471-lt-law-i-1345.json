{
  "id": "lt-law-i-1345",
  "type": "statute",
  "title": "Lietuvos Respublikos alkoholio kontrolės įstatymo 12, 17, 20 ir 21 straipsnių papildymo ir pakeitimo įstatymas",
  "short_name": "I-1345",
  "status": "in_force",
  "issued_date": "1996-05-21",
  "in_force_date": "1996-06-05",
  "url": "https://e-tar.lt/portal/lt/legalAct/TAR.2BF2C93368EB",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pirmosios dalies papildymas",
      "content": "Papildyti 12 straipsnio pirmąją dalį sakiniu „Įmonės, gaminančios per metus iki 2000 dekalitrų alaus ir neturinčios galimybės įsirengti nuosavas laboratorijas, naudojasi kitų žinybų maisto produktų kokybės tyrimo laboratorijų paslaugomis pagal sutartis.“ ir šią dalį išdėstyti taip:\n\n„12 straipsnis. Teisės gaminti alkoholio produktus suteikimas įmonėms\n\nĮmonėms leidžiama gaminti alkoholio produktus tik turint Lietuvos Respublikos Vyriausybės ar jos pavedimu VTAKT trejiems metams išduotą leidimą. Leidimas gaminti alkoholio produktus įmonėms išduodamas tik turint nustatyta tvarka patvirtintus norminius dokumentus, nustatančius šių produktų gamybos technines sąlygas (įrangą), kokybės ir higieninius reikalavimus bei rodiklius, alkoholinių gėrimų kokybės tyrimo laboratoriją ir nustatytos kvalifikacijos personalą. Personalo kvalifikacinius reikalavimus nustato VTAKT. Įmonės, gaminančios per metus iki 2000 dekalitrų alaus ir neturinčios galimybės įsirengti nuosavos laboratorijos, naudojasi kitų žinybų maisto produktų kokybės tyrimo laboratorijų paslaugomis pagal sutartis.“"
    },
    {
      "provision_ref": "art2",
      "section": "2",
      "title": "2 straipsnis. 17 straipsnio antrosios ir ketvirtosios dalių pakeitimas",
      "content": "1. 17 straipsnio antrojoje dalyje po žodžių „alkoholinius gėrimus“ įrašyti žodžius „(išskyrus alų)“ ir vietoj žodžių „tačiau kiekvienais metais galiojančių leidimų importuoti skaičius neturi viršyti dešimties“ įrašyti žodžius „tačiau kiekvienais metais galiojančių leidimų importuoti alkoholinius gėrimus (išskyrus alų) skaičius neturi viršyti dešimties. Leidimų importuoti alų skaičius yra neribojamas.“ ir šią dalį išdėstyti taip:\n\n„Leidžiamų kiekvienais metais išduoti leidimų importuoti alkoholinius gėrimus (išskyrus alų) skaičių nustato Lietuvos Respublikos Vyriausybė ar jos pavedimu VTAKT, remdamasi alkoholio bendrojo suvartojimo tendencijomis, alkoholio vartojimo nulemtų kenksmingų pasekmių sveikatai ir ūkiui statistikos duomenimis, tačiau kiekvienais metais galiojančių leidimų importuoti alkoholinius gėrimus (išskyrus alų) skaičius neturi viršyti dešimties. Leidimų importuoti alų skaičius yra neribojamas.“\n\n2. 17 straipsnio ketvirtojoje dalyje po žodžio „išskyrus“ įrašyti žodžius „vyną ir“ ir šią dalį išdėstyti taip:\n\n„Leidimai importuoti alkoholinius gėrimus (išskyrus vyną ir alų) išduodami tik toms įmonėms, kurios pateikia dokumentus, liudijančius apie sudarytas sutartis tik su tokiais ūkio subjektais, kurie dėl savo produkcijos kokybės patikimumo yra įtraukti į alkoholinių gėrimų gamintojų asociacijų leidžiamus biuletenius.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio pirmosios dalies papildymas",
      "content": "Papildyti 20 straipsnio pirmosios dalies 10 punktą tokiu sakiniu: „Šis reikalavimas netaikomas UAB „Lietuviškas midus“ gaminamiems gėrimams.“ ir visą pirmąją dalį išdėstyti taip:\n\n„Lietuvos Respublikoje realizuoti draudžiama:\n\n1) alkoholio produktus be įmonės gamintojos išduoto atitikimo pažymėjimo, liudijančio kiekvienos alkoholio produktų siuntos kokybę;\n\n2) tokių rūšių alkoholio produktus, taip pat alkoholinius gėrimus pagal jų grupes, kurie neįrašyti į leidimus juos importuoti, realizuoti;\n\n3) importuotus alkoholinius gėrimus be nustatyto specialaus ženklinimo, taip pat tuos importuotus alkoholinius gėrimus, kurių ženklinimas neturi įmonės, turinčios importo ir (ar) didmeninės prekybos alkoholiniais gėrimais teisę, papildomos specialios žymos;\n\n4) alkoholinius gėrimus, kurių etilo alkoholis pagamintas ne iš maisto žaliavų;\n\n5) importuotus ar Lietuvos Respublikoje pagamintus alkoholio produktus, kurių kokybės ir (ar) higieniniai rodikliai neatitinka Lietuvos Respublikos norminių dokumentų reikalavimų;\n\n6) importuotus ir Lietuvos Respublikoje pagamintus alkoholinius gėrimus, kurių prekinis žymėjimas neatitinka Codex Alimentarius reikalavimų bei Lietuvos Respublikoje galiojančių prekių ženklinimo taisyklių;\n\n7) falsifikuotus alkoholio produktus;\n\n8) alų, kurio tūrinė etilo alkoholio koncentracija didesnė kaip 9,5 procento;\n\n9) vynus, kurių tūrinė etilo alkoholio koncentracija didesnė kaip 22 procentai;\n\n10) distiliuoto etilo alkoholio gaminius, kurių tūrinė etilo alkoholio koncentracija didesnė kaip 50 procentų. Šis reikalavimas netaikomas UAB „Lietuviškas midus“ gaminamiems gėrimams;\n\n11) namų gamybos alų (išskyrus pagamintą pagal norminius dokumentus, kai turimas nustatyta tvarka išduotas leidimas jį gaminti) ar namų gamybos vyną;\n\n12) nedenatūruotą, denatūruotą etilo alkoholį bei techninį etilo alkoholį gyventojams, išskyrus nedenatūruotą etilo alkoholį, realizuojamą gyventojams vaistinėse Sveikatos apsaugos ministerijos nustatyta tvarka;\n\n13) pilstomus alkoholinius gėrimus, išskyrus prekybą jais stacionarinėse viešojo maitinimo įmonėse (be teisės išsinešti) ir pilstomą alų, parduodamą firminėse alaus daryklų parduotuvėse;\n\n14) alkoholinius gėrimus nestacionarinėse prekybos įmonėse, išskyrus kioskuose parduodamą alų, gamyklų supilstytą į tarą;\n\n15) alkoholinius gėrimus asmenims, jaunesniems kaip 18 metų;\n\n16) alkoholinius gėrimus neblaiviems asmenims;\n\n17) alkoholinius gėrimus uniformuotiems pareigūnams.“"
    },
    {
      "provision_ref": "art4",
      "section": "4",
      "title": "4 straipsnis. 21 straipsnio antrosios dalies pakeitimas",
      "content": "21 straipsnio antrojoje dalyje po žodžio „kioskuose“ įrašyti žodžius „ir prekybos įmonių nespecializuotuose skyriuose“ ir šią dalį išdėstyti taip:\n\n„Prekiauti alkoholiniais gėrimais leidžiama tik išimtinai tokiai prekybai skirtose stacionarinėse prekybos įmonėse arba jų specializuotuose skyriuose, skirtuose tokiai prekybai, ir viešojo maitinimo įmonėse, išskyrus prekybą kioskuose ir prekybos įmonių nespecializuotuose skyriuose alumi, gamyklų supilstytu į tarą.“\n\nSkelbiu šį Lietuvos Respublikos Seimo priimtą įstatymą\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
