{
  "id": "lt-law-viii-1264",
  "type": "statute",
  "title": "Lietuvos Respublikos valstybės ir savivaldybės įmonių įstatymo 5, 11, 19 straipsnių pakeitimo ir papildymo įstatymas",
  "short_name": "VIII-1264",
  "status": "in_force",
  "issued_date": "1999-06-24",
  "in_force_date": "1999-07-09",
  "url": "https://e-tar.lt/portal/lt/legalAct/TAR.9361370A5996/CoFdkzfniz",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 1 dalies pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. Valstybės įmonės steigimo teisinis pagrindas yra įmonės steigimo aktas, priimtas Lietuvos Respublikos Seimo, Lietuvos Respublikos Vyriausybės arba kurio nors iš jų pavedimu – įgaliotos jiems atskaitingos ar pavaldžios institucijos. Savivaldybės įmonės steigimo teisinis pagrindas yra įmonės steigimo aktas, priimtas savivaldybės tarybos. Institucija, priėmusi nutarimą (sprendimą) įsteigti įmonę, yra tos įmonės steigėja. Seimas, Vyriausybė ar savivaldybės taryba, jeigu kuris nors iš jų yra įmonės steigėjas, gali įgalioti jiems atskaitingas ar pavaldžias institucijas vykdyti visas ar dalį įmonės steigėjos funkcijų, taip pat susigrąžinti šias funkcijas. Įmonės steigėjo funkcijos iš Seimo Vyriausybei arba iš Vyriausybės Seimui bei tarp šioms institucijoms atskaitingų ar pavaldžių valstybės institucijų yra perduodamos Lietuvos Respublikos Seimo nutarimu.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio 3 dalies papildymas",
      "content": "11 straipsnio 3 dalyje po žodžio „valdininkai“ įrašyti žodžius „Lietuvos banko darbuotojai“ ir šią dalį išdėstyti taip:\n\n„3. Valdybos pirmininką bei narius skiria ir atšaukia steigėjas. Valdybos nariai skiriami ne ilgesniam kaip 4 metų laikotarpiui. Valdybos nariais gali būti tik tos įmonės administracijos vadovas ir valstybės ar savivaldybių valdininkai, Lietuvos banko darbuotojai. Valdybos nario kadencijų skaičius neribojamas. Įstatuose gali būti nustatyti papildomi reikalavimai valdybos nariams.“"
    },
    {
      "provision_ref": "art3",
      "section": "3",
      "title": "3 straipsnis. 19 straipsnio 5 dalies papildymas",
      "content": "19 straipsnio 5 dalį papildyti sakiniu ir visą ją išdėstyti taip:\n\n„5. Kai keičiama įmonės rūšis, įmonė gali būti reorganizuojama į akcinę bendrovę – akcionuojant įmonės turtą ir įregistruojant akcijas Vertybinių popierių komisijoje. Seimui atskaitingų bei pavaldžių valstybės institucijų įmonės šioje dalyje nustatyta tvarka gali būti reorganizuojamos tik po to, kai šių įmonių steigėjo funkcijos Seimo nutarimu bus perduotos Lietuvos Respublikos Vyriausybei.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
