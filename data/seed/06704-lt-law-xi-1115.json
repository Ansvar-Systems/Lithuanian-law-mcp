{
  "id": "lt-law-xi-1115",
  "type": "statute",
  "title": "Lietuvos Respublikos fiskalinės drausmės įstatymo 2 ir 3 straipsnių pakeitimo įstatymas",
  "short_name": "XI-1115",
  "status": "in_force",
  "issued_date": "2010-11-12",
  "in_force_date": "2010-11-27",
  "url": "https://e-tar.lt/portal/lt/legalAct/TAR.0A9049449290/obrsbmdCsF",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 7 dalies pakeitimas",
      "content": "Pakeisti 2 straipsnio 7 dalį ir ją dalį išdėstyti taip:\n\n„7. Valdžios sektoriaus balanso rodiklis – valdžios sektoriaus deficitas (grynasis skolinimasis) arba perteklius (grynasis skolinimas) pagal Europos sąskaitų sistemą ESS’95. Šis rodiklis yra skaičiuojamas kaip procentas nuo bendrojo vidaus produkto to meto kainomis ir apvalinamas vieno skaičiaus po kablelio tikslumu. Statistinis valdžios sektoriaus balanso rodiklis yra Lietuvos statistikos departamento arba Europos Sąjungos statistikos agentūros (Eurostato) skelbiamas valdžios sektoriaus deficitas (grynasis skolinimasis) arba perteklius (grynasis skolinimas).“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 3 dalies 1 punkto pakeitimas",
      "content": "Pakeisti 3 straipsnio 3 dalies 1 punktą ir jį išdėstyti taip:\n\n„1) jeigu statistinis Lietuvos bendrojo vidaus produkto to meto kainomis metinis prieaugis procentais vertinant šiame punkte toliau nurodyta tvarka bent vieną kartą yra mažesnis už vidutinį paskutinių penkerių pasibaigusių kalendorinių metų statistinio Europos Sąjungos bendrojo vidaus produkto to meto kainomis metinį prieaugį procentais, padidintą 2 procentiniais punktais.\n\nEinamaisiais kalendoriniais metais nuo balandžio 1 dienos iki balandžio 8 dienos ir nuo rugpjūčio 23 dienos iki rugpjūčio 30 dienos Lietuvos Respublikos finansų ministerija įvertina Lietuvos ūkio statistinį metinį prieaugį, vadovaudamasi skaičiavimų metu žinomais Lietuvos statistikos departamento duomenimis apie paskutinius keturis metų ketvirčius ir prieš juos buvusius keturis metų ketvirčius. Vertinimo rezultatai skelbiami Lietuvos Respublikos finansų ministerijos pranešime. Apskaičiuojant paskutinių penkerių kalendorinių metų statistinio Europos Sąjungos bendrojo vidaus produkto vidutinį metinį prieaugį procentais, vadovaujamasi skaičiavimų metu žinomais Europos Sąjungos statistikos agentūros (Eurostato) duomenimis apie metinį bendrąjį vidaus produktą eurais to meto kainomis;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
