{
  "id": "lt-law-xiii-1281",
  "type": "statute",
  "title": "Lietuvos Respublikos finansinės paskatos pirmąjį būstą įsigyjančioms jaunoms šeimoms įstatymas",
  "short_name": "XIII-1281",
  "status": "in_force",
  "issued_date": "2018-06-21",
  "in_force_date": "2018-09-01",
  "url": "https://e-tar.lt/portal/lt/legalAct/61b5aa40794511e8ae2bfd1913d66d57/DgOYefexDO",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šio įstatymo paskirtis – nustatyti finansinės paskatos jaunoms šeimoms, įsigyjančioms pirmąjį būstą šiuo įstatymu apibrėžiamose Lietuvos Respublikos teritorijose, (toliau – finansinė paskata pirmąjį būstą įsigyjančioms jaunoms šeimoms) teikimo sąlygas, tvarką ir jos finansavimą.\n\n2. Šis įstatymas taikomas jaunoms šeimoms, kurių kiekvienas šeimos narys yra deklaravęs gyvenamąją vietą arba yra įtrauktas į gyvenamosios vietos nedeklaravusių asmenų apskaitą Lietuvos Respublikos gyvenamosios vietos deklaravimo įstatymo nustatyta tvarka:\n\n1) Lietuvos Respublikos piliečiams ir jų šeimos nariams;\n\n2) Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečiams ir jų šeimos nariams;\n\n3) užsieniečiams, turintiems Lietuvos Respublikos ilgalaikio gyventojo leidimą gyventi Europos Sąjungoje;\n\n4) užsieniečiams, kuriems suteiktas prieglobstis Lietuvos Respublikoje."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Būstas – kaip ši sąvoka apibrėžta Lietuvos Respublikos paramos būstui įsigyti ar išsinuomoti įstatyme.\n\n2. Jauna šeima – kaip ši sąvoka apibrėžta Paramos būstui įsigyti ar išsinuomoti įstatyme.\n\n3. Pradinis būsto kredito įnašas (toliau – pradinis įnašas) – kredito davėjo nustatyta perkamo būsto vertės dalis, kurią kredito gavėjas turi sumokėti nuosavomis lėšomis.\n\n4. Kitos šiame įstatyme vartojamos sąvokos suprantamos taip, kaip jos apibrėžtos Paramos būstui įsigyti ar išsinuomoti įstatyme, Lietuvos Respublikos teritorijų planavimo įstatyme, Lietuvos Respublikos statybos įstatyme, Lietuvos Respublikos kurortų ir kurortinių teritorijų darnaus vystymo įstatyme ir Lietuvos Respublikos su nekilnojamuoju turtu susijusio kredito įstatyme.\n\nII SKYRIUS\nFINANSINĖ PASKATA PIRMĄJĮ BŪSTĄ ĮSIGYJANČIOMS JAUNOMS ŠEIMOMS IR JOS FINANSAVIMAS"
    },
    {
      "provision_ref": "art3",
      "chapter": "II SKYRIUS FINANSINĖ PASKATA PIRMĄJĮ BŪSTĄ ĮSIGYJANČIOMS JAUNOMS ŠEIMOMS IR JOS FINANSAVIMAS",
      "section": "3",
      "title": "3 straipsnis. Finansinė paskata pirmąjį būstą įsigyjančioms jaunoms šeimoms ir jos dydis",
      "content": "1. Finansinė paskata pirmąjį būstą įsigyjančioms jaunoms šeimoms teikiama jaunoms šeimoms, atitinkančioms šio įstatymo 5 straipsnio 1 dalyje nurodytus reikalavimus, gavusioms socialinės apsaugos ir darbo ministro patvirtintos formos pažymą, patvirtinančią jaunos šeimos teisę į finansinę paskatą pirmąjį būstą įsigyjančioms jaunoms šeimoms, (toliau – pažyma) ir imančioms būsto kreditą pirmajam būstui pirkti, skiriant subsidiją pradinio būsto kredito įnašo daliai padengti (toliau – subsidija) (toliau – būsto kreditas pirmajam būstui įsigyti).\n\n2. Būsto kredito pirmajam būstui įsigyti suma, pagal kurią apskaičiuojama jaunai šeimai suteikiama subsidija, negali būti didesnė kaip 87 000 eurų arba šios sumos ekvivalentas kita valiuta. Subsidijų dydžiai yra:\n\n1) 10 procentų būsto kredito pirmajam būstui įsigyti sumos – jaunoms šeimoms, neauginančioms vaikų ar vaikų, kuriems nustatyta nuolatinė globa (rūpyba), ar auginančioms vieną vaiką ar vieną vaiką, kuriam nustatyta nuolatinė globa (rūpyba);\n\n2) 12,5 procento būsto kredito pirmajam būstui įsigyti sumos – jaunoms šeimoms, auginančioms du vaikus ar du vaikus, kuriems (ar vienam iš jų) nustatyta nuolatinė globa (rūpyba);\n\n3) 15 procentų būsto kredito pirmajam būstui įsigyti sumos – jaunoms šeimoms, auginančioms tris ar daugiau vaikų ir (ar) tris ar daugiau vaikų, kuriems (ar vienam, ar keliems iš jų) nustatyta nuolatinė globa (rūpyba).\n\n3. Jeigu būsto kredito suma viršija šio straipsnio 2 dalyje nurodytą sumą, būsto kredito pirmajam būstui įsigyti dalies, lygios šiai sumai, ir šio kredito dalies, viršijančios šią sumą, grąžinimas turi būti išdėstomas ir administruojamas atskirais kredito įmokų grafikais.\n\n4. Subsidija jaunai šeimai išmokama ne vėliau kaip per 4 mėnesius nuo būsto kredito pirmajam būstui įsigyti suteikimo dienos.\n\n5. Jeigu jauna šeima, gavusi šio straipsnio 2 dalyje nustatyto dydžio subsidiją, įgyja teisę į didesnę šio straipsnio 2 dalyje nustatytą subsidiją, jai suteikiama šių subsidijų skirtumo dydžio papildoma subsidija (toliau – papildoma subsidija). Kai įgyjama teisė į didesnę šio straipsnio 2 dalies 2 punkte nustatyto dydžio subsidiją, kreipimosi dėl papildomos subsidijos metu šeima turi atitikti jaunos šeimos apibrėžtį. Kai įgyjama teisė į didesnę šio straipsnio 2 dalies 3 punkte nustatyto dydžio subsidiją, kreipimosi dėl papildomos subsidijos metu kiekvienas iš sutuoktinių arba motina ar tėvas, vieni auginantys vaiką (vaikus) ar vaiką (vaikus), kuriems (ar vienam iš jų) nustatyta nuolatinė globa (rūpyba), turi būti iki 40 metų (įskaitytinai).\n\n6. Papildoma subsidija skaičiuojama nuo būsto kredito pirmajam būstui įsigyti likučio sumos, buvusios tą dieną, kurią šeima, gavusi būsto kreditą pirmajam būstui įsigyti, (toliau – kredito gavėjas) kreipėsi į kredito davėją, įrašytą į viešąjį kredito davėjų sąrašą, (toliau – kredito davėjas) su prašymu pakeisti su kredito davėju sudarytą sutartį dėl būsto kredito pirmajam būstui įsigyti (toliau – kreditavimo sutartis). Kredito gavėjas, norintis gauti papildomą subsidiją, turi būti įvykdęs pagal kreditavimo sutartį prisiimtus skolinius įsipareigojimus iki tos dienos, kurią kreipiasi į kredito davėją su prašymu pakeisti kreditavimo sutartį.\n\n7. Papildoma subsidija šeimai išmokama ne vėliau kaip per 4 mėnesius nuo kreipimosi į kredito davėją su prašymu pakeisti kreditavimo sutartį dienos."
    },
    {
      "provision_ref": "art4",
      "chapter": "II SKYRIUS FINANSINĖ PASKATA PIRMĄJĮ BŪSTĄ ĮSIGYJANČIOMS JAUNOMS ŠEIMOMS IR JOS FINANSAVIMAS",
      "section": "4",
      "title": "4 straipsnis. Finansinės paskatos pirmąjį būstą įsigyjančioms jaunoms šeimoms finansavimas ir finansinės paramos skyrimas",
      "content": "1. Finansinė paskata pirmąjį būstą įsigyjančioms jaunoms šeimoms finansuojama iš Lietuvos Respublikos valstybės biudžeto.\n\n2. Finansinė paskata pirmąjį būstą įsigyjančioms jaunoms šeimoms teikiama socialinės apsaugos ir darbo ministro nustatyta tvarka, atsižvelgiant į atitinkamų metų Lietuvos Respublikos valstybės biudžeto asignavimus finansinei paskatai pirmąjį būstą įsigyjančioms jaunoms šeimoms teikti.\n\n3. Finansinė paskata pirmąjį būstą įsigyjančioms jaunoms šeimoms gali būti teikiama kartu su savivaldybės ir (ar) pelno siekiančio juridinio asmens finansine parama. Finansinės paramos teikimo tvarką ir sąlygas nustato savivaldybių tarybos, atsižvelgdamos į tai, kokių profesijų darbuotojų trūksta savivaldybėje, vaikų skaičių šeimoje, būsto energinio naudingumo klasę ar kitus savivaldybei svarbius ekonominius ir socialinius aspektus, ir (ar) pelno siekiančio juridinio asmens valdymo organai. Bendra finansinės paskatos ir finansinės paramos dalis negali būti didesnė negu 50 procentų įsigyjamo būsto vertės.\n\nIII SKYRIUS\nTEISĖS Į FINANSINĘ PASKATĄ PIRMĄJĮ BŪSTĄ ĮSIGYJANČIOMS JAUNOMS ŠEIMOMS NUSTATYMAS IR FINANSINĖS PASKATOS PIRMĄJĮ BŪSTĄ ĮSIGYJANČIOMS JAUNOMS ŠEIMOMS TEIKIMO TVARKA"
    },
    {
      "provision_ref": "art5",
      "chapter": "III SKYRIUS TEISĖS Į FINANSINĘ PASKATĄ PIRMĄJĮ BŪSTĄ ĮSIGYJANČIOMS JAUNOMS ŠEIMOMS NUSTATYMAS IR FINANSINĖS PASKATOS PIRMĄJĮ BŪSTĄ ĮSIGYJANČIOMS JAUNOMS ŠEIMOMS TEIKIMO TVARKA",
      "section": "5",
      "title": "5 straipsnis. Teisė į finansinę paskatą pirmąjį būstą įsigyjančioms jaunoms šeimoms",
      "content": "1. Teisę į finansinę paskatą pirmąjį būstą įsigyjančioms jaunoms šeimoms turi jaunos šeimos, kurios atitinka visus šiuos reikalavimus:\n\n1) socialinės apsaugos ir darbo ministro patvirtintos formos prašymo dėl teisės į finansinę paskatą pirmąjį būstą įsigyjančioms jaunoms šeimoms patvirtinimo (toliau – prašymas) pateikimo metu atitinka jaunos šeimos apibrėžtį;\n\n2) nė vienas jaunos šeimos narys, būdamas visiškai veiksnus (išskyrus jaunos šeimos vaikus), ir jaunos šeimos vaikai (kaip jie apibrėžiami Paramos būstui įsigyti ar išsinuomoti įstatymo 2 straipsnio 11 dalyje) iki kreipimosi į šio įstatymo 6 straipsnio 1 dalyje nurodytą instituciją dėl finansinės paskatos pirmąjį būstą įsigyjančioms jaunoms šeimoms dienos neturėjo ir kreipimosi bei pažymos išdavimo metu nė vienas jaunos šeimos narys neturi Lietuvos Respublikoje ir užsienio valstybėje nuosavybės teise priklausančio būsto. Jeigu asmens nuosavybės teise turėtas ar asmeniui nuosavybės teise priklausantis būstas atitinka Paramos būstui įsigyti ar išsinuomoti įstatymo 8 straipsnio 2 punkto b papunktyje nustatytus būsto nusidėvėjimo ir naudingojo ploto, tenkančio vienam šeimos nariui (atskirai apskaičiuoto pagal šeimos narių visų nuosavybės teise vienu metu turėtų būstų naudingųjų plotų sumą ir turimų būstų naudingųjų plotų sumą), požymius, laikoma, kad jauna šeima atitinka šiame punkte nustatytą reikalavimą;\n\n3) įsigyja pirmąjį būstą Lietuvos Respublikos teritorijoje, išskyrus:\n\na) savivaldybės, kurioje nuolatinių Lietuvos gyventojų yra daugiau kaip 150 000, teritoriją;\n\nb) šio punkto a papunktyje nurodytą savivaldybę supančią savivaldybės, kurioje nuolatinių Lietuvos gyventojų yra daugiau kaip 60 000, teritoriją, kurioje būsto daugiabučiuose pastatuose ploto vieneto normatyvinė vertė, kurią nustato ir savo interneto svetainėje skelbia Nekilnojamojo turto registro tvarkytojas pagal kiekvienų metų sausio 1 dienos vidutines nekilnojamojo turto rinkos vertes, viršija vidutinę būsto daugiabučiuose pastatuose ploto vieneto normatyvinę vertę toje savivaldybėje;\n\nc) kurorto teritoriją;\n\n4) įsigyja pirmąjį būstą, kurio vertė, remiantis nepriklausomo turto vertintojo nustatyta įsigyjamo būsto verte, ir kaina, nurodyta notarinės formos būsto pirkimo–pardavimo sutartyje, neviršija 120 000 eurų;\n\n5) Lietuvos Respublikos gyventojų turto deklaravimo įstatyme nustatyta tvarka deklaravo turtą;\n\n6) nėra pasinaudojusios finansine paskata pirmąjį būstą įsigyjančioms jaunoms šeimoms šio įstatymo nustatyta tvarka ir parama būstui įsigyti pagal Paramos būstui įsigyti ar išsinuomoti įstatymą.\n\n2. Kai būstas įsigyjamas iš jaunos šeimos narių artimųjų giminaičių, juridinių asmenų, jeigu jaunos šeimos narys ar jo artimasis giminaitis turi nuosavybės teise daugiau kaip pusę to juridinio asmens akcijų (pajų, įnašų), jauna šeima neturi teisės į finansinę paskatą pirmąjį būstą įsigyjančioms jaunoms šeimoms.\n\n3. Jauna šeima socialinės apsaugos ir darbo ministro nustatyta tvarka kredito davėjui pateikia:\n\n1) jeigu būstas įsigyjamas iš fizinio asmens, – iš Lietuvos Respublikos gyventojų registro gautus duomenis, patvirtinančius, kad jaunos šeimos nariai nėra susiję artimos giminystės ryšiais su fiziniu asmeniu, iš kurio įsigyjamas būstas;\n\n2) jeigu būstas įsigyjamas iš juridinio asmens, – iš Juridinių asmenų dalyvių informacinės sistemos gautus duomenis apie to juridinio asmens dalyvius bei jų nuosavybės teise turimą akcijų (pajų, įnašų) skaičių, ir, jeigu vienas iš juridinio asmens dalyvių fizinių asmenų turi nuosavybės teise daugiau kaip pusę akcijų (pajų, įnašų), kartu pateikia iš Gyventojų registro gautus duomenis, patvirtinančius, kad jaunos šeimos nariai nėra susiję artimos giminystės ryšiais su juridinio asmens dalyviu fiziniu asmeniu, turinčiu nuosavybės teise daugiau kaip pusę akcijų (pajų, įnašų)."
    },
    {
      "provision_ref": "art6",
      "chapter": "III SKYRIUS TEISĖS Į FINANSINĘ PASKATĄ PIRMĄJĮ BŪSTĄ ĮSIGYJANČIOMS JAUNOMS ŠEIMOMS NUSTATYMAS IR FINANSINĖS PASKATOS PIRMĄJĮ BŪSTĄ ĮSIGYJANČIOMS JAUNOMS ŠEIMOMS TEIKIMO TVARKA",
      "section": "6",
      "title": "6 straipsnis. Kreipimasis dėl finansinės paskatos pirmąjį būstą įsigyjančioms jaunoms šeimoms",
      "content": "1. Lietuvos Respublikos socialinės apsaugos ir darbo ministerijai skyrus einamųjų metų Lietuvos Respublikos valstybės biudžeto asignavimų pažymoms išduoti iš atitinkamai programai vykdyti skirtų lėšų, šio įstatymo 5 straipsnio 1 dalies 1–3, 5 ir 6 punktuose nustatytus reikalavimus atitinkančios jaunos šeimos, pageidaujančios gauti finansinę paskatą pirmąjį būstą įsigyjančioms jaunoms šeimoms, dėl pažymos išdavimo socialinės apsaugos ir darbo ministro nustatyta tvarka kreipiasi į savivaldybės, kurios teritorijoje ketina įsigyti pirmąjį būstą, administraciją, pateikdamos prašymą ir socialinės apsaugos ir darbo ministro nustatytus dokumentus ir (ar) duomenis, kurių reikia nustatant jaunų šeimų teisę į finansinę paskatą pirmąjį būstą įsigyjančioms jaunoms šeimoms, (toliau – papildomi dokumentai). Jeigu jaunai šeimai numatoma skirti ne mažesnę negu 5 procentų būsto kredito pirmajam būstui įsigyti dydžio paramą iš savivaldybės, kurios teritorijoje planuojama įsigyti pirmąjį būstą, lėšų savivaldybės tarybos nustatytais atvejais, prašyme nurodoma tai patvirtinanti informacija.\n\n2. Jeigu savivaldybės administracija pagal prašymą ir (ar) duomenų teikimo sutartis iš valstybės ir savivaldybės institucijų, įstaigų, įmonių ir organizacijų pati gauna papildomus dokumentus, jaunos šeimos jų pateikti neprivalo.\n\n3. Savivaldybės administracija ne vėliau kaip per 10 darbo dienų nuo šio straipsnio 1 dalyje nurodytų dokumentų gavimo dienos jaunai šeimai išduoda pažymą, galiojančią 15 kalendorinių dienų nuo jos išdavimo dienos, arba pateikia motyvuotą rašytinį atsisakymą išduoti pažymą, jeigu jauna šeima neatitinka šio įstatymo 5 straipsnio 1 dalies 1–3, 5 ir 6 punktuose nustatytų reikalavimų arba jeigu yra panaudoti visi tų metų Lietuvos Respublikos valstybės biudžeto asignavimai finansinei paskatai pirmąjį būstą įsigyjančioms jaunoms šeimoms teikti.\n\n4. Finansinė paskata pirmąjį būstą įsigyjančioms jaunoms šeimoms teikiama laikantis eiliškumo ir reitinguojant prašymus pagal šiuos prioritetus:\n\n1) savivaldybių paramos dydį, kaip nurodyta šio straipsnio 1 dalyje: šių prašymų eiliškumas nustatomas pagal savivaldybių paramos dydį ir pirmiausia nagrinėjami prašymai, kai savivaldybės parama yra didžiausia, ir (arba)\n\n2) jeigu įsigyjamas pirmasis būstas patenka į savivaldybės administracijos interneto svetainėje skelbiamą prioritetinės plėtros teritoriją.\n\n5. Jauna šeima, pageidaujanti gauti būsto kreditą pirmajam būstui įsigyti, savivaldybės administracijos išduotą pažymą jos galiojimo laikotarpiu pateikia būsto kreditus pirmajam būstui įsigyti teikiančiam kredito davėjui.\n\n6. Šeima, kuri įgyja teisę į papildomą subsidiją, dėl papildomos subsidijos gavimo kreipiasi į savivaldybės administraciją ir kredito davėją šiame straipsnyje nustatyta tvarka."
    },
    {
      "provision_ref": "art7",
      "chapter": "III SKYRIUS TEISĖS Į FINANSINĘ PASKATĄ PIRMĄJĮ BŪSTĄ ĮSIGYJANČIOMS JAUNOMS ŠEIMOMS NUSTATYMAS IR FINANSINĖS PASKATOS PIRMĄJĮ BŪSTĄ ĮSIGYJANČIOMS JAUNOMS ŠEIMOMS TEIKIMO TVARKA",
      "section": "7",
      "title": "7 straipsnis. Jaunų šeimų teisės ir pareigos",
      "content": "1. Jaunų šeimų pareigos:\n\n1) prašyme pateikti visą ir teisingą informaciją, įrodančią jaunos šeimos teisę į finansinę paskatą pirmąjį būstą įsigyjančioms jaunoms šeimoms;\n\n2) finansinę paskatą pirmąjį būstą įsigyjančioms jaunoms šeimoms gavusios jaunos šeimos, per pirmuosius 5 metus nuo nuosavybės teisės į įsigytą būstą įgijimo dienos perleisdamos kito asmens nuosavybėn už būsto kreditą pirmajam būstui įsigyti įsigytą būstą, kreditavimo sutartyje nustatyta tvarka grąžinti kredito davėjui subsidiją. Jeigu jauna šeima būsto kreditą pirmajam būstui įsigyti grąžino kredito davėjui nepraėjus 5 metams nuo kreditavimo sutarties sudarymo dienos, ši jauna šeima, per pirmuosius 5 metus nuo nuosavybės teisės į įsigytą būstą įgijimo dienos perleisdama už šį būsto kreditą įsigytą būstą kito asmens nuosavybėn, subsidiją privalo grąžinti Socialinės apsaugos ir darbo ministerijai ar jos įgaliotai institucijai socialinės apsaugos ir darbo ministro nustatyta tvarka;\n\n3) per 6 mėnesius nuo nuosavybės teisės į įsigytą būstą įgijimo dienos visiems jaunos šeimos nariams deklaruoti gyvenamąją vietą įsigytame pirmajame būste Gyvenamosios vietos deklaravimo įstatymo nustatyta tvarka. Gyvenamosios vietos deklaravimo laikotarpis negali būti trumpesnis negu 5 metai nuo nuosavybės teisės į įsigytą būstą įgijimo dienos. Nesilaikant šio reikalavimo, subsidiją privaloma grąžinti kredito davėjui. Savivaldybės, kurioje įsigytas pirmasis būstas, administracija prižiūri, kaip jaunos šeimos laikosi šiame punkte nustatytos pareigos deklaruoti gyvenamąją vietą, išskyrus atvejus, kai įsigytas pirmasis būstas yra perleistas kito asmens nuosavybėn per pirmuosius 5 metus nuo nuosavybės teisės į įsigytą būstą įgijimo dienos, ir teikia su tuo susijusius duomenis kredito davėjui socialinės apsaugos ir darbo ministro nustatyta tvarka.\n\n2. Šio straipsnio 1 dalies nuostatos dėl gautos subsidijos grąžinimo netaikomos šiais atvejais:\n\n1) nenugalimos jėgos (force majeure) aplinkybėmis;\n\n2) jeigu pasikeičia už būsto kreditą pirmajam būstui įsigyti įsigyto būsto savininkas dėl paveldėjimo, kai paveldi sutuoktinis, partneris, kai partnerystė įregistruota įstatymų nustatyta tvarka, vaikai ir (ar) vaikai, kuriems yra ar buvo nustatyta nuolatinė globa (rūpyba). Įpėdiniui, nenurodytam šiame punkte, šio straipsnio 1 dalies 2 punkte nustatyta pareiga išlieka;\n\n3) jaunai šeimai nutraukus santuoką, jeigu nuosavybės teisė pereina vienam iš buvusių sutuoktinių, ar nutraukus partnerystę, kai partnerystė buvo įregistruota įstatymų nustatyta tvarka, jeigu nuosavybės teisė pereina vienam iš buvusių partnerių. Šiais atvejais šio straipsnio 1 dalies 2 punkte nustatyta pareiga tenka nuosavybės teisės perėmėjui;\n\n4) jeigu už būsto kreditą pirmajam būstui įsigyti įsigytas būstas parduodamas priverstinio vykdymo tvarka arba fizinio asmens bankroto proceso metu.\n\n3. Juridinis faktas, apribojantis nuosavybės teisės į įsigytą būstą perleidimą, Nekilnojamojo turto registre išregistruojamas teisės aktų, reguliuojančių daiktinių teisių į nekilnojamuosius daiktus suvaržymą ir su daiktinėmis teisėmis susijusių juridinių faktų registravimą, nustatyta tvarka:\n\n1) pateikus Nekilnojamojo turto registro tvarkytojui šeimos ar įpėdinio, ar nuosavybės teisės perėmėjo prašymą per notarą šiais atvejais:\n\na) perleidžiant būstą kito asmens nuosavybėn šio straipsnio 1 dalies 2 punkte nustatytu atveju, jeigu būsto kreditas pirmajam būstui įsigyti nėra grąžintas kredito davėjui nepraėjus 5 metams nuo kreditavimo sutarties sudarymo dienos;\n\nb) paveldėjus būstą šio straipsnio 2 dalies 2 punkte nurodytiems įpėdiniams;\n\n2) pateikus Nekilnojamojo turto registro tvarkytojui šeimos ar įpėdinio, ar nuosavybės teisės perėmėjo prašymą šiais atvejais:\n\na) grąžinus subsidiją Socialinės apsaugos ir darbo ministerijai ar jos įgaliotai institucijai, jeigu būsto kreditas pirmajam būstui įsigyti yra grąžintas kredito davėjui nepraėjus 5 metams nuo kreditavimo sutarties sudarymo dienos;\n\nb) grąžinus subsidiją kredito davėjui šio straipsnio 1 dalies 3 punkte nustatytu atveju;\n\nc) šio straipsnio 2 dalies 1 punkte nustatytu atveju;\n\n3) vykdymo ar fizinio asmens bankroto procesuose įgaliotų asmenų prašymu šio straipsnio 2 dalies 4 punkte nustatytais atvejais.\n\n4. Nekilnojamojo turto registro tvarkytojui kartu su šio straipsnio 3 dalies 2 punkte nurodytu prašymu pateikiamas socialinės apsaugos ir darbo ministro nustatyta tvarka išduotas Socialinės apsaugos ir darbo ministerijos ar jos įgaliotos institucijos patvirtinimas, kad subsidija yra grąžinta, ar patvirtinimas, kad šeima neturi pareigos grąžinti subsidijos.\n\n5. Jauna šeima turi teisę keisti kredito davėją, kuris teikia kreditus šio įstatymo 9 straipsnyje nustatyta tvarka, kitu kredito davėju, teikiančiu kreditus šio įstatymo 9 straipsnyje nustatyta tvarka."
    },
    {
      "provision_ref": "art8",
      "chapter": "III SKYRIUS TEISĖS Į FINANSINĘ PASKATĄ PIRMĄJĮ BŪSTĄ ĮSIGYJANČIOMS JAUNOMS ŠEIMOMS NUSTATYMAS IR FINANSINĖS PASKATOS PIRMĄJĮ BŪSTĄ ĮSIGYJANČIOMS JAUNOMS ŠEIMOMS TEIKIMO TVARKA",
      "section": "8",
      "title": "8 straipsnis. Informacijos tvarkymas",
      "content": "1. Savivaldybių administracijos informaciją apie jaunas šeimas, kurioms išdavė pažymas, tvarko Socialinės paramos šeimai informacinėje sistemoje.\n\n2. Savivaldybės administracija savo interneto svetainėje skelbia informaciją apie savivaldybės prioritetinės plėtros teritorijas, kuriose pagal savivaldybės strateginio planavimo dokumentus numatoma būstų plėtra, taip pat informaciją apie šio įstatymo 6 straipsnio 4 dalies 1 punkte nurodytos savivaldybės paramos teikimo sąlygas ir dydžius.\n\n3. Valstybės ir savivaldybių institucijos, įstaigos, įmonės ir organizacijos savivaldybės administracijos prašymu privalo nemokamai teikti jai duomenis ir (ar) informaciją, reikalingus nustatant, ar jauna šeima turi teisę į finansinę paskatą pirmąjį būstą įsigyjančioms jaunoms šeimoms.\n\n4. Socialinės apsaugos ir darbo ministerijos interneto svetainėje kiekvienais metais ne vėliau kaip vasario 1 dieną paskelbiama informacija apie Lietuvos Respublikos teritorijas, kuriose teikiama finansinė paskata pirmąjį būstą įsigyjančioms jaunoms šeimoms.\n\nIV SKYRIUS\nKREDITO DAVĖJAI, TEIKIANTYS BŪSTO KREDITUS PIRMAJAM BŪSTUI ĮSIGYTI"
    },
    {
      "provision_ref": "art9",
      "chapter": "IV SKYRIUS KREDITO DAVĖJAI, TEIKIANTYS BŪSTO KREDITUS PIRMAJAM BŪSTUI ĮSIGYTI",
      "section": "9",
      "title": "9 straipsnis. Kredito davėjai, teikiantys būsto kreditą pirmajam būstui įsigyti",
      "content": "1. Būsto kreditą pirmajam būstui įsigyti gali teikti visi kredito davėjai, su Socialinės apsaugos ir darbo ministerija ar jos įgaliota institucija sudarę sutartis dėl būsto kredito pirmajam būstui įsigyti teikimo (subsidijų finansavimo) tvarkos. Šiose sutartyse turi būti nustatyta subsidijos finansavimo tvarka ir šie kredito davėjo įsipareigojimai:\n\n1) kontroliuoti, kad būsto kreditas pirmajam būstui įsigyti būtų naudojamas pagal šio įstatymo 3 straipsnio 1 dalyje nurodytą paskirtį;\n\n2) apskaičiuotą subsidiją panaudoti pradinio būsto kredito įnašo daliai padengti;\n\n3) išmokėti subsidiją, jeigu jauna šeima atitinka šio įstatymo 5 straipsnio 1 dalies 4 punkte nustatytą reikalavimą;\n\n4) Socialinės apsaugos ir darbo ministerijai ar jos įgaliotai institucijai teikti duomenis apie gautą pažymą socialinės apsaugos ir darbo ministro nustatyta tvarka;\n\n5) Socialinės apsaugos ir darbo ministerijai ar jos įgaliotai institucijai teikti duomenis apie priimtą sprendimą dėl būsto kredito pirmajam būstui įsigyti suteikimo ar atsisakymo jį suteikti, taip pat apie priimtą sprendimą dėl atsisakymo išmokėti subsidiją socialinės apsaugos ir darbo ministro nustatyta tvarka;\n\n6) kreditavimo sutartyje nustatyti, kad už būsto kreditą pirmajam būstui įsigyti įsigyjamo būsto pirkimo–pardavimo sutartyje kredito gavėjui numatoma šio įstatymo 7 straipsnio 1 dalies 2 punkte nustatyta pareiga, kurios pagrindu, registruojant nuosavybės teisę į įsigytą būstą, Nekilnojamojo turto registre įregistruojamas juridinis faktas, apribojantis nuosavybės teisės perleidimą;\n\n7) kreditavimo sutartyje nustatyti, kad už būsto kreditą pirmajam būstui įsigyti įsigyjamo būsto pirkimo–pardavimo sutartyje kredito gavėjui numatoma šio įstatymo 7 straipsnio 1 dalies 3 punkte nustatyta pareiga;\n\n8) kredito gavėjo grąžintą subsidiją pervesti į Socialinės apsaugos ir darbo ministerijos ar jos įgaliotos institucijos nurodytą banko sąskaitą per 10 darbo dienų nuo subsidijos grąžinimo dienos;\n\n9) būsto kreditą pirmajam būstui įsigyti teikti ne trumpiau kaip 3 metus nuo sutarties dėl būsto kredito pirmajam būstui įsigyti teikimo (subsidijų finansavimo) tvarkos sudarymo dienos.\n\n2. Sutartyje dėl būsto kredito pirmajam būstui įsigyti teikimo (subsidijų finansavimo) tvarkos turi būti nustatytas Socialinės apsaugos ir darbo ministerijos ar jos įgaliotos institucijos įsipareigojimas ne trumpiau kaip 5 metus nuo nuosavybės teisės į įsigytą būstą įgijimo dienos kredito davėjui mokėti Lietuvos Respublikos Vyriausybės nustatytą užmokestį už sutartyje dėl būsto kredito pirmajam būstui įsigyti teikimo (subsidijų finansavimo) tvarkos nustatytų įsipareigojimų vykdymą pagal socialinės apsaugos ir darbo ministro nustatyta tvarka pateiktus kreditavimo sutarčių duomenis. Šis užmokestis kredito davėjui negali būti mokamas ilgiau kaip iki kreditavimo sutarties įvykdymo arba kreditavimo sutarties pasibaigimo kitu būdu dienos.\n\n3. Sutarties dėl būsto kredito pirmajam būstui įsigyti teikimo (subsidijų finansavimo) tvarkos šalys, pažeidusios minėtoje sutartyje prisiimtus įsipareigojimus, dėl kurių kita šalis patiria nuostolių (žalos), atsako Lietuvos Respublikos civilinio kodekso nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                       Dalia Grybauskaitė"
    }
  ],
  "definitions": [
    {
      "term": "Šio įstatymo paskirtis",
      "definition": "nustatyti finansinės paskatos jaunoms šeimoms, įsigyjančioms pirmąjį būstą šiuo įstatymu apibrėžiamose Lietuvos Respublikos teritorijose, (toliau – finansinė paskata pirmąjį būstą įsigyjančioms jaunoms šeimoms) teikimo sąlygas, tvarką ir jos finansavimą.\n\n2. Šis įstatymas taikomas jaunoms šeimoms, kurių kiekvienas šeimos narys yra deklaravęs gyvenamąją vietą arba yra įtrauktas į gyvenamosios vietos nedeklaravusių asmenų apskaitą Lietuvos Respublikos gyvenamosios vietos deklaravimo įstatymo nustatyta tvarka:\n\n1) Lietuvos Respublikos piliečiams ir jų šeimos nariams;\n\n2) Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečiams ir jų šeimos nariams;\n\n3) užsieniečiams, turintiems Lietuvos Respublikos ilgalaikio gyventojo leidimą gyventi Europos Sąjungoje;\n\n4) užsieniečiams, kuriems suteiktas prieglobstis Lietuvos Respublikoje.",
      "source_provision": "art1"
    },
    {
      "term": "Būstas",
      "definition": "kaip ši sąvoka apibrėžta Lietuvos Respublikos paramos būstui įsigyti ar išsinuomoti įstatyme.",
      "source_provision": "art2"
    },
    {
      "term": "Jauna šeima",
      "definition": "kaip ši sąvoka apibrėžta Paramos būstui įsigyti ar išsinuomoti įstatyme.",
      "source_provision": "art2"
    },
    {
      "term": "Pradinis būsto kredito įnašas (toliau",
      "definition": "pradinis įnašas) – kredito davėjo nustatyta perkamo būsto vertės dalis, kurią kredito gavėjas turi sumokėti nuosavomis lėšomis.\n\n4. Kitos šiame įstatyme vartojamos sąvokos suprantamos taip, kaip jos apibrėžtos Paramos būstui įsigyti ar išsinuomoti įstatyme, Lietuvos Respublikos teritorijų planavimo įstatyme, Lietuvos Respublikos statybos įstatyme, Lietuvos Respublikos kurortų ir kurortinių teritorijų darnaus vystymo įstatyme ir Lietuvos Respublikos su nekilnojamuoju turtu susijusio kredito įstatyme.\n\nII SKYRIUS\nFINANSINĖ PASKATA PIRMĄJĮ BŪSTĄ ĮSIGYJANČIOMS JAUNOMS ŠEIMOMS IR JOS FINANSAVIMAS",
      "source_provision": "art2"
    }
  ]
}
