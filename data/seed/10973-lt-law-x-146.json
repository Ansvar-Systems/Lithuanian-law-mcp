{
  "id": "lt-law-x-146",
  "type": "statute",
  "title": "Lietuvos Respublikos konsulinio mokesčio įstatymo 1, 3, 6, 8 straipsnių papildymo bei pakeitimo ir įstatymo papildymo priedu įstatymas",
  "short_name": "X-146",
  "status": "in_force",
  "issued_date": "2005-03-24",
  "in_force_date": "2005-04-12",
  "url": "https://e-tar.lt/portal/lt/legalAct/TAR.CD8512664DC0",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas",
      "content": "Papildyti 1 straipsnį trečiąja dalimi:\n\n„Šis įstatymas skirtas užtikrinti Europos Sąjungos teisės aktų, nurodytų šio įstatymo priede, taikymą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas ir papildymas",
      "content": "1. Pakeisti 3 straipsnio 3 punktą ir jį išdėstyti taip:\n\n„3) vizų išdavimą arba dokumentų vizai gauti priėmimą ir nagrinėjimą, jeigu viza nebuvo išduota (toliau – vizų išdavimą);“.\n\n2. Papildyti 3 straipsnį nauju 7 punktu:\n\n„7) asmens be pilietybės kelionės dokumento galiojimo laiko pratęsimą;“.\n\n3. Buvusį 3 straipsnio 7 punktą laikyti 8 punktu, jį pakeisti ir išdėstyti taip:\n\n„8) kitas konsulines paslaugas, nustatytas tarptautinėse sutartyse, Lietuvos Respublikos įstatymuose ir Lietuvos Respublikos Vyriausybės nutarimuose.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Mokesčio lengvatos\n\nKonsulinis mokestis neimamas už:\n\n1) Lietuvos Respublikos diplomatinių pasų išdavimą ir įforminimą;\n\n2) vizų išdavimą užsieniečiams, turintiems diplomatinius ir tarnybinius pasus ar jiems prilygintus kelionės dokumentus;\n\n3) vizų išdavimą užsieniečiams, vykstantiems į Lietuvos Respubliką dalyvauti Respublikos Prezidento, Seimo, Vyriausybės, ministerijų ir kitų valstybės institucijų organizuotuose oficialiuose susitikimuose, teikti labdarą bei organizuotą pagalbą Lietuvai arba su Raudonojo Kryžiaus misija, taip pat tarptautinių organizacijų, kurių narė yra Lietuvos Respublika, atstovams;\n\n4) vizų išdavimą Europos Sąjungos piliečio arba valstybės, dalyvaujančios Europos ekonominės erdvės susitarime, piliečio šeimos nariams;\n\n5) vizų išdavimą vaikams iki 16 metų;\n\n6) vizų išdavimą užsieniečiams, vykstantiems vieną kartą per metus lankyti šeimos narių kapų, esančių Lietuvos Respublikos teritorijoje, kai pateikiamas oficialiai patvirtintas dokumentas;\n\n7) vizų išdavimą užsieniečiams, vykstantiems lankyti sunkiai sergančio šeimos nario ar artimo giminaičio, kai pateikiamas oficialiai patvirtintas dokumentas;\n\n8) vizų išdavimą sunkiai sergantiems užsieniečiams arba užsieniečiams, kuriems reikalinga skubi medicinos pagalba, kai pateikiami dokumentai, išduoti atitinkamos organizacijos ir patvirtinantys būtinumą nurodytiems asmenims skubiai vykti į Lietuvos Respublikos teritoriją;\n\n9) vizų išdavimą užsieniečiams, lydintiems šio straipsnio 8 punkte nurodytus asmenis, kai pateikiamas dokumentas, patvirtinantis tokio lydėjimo būtinumą;\n\n10) vizų išdavimą užsieniečiams, vykstantiems į šeimos nario arba artimo giminaičio laidotuves, kai pateikiamas tai patvirtinantis dokumentas;\n\n11) vizų išdavimą asmenims, kurių teisės atkurtos pagal Lietuvos Respublikos asmenų, represuotų už pasipriešinimą okupaciniams režimams, teisių atkūrimo įstatymą (Žin., 1990, Nr. 14-386; 1998, Nr. 28-729), pateikusiems atitinkamą pažymėjimą;\n\n12) vizų išdavimą lietuvių kilmės asmenims, pateikusiems Pasaulio lietuvių bendruomenės kraštų bendruomenių arba Lietuvos Respublikos diplomatinių atstovybių ar konsulinių įstaigų užsienio valstybėse pareigūnų išduotus Lietuvos Respublikos užsienio reikalų ministerijos patvirtintos formos pažymėjimus, taip pat asmenims, pateikusiems teisę į Lietuvos Respublikos pilietybės išsaugojimą patvirtinantį dokumentą, ir šių asmenų šeimos nariams;\n\n13) už ilgalaikės vizos (D) išdavimą užsieniečiams, atvykstantiems dirbti pedagoginį darbą Lietuvos Respublikos aukštosiose, aukštesniosiose, profesinėse ir bendrojo lavinimo mokyklose;\n\n14) dokumentų, susijusių su alimentų išieškojimu, pareikalavimą ir legalizavimą;\n\n15) įvairių dokumentų ikiteisminiam nusikalstamų veikų tyrimui ar baudžiamųjų bylų nagrinėjimui teisme teismo išduodamų dokumentų pareikalavimą (jeigu jų pareikalauja valstybių, su kuriomis Lietuvos Respublika yra pasirašiusi sutartis dėl teisinės pagalbos, valstybės institucijos ar piliečiai ir tose sutartyse tokia lengvata numatyta) ir jų legalizavimą;\n\n16) konsulines paslaugas jūrų laivų, lėktuvų bei kitų Lietuvos Respublikos transporto priemonių ekipažo narių bei keleivių turtui, likusiam jiems mirus, apsaugoti;\n\n17) konsulines paslaugas aptarnaujant Lietuvos Respublikos žvejų ir prekybos laivus, taip pat lėktuvus, išskyrus protestų arba jiems analogiškų dokumentų surašymą;\n\n18) supaprastinto tranzito geležinkeliu dokumento, numatyto Europos Tarybos reglamente (EB) Nr. 693/2003, išdavimą;\n\n19) asmens grįžimo pažymėjimo išdavimą asmenims, kurie dėl svarbių priežasčių (nelaimingas atsitikimas, liga, nukentėjimas nuo nusikalstamos veikos) negali sumokėti konsulinio mokesčio, pateikusiems oficialiai nukentėjimo faktą patvirtinantį dokumentą;\n\n20) asmens grįžimo pažymėjimo ar Lietuvos Respublikos paso išdavimą ar keitimą, su tuo susijusių dokumentų pareikalavimą iš Lietuvos Respublikos ar užsienio valstybių kompetentingų institucijų ir įstaigų ar kitas konsulines paslaugas, kurių reikia užsienio valstybėje likusiam be tėvų globos vaikui, kuriam buvo išduotas Lietuvos Respublikos pilietybę patvirtinantis dokumentas arba kurio tėvai (ar turimas vienintelis iš tėvų) yra Lietuvos Respublikos piliečiai, parvežti į Lietuvos Respubliką.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Mokesčio grąžinimas\n\nSumokėtas konsulinis mokestis grąžinamas, kai sumokėta daugiau mokesčio, negu reikia pagal galiojančius teisės aktus.\n\nKonsulinis mokestis grąžinamas per Lietuvos Respublikos mokesčių administravimo įstatyme nustatytą terminą.\n\nKonsulinio mokesčio grąžinimo tvarką nustato Lietuvos Respublikos Vyriausybė.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas priedu",
      "content": "Papildyti Įstatymą priedu ir jį išdėstyti taip:\n\n„Lietuvos Respublikos\nkonsulinio mokesčio įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1973 m. kovo 21 d. Tarybos direktyva 73/148/EEB dėl valstybių narių piliečių judėjimo ir teisės apsigyventi Bendrijoje apribojimų, atsižvelgiant į įsisteigimą ir paslaugų teikimą, panaikinimo.\n\n2. 2003 m. balandžio 14 d. Tarybos reglamentas (EB) Nr. 693/2003, nustatantis specialų supaprastinto tranzito dokumentą (STD) ir supaprastinto tranzito geležinkeliu dokumentą (STGD) ir iš dalies pakeičiantis Bendrąją konsulinę instrukciją ir Bendrąjį vadovą.\n\n3. 2004 m. balandžio 29 d. Europos Parlamento ir Tarybos direktyva 2004/38/EB dėl Sąjungos piliečių ir jų šeimos narių teisės laisvai judėti ir gyventi valstybių narių teritorijoje, iš dalies keičianti Reglamentą Nr. 1612/68/EEB ir naikinanti Direktyvas 64/221/EEB, 68/360/EEB, 72/194/EEB, 73/148/EEB, 75/34/EEB, 75/35/EEB, 90/364/EEB, 90/365/EEB ir 93/96/EEB.“"
    },
    {
      "provision_ref": "art6",
      "section": "6",
      "title": "6 straipsnis. Pasiūlymai Vyriausybei",
      "content": "Lietuvos Respublikos Vyriausybė iki 2005 m. birželio 1 d. parengia šį įstatymą įgyvendinančių teisės aktų pakeitimus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
