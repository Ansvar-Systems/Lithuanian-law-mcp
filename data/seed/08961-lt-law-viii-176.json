{
  "id": "lt-law-viii-176",
  "type": "statute",
  "title": "Lietuvos Respublikos alkoholio kontrolės įstatymo 12, 17, 19, 20, 33, 44, 45, 50 straipsnių pakeitimo ir papildymo įstatymas",
  "short_name": "VIII-176",
  "status": "in_force",
  "issued_date": "1997-04-08",
  "in_force_date": "1997-04-18",
  "url": "https://e-tar.lt/portal/lt/legalAct/TAR.766F69D3E8D2",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio 1 ir 3 dalių pakeitimas ir papildymas",
      "content": "1. Pakeisti 12 straipsnio 1 dalį ir ją išdėstyti taip:\n\n„Gaminti alkoholio produktus leidžiama tik toms įmonėms, kurios turi Lietuvos Respublikos Vyriausybės ar jos pavedimu VTAKT išduotą leidimą. Leidimas gaminti alkoholio produktus, kurių tūrinė etilo alkoholio koncentracija neviršija 22 procentų, išduodamas neterminuotam laikui ir kas treji metai perregistruojamas jį išdavusioje institucijoje. Leidimas gaminti alkoholio produktus, kurių tūrinė etilo alkoholio koncentracija viršija 22 procentus, išduodamas pagal šio įstatymo 13 straipsnio 4 dalies reikalavimus iki 2000 m. gruodžio 31 d. Leidimas gaminti alkoholio produktus išduodamas tik toms įmonėms, kurios turi nustatyta tvarka patvirtintus norminius dokumentus, nustatančius šių produktų gamybos technines sąlygas (įrangą), kokybės ir higieninius reikalavimus bei rodiklius, taip pat alkoholinių gėrimų kokybės tyrimo laboratoriją ir nustatytos kvalifikacijos personalą. Personalo kvalifikacinius reikalavimus nustato VTAKT. Įmonės, gaminančios per metus iki 2000 dekalitrų alaus ir neturinčios galimybės įsirengti nuosavos laboratorijos, naudojasi kitų žinybų maisto produktų kokybės tyrimo laboratorijų paslaugomis pagal sutartis.“\n\n2. 12 straipsnio 3 dalyje po žodžio „išdavimo“ įrašyti kablelį bei žodį „perregistravimo“, po žodžio „išduoti“ įrašyti žodžius „ir perregistruoti“ ir šią dalį išdėstyti taip:\n\n„Leidimų gaminti alkoholio produktus išdavimo, perregistravimo ir atšaukimo sąlygas bei tvarką, atsisakymo juos išduoti ir perregistruoti pagrindus, remdamasi šiuo bei Įmonių įstatymu, nustato Lietuvos Respublikos Vyriausybė.“"
    },
    {
      "provision_ref": "art2",
      "section": "2",
      "title": "2 straipsnis. 17 straipsnio pakeitimas",
      "content": "Pakeisti 17 straipsnio 1, 4, 7 dalis, pripažinti netekusiomis galios 2 bei 3 dalis ir visą straipsnį išdėstyti taip:\n\n„17 straipsnis. Leidimų importuoti alkoholio produktus išdavimo tvarka\n\nLeidimus importuoti alkoholio produktus, remdamasi šiuo įstatymu, išduoda Lietuvos Respublikos Vyriausybė ar jos pavedimu VTAKT. Leidimai importuoti alkoholio produktus išduodami neterminuotam laikui ir kiekvienais metais perregistruojami juos išdavusioje institucijoje.\n\nLeidimai importuoti alkoholinius gėrimus (išskyrus alų) išduodami tik toms įmonėms, kurios pateikia dokumentus, liudijančius, jog sudarytos sutartys tik su tokiais užsienio valstybių ūkio subjektais, gaminančiais alkoholinius gėrimus, kurių gaminiais dėl jų kokybės patikimumo leidžiama mažmeninė prekyba tose valstybėse. Dokumentų, liudijančių, kad alkoholiniais gėrimais leidžiama mažmeninė prekyba valstybėje, iš kurios jie importuojami, reikalavimus nustato Lietuvos Respublikos Vyriausybė.\n\nLeidimuose importuoti alkoholio produktus įrašomos leidžiamų importuoti alkoholio produktų rūšys, taip pat alkoholinių gėrimų grupės.\n\nĮmonėms, kurios turi leidimus importuoti alkoholio produktus, draudžiama pagal sutartį perduoti kitiems ūkio subjektams teisę importuoti alkoholio produktus naudojant gabenimo dokumentuose įmonių, turinčių šią teisę, pavadinimus.\n\nLeidimų importuoti alkoholio produktus išdavimo, perregistravimo ir atšaukimo sąlygas bei tvarką, atsisakymo juos išduoti ir perregistruoti pagrindus, remdamasi šiuo bei Įmonių įstatymu, nustato Lietuvos Respublikos Vyriausybė. Leidimai importuoti alkoholio produktus neišduodami naujai įsteigtoms įmonėms, jeigu jų steigėjai (akcininkai) arba administracijos vadovai yra įmonių, kurioms buvo panaikintas leidimų galiojimas pagal šio įstatymo 44 straipsnio 10 ar 11 dalies nuostatas, steigėjai (akcininkai, kurių turimų akcijų nominali vertė didesnė kaip 1/10 įstatinio kapitalo).“"
    },
    {
      "provision_ref": "art3",
      "section": "3",
      "title": "3 straipsnis. 19 straipsnio pakeitimas",
      "content": "Pakeisti 19 straipsnio 1, 3, 6, 8 dalis, pripažinti netekusiomis galios 4 bei 5 dalis ir visą straipsnį išdėstyti taip:\n\n„19 straipsnis. Vidaus prekybos alkoholio produktais leidimai\n\nDidmeninė prekyba alkoholio produktais leidžiama tik turint Lietuvos Respublikos Vyriausybės ar jos pavedimu VTAKT išduotus leidimus. Leidimai išduodami neterminuotam laikui ir kiekvienais metais perregistruojami juos išdavusioje institucijoje.\n\nLeidimai, kurie nustatyta tvarka išduodami įmonėms gaminti ar importuoti alkoholio produktus, galioja, išskyrus šio įstatymo 15 straipsnyje nustatytus atvejus, ir didmeninei prekybai alkoholio produktais, tačiau tik tomis jų rūšimis, taip pat alkoholinių gėrimų grupėmis, kurios yra įrašytos į leidimą gaminti ar importuoti alkoholio produktus. Didmeninės prekybos apimtys privalo atitikti alkoholio produktų gamybos ar importo apimtis.\n\nMažmeninė prekyba alkoholiniais gėrimais leidžiama tik turint atitinkamos savivaldos vykdomosios institucijos pagal šio įstatymo 20 ir 21 straipsnių nuostatas išduotus, esant atitinkamo policijos komisariato sutikimui, leidimus. Leidimai išduodami neterminuotam laikui ir kiekvienais metais perregistruojami juos išdavusioje institucijoje. Sezoninės prekybos alumi ir alkoholiniais gėrimais, kurių tūrinė etilo alkoholio koncentracija neviršija 22 procentų, leidimai išduodami kurortinio sezono laikotarpiui. Vienkartiniai leidimai prekybos ir viešojo maitinimo įmonėms prekiauti alkoholiniais gėrimais, kurių tūrinė etilo alkoholio koncentracija neviršija 12 procentų, masiniuose renginiuose ir parodose išduodami ne ilgesniam kaip renginio trukmė laikui.\n\nMažmeninės prekybos alkoholiniais gėrimais ir prekybos alkoholiniais gėrimais viešojo maitinimo įmonėse leidimų išdavimo, perregistravimo konkrečią tvarką nustato ir visuomenės informavimo priemonėse skelbia savivaldybės. Leidimų išdavimo tvarką savivaldybėse kontroliuoja VTAKT atstovai.\n\nMažmeninės prekybos alkoholiniais gėrimais prekybos ir viešojo maitinimo įmonėse leidimuose turi būti įrašyta leidžiamų realizuoti alkoholinių gėrimų rūšys, alkoholinių gėrimų grupės bei prekybos jais laikas ir vieta.\n\nLeidimų įmonėms užsiimti vidaus prekyba alkoholio produktais išdavimo, perregistravimo bei atšaukimo tvarką, atsisakymo juos išduoti ir perregistruoti pagrindus, remdamasi šiuo bei Įmonių įstatymu, taip pat prekybos alkoholio produktais tvarką nustato Lietuvos Respublikos Vyriausybė. Leidimai užsiimti vidaus prekyba alkoholio produktais neišduodami naujai įsteigtoms įmonėms, jeigu jų steigėjai yra įmonių, kurioms buvo panaikintas leidimų galiojimas pagal šio įstatymo 44 straipsnio 10 ar 11 dalies nuostatas, steigėjai.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio 1 dalies 3 punkto pakeitimas",
      "content": "Pakeisti 20 straipsnio 1 dalies 3 punktą ir jį išdėstyti taip:\n\n„3) alkoholinius gėrimus (išskyrus alų) be nustatyto specialaus ženklinimo, taip pat tuos importuotus alkoholinius gėrimus, kurių ženklinimas neturi įmonės, turinčios importo ir didmeninės prekybos alkoholiniais gėrimais teisę, papildomos specialios žymos.“"
    },
    {
      "provision_ref": "art5",
      "section": "5",
      "title": "5 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis.     Žyminio mokesčio už leidimų gaminti, importuoti, prekiauti alkoholio produktais išdavimą ir perregistravimą tarifų diferencijavimas\n\nŽyminio mokesčio už leidimų gaminti, importuoti, prekiauti alkoholio produktais išdavimą ir perregistravimą tarifai diferencijuojami atsižvelgiant į nustatytas alkoholinių gėrimų rūšis, jų grupes, prekybos alkoholiniais gėrimais laiką ir kitas šio įstatymo nustatytas sąlygas.“"
    },
    {
      "provision_ref": "art6",
      "section": "6",
      "title": "6 straipsnis. 44 straipsnio papildymas 10, 11 ir 12 dalimis",
      "content": "Papildyti 44 straipsnį 10, 11 ir 12 dalimis:\n\n„Įmonėms, turinčioms leidimus importuoti alkoholio produktus, užsiimti vidaus prekyba alkoholio produktais ir nesilaikančioms šio įstatymo 20 straipsnio 1 dalies 1–12 punktų reikalavimų, leidimų galiojimas panaikinamas ir nauji leidimai neišduodami penkerius metus nuo leidimų galiojimo panaikinimo dienos.\n\nĮmonėms, kurių vadovams ar darbuotojams yra įsiteisėjęs apkaltinamasis teismo nuosprendis ar muitinės nutarimas dėl nuobaudos skyrimo už kontrabandą ir kontrabandinių alkoholio produktų realizavimą ir jei jie veikė įmonės vardu ar dėl jos interesų, leidimų galiojimas panaikinamas ir pakartotinai leidimai neišduodami.\n\nLeidimų panaikinimas neatleidžia įmonių nuo šio straipsnio 2, 3 ir 4 dalyse nurodytų ir įmonėms skirtų piniginių baudų sumokėjimo.“"
    },
    {
      "provision_ref": "art7",
      "section": "7",
      "title": "7 straipsnis. 45 straipsnio 2 dalies pakeitimas",
      "content": "45 straipsnio 2 dalyje vietoj žodžių „šio įstatymo 44 straipsnio pirmojoje dalyje nurodytų institucijų sąskaitas banke“ įrašyti žodžius „valstybės biudžetą“ ir šią dalį išdėstyti taip:\n\n„Piniginė bauda turi būti sumokama į valstybės biudžetą ne vėliau kaip per vieną mėnesį nuo dienos, kurią šio įstatymo pažeidėjams įteiktas nutarimas paskirti baudą.“"
    },
    {
      "provision_ref": "art8",
      "section": "8",
      "title": "8 straipsnis. 50 straipsnio pakeitimas",
      "content": "Pakeisti 50 straipsnį ir jį išdėstyti taip:\n\n„50 straipsnis. Išieškotų ekonominių sankcijų sumų naudojimas\n\nLėšos, kurias išieško šio įstatymo 44 straipsnyje nurodytos institucijos, naudojamos einamųjų metų valstybės biudžeto numatytoms išlaidoms finansuoti.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
