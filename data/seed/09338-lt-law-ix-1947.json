{
  "id": "lt-law-ix-1947",
  "type": "statute",
  "title": "Lietuvos Respublikos administracinių ginčų komisijų įstatymo 1, 2, 3, 4, 5, 12 ir 14 straipsnių pakeitimo įstatymas",
  "short_name": "IX-1947",
  "status": "in_force",
  "issued_date": "2003-12-23",
  "in_force_date": "2004-01-07",
  "url": "https://e-tar.lt/portal/lt/legalAct/TAR.82F685126753/eTiIFhnSgR",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "1 straipsnio 1 dalyje išbraukti žodžius „bei savivaldybių“ ir šią dalį išdėstyti taip:\n\n„1. Šis įstatymas nustato bendrą ikiteisminę skundų (prašymų) dėl priimtų individualių administracinių aktų ar valstybės tarnautojų veiksmų (neveikimo) viešojo administravimo srityje nagrinėjimo tvarką.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 ir 2 dalių pakeitimas",
      "content": "1. 2 straipsnio 1 dalyje vietoj žodžių „savivaldybių tarnautojų“ įrašyti žodžius „valstybės tarnautojų“ ir šią dalį išdėstyti taip:\n\n„1. Savivaldybių tarybos gali sudaryti savivaldybių visuomenines administracinių ginčų komisijas su sprendžiamojo balso teise. Išskyrus išimtis, kurias nustato Lietuvos Respublikos administracinių bylų teisenos įstatymas arba kiti įstatymai, savivaldybių visuomeninės administracinių ginčų komisijos ikiteismine tvarka nagrinėja asmenų skundus dėl savivaldybių viešojo administravimo subjektų priimtų individualių administracinių aktų arba valstybės tarnautojų veiksmų (neveikimo).“\n\n2. 2 straipsnio 2 dalyje išbraukti žodžius „arba savivaldybės“ ir šią dalį išdėstyti taip:\n\n„2. Skundams (prašymams) dėl priimtų individualių administracinių aktų ar valstybės tarnautojų veiksmų (neveikimo) viešojo administravimo srityje ikiteismine tvarka nagrinėti steigiamos apskričių administracinių ginčų komisijos ir Vyriausioji administracinių ginčų komisija.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1 dalies pakeitimas",
      "content": "3 straipsnio 1 dalyje vietoj skaičiaus „3“ įrašyti skaičių „4“ ir šią dalį išdėstyti taip:\n\n„1. Savivaldybės visuomeninė administracinių ginčų komisija sudaroma 4 metams savivaldybės tarybos sprendimu iš 5 narių, iš kurių bent pirmininkas ir sekretorius turi turėti aukštąjį teisinį išsilavinimą. Komisijos narių kandidatūras, iš jų komisijos pirmininko ir pirmininko pavaduotojo kandidatūras, savivaldybės tarybai teikia savivaldybės meras.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio pakeitimas",
      "content": "4 straipsnio 1 dalyje išbraukti žodžius „ar savivaldybių“, 3 dalyje vietoj žodžio „administracijos“ įrašyti žodį „valstybės“, 4 dalyje išbraukti žodžius „ir savivaldybių“ ir šį straipsnį išdėstyti taip:\n\n„4 straipsnis. Apskrities administracinių ginčų komisijų statusas\n\n1. Apskrities administracinių ginčų komisijos nariais jų sutikimu gali būti valstybės tarnautojai, taip pat šio statuso neturintys asmenys.\n\n2. Apskrities administracinių ginčų komisiją aptarnauja apskrities viršininko administracija.\n\n3. Komisijos technines funkcijas (skundų registravimas, raštvedyba, susirašinėjimas ir kt.) atlieka apskrities viršininko paskirtas valstybės tarnautojas. Jis kartu yra ir atsakingasis komisijos sekretorius.\n\n4. Valstybės tarnautojams už darbą komisijoje nemokama, o kitiems komisijos nariams atlyginama Vyriausybės nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 5 straipsnio 2 dalies pakeitimas",
      "content": "5 straipsnio 2 dalyje prieš žodžius „tarnautojų“ įrašyti žodžius „valstybės“ ir šią dalį išdėstyti taip:\n\n„2. Apskrities administracinių ginčų komisija nagrinėja skundus (prašymus) dėl teritorinių valstybinio administravimo subjektų, t. y. dėl apskrityje esančių valstybės institucijų, įstaigų, tarnybų bei jų valstybės tarnautojų, taip pat apskrities teritorijoje esančių savivaldybių institucijų, įstaigų, tarnybų bei jų valstybės tarnautojų priimtų individualių administracinių aktų ir veiksmų teisėtumo, taip pat dėl šių subjektų atsisakymo ar vilkinimo atlikti jų kompetencijai priskirtus veiksmus teisėtumo ir pagrįstumo.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio 1 dalies pakeitimas",
      "content": "12 straipsnio 1 dalyje išbraukti žodžius „ir savivaldybių“ ir šią dalį išdėstyti taip:\n\n„1. Administracinių ginčų komisija turi teisę reikalauti iš viešojo administravimo subjekto, priėmusio ginčijamą individualų administracinį aktą ar įvykdžiusio skundžiamą veiką, dokumentų, medžiagos ir informacijos, susijusių su posėdžiui rengiamu klausimu, taip pat gauti raštu ar žodžiu valstybės tarnautojų paaiškinimus dėl ginčo dalyko.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Administracinių ginčų komisijos sprendimas\n\nAdministracinių ginčų komisija sprendimą dėl ginčo paprastai priima bendru sutarimu dalyvaujant ne mažiau kaip 3 komisijos nariams. Kai bendro sutarimo nėra, sprendimas laikomas priimtu, kai už jį balsavo dauguma posėdyje dalyvavusiųjų.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
