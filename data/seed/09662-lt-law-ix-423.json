{
  "id": "lt-law-ix-423",
  "type": "statute",
  "title": "Lietuvos Respublikos valstybės tarnybos įstatymo 4, 33, 62 ir 69 straipsnių pakeitimo įstatymas",
  "short_name": "IX-423",
  "status": "in_force",
  "issued_date": "2001-07-05",
  "in_force_date": "2001-07-19",
  "url": "https://e-tar.lt/portal/lt/legalAct/TAR.9234391801EB",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 2 dalies pakeitimas",
      "content": "4 straipsnio 2 dalyje po skaičiaus „33“ įrašyti žodžius ir skaičių „(išskyrus 4 dalį)“ ir šią dalį išdėstyti taip:\n\n„2. Statutiniams valstybės tarnautojams be išlygų taikomi šio įstatymo 2 ir 3 straipsniai, 4 straipsnio 2 dalis, 5 straipsnis, 6 straipsnio 1 ir 2 dalys (išskyrus 2 dalies 2 punktą), 7 ir 8 straipsniai, 9 straipsnio 1 ir 6 dalys, 22 straipsnis, 24 straipsnio 1 dalis, 25 straipsnio 1 dalis, 28, 31, 32, 33 (išskyrus 4 dalį), 34, 35, 37, 45, 48, 55, 56, 62, 63, 64, 68, 69 ir 70 straipsniai. Kiti šio įstatymo straipsniai taikomi tiek, kiek jų statuso nereglamentuoja atskiri įstatymai ar statutai. Statutinių valstybės tarnautojų statusą reglamentuojantys įstatymai (statutai) gali nustatyti griežtesnius reikalavimus, negu nustatyta šio įstatymo 9 straipsnio 1 ir 6 dalyse, 22, 28, 56, 68 ir 70 straipsniuose.“"
    },
    {
      "provision_ref": "art2",
      "section": "2",
      "title": "2 straipsnis. 33 straipsnio pakeitimas",
      "content": "1. Papildyti 33 straipsnį nauja 4 dalimi:\n\n„4. Statutinių vidaus reikalų sistemos valstybės tarnautojų, kurie 1990 m. kovo 11 d. dirbo ir tebedirba vidaus reikalų sistemoje statutiniais valstybės tarnautojais, tarnybos pradžia laikoma paskyrimo į pareigas data ir tarnybos stažas skaičiuojamas Vyriausybės nustatyta tvarka.“\n\n2. 33 straipsnio buvusias 4 ir 5 dalis laikyti atitinkamai 5 ir 6 dalimis."
    },
    {
      "provision_ref": "art3",
      "section": "3",
      "title": "3 straipsnis. 62 straipsnio 5 ir 10 dalių pakeitimas",
      "content": "1. Iš 62 straipsnio 5 dalies išbraukti žodžius „Sukakę šį amžių ir vyresni asmenys skiriami 2 metų laikotarpiui, kurio pradžia yra Valstybės tarnybos įstatymo įsigaliojimo data“, taip pat žodžius „kol jie sukaks 65 metus, bet“ ir šią dalį išdėstyti taip:\n\n„5. Valstybės ir savivaldybių įstaigų vadovai tampa valstybės tarnautojais – įstaigų vadovais. Jų valstybės tarnybos santykiai įteisinami aukštesnės institucijos ar įstaigos vadovo (jei vadovas yra valstybės politikas, – asmens, atsakingo už personalo valdymą) įsakymu (potvarkiu): šie tarnautojai skiriami įstaigų vadovais šių įstaigų steigimo dokumentuose, įstatuose (nuostatuose) ar kituose jų veiklą reglamentuojančiuose teisės aktuose nustatytam – ne trumpesniam negu 4 metų ir ne ilgesniam negu 5 metų – laikotarpiui (kadencijai), kurio pradžia yra Valstybės tarnybos įstatymo įsigaliojimo data, bet ne ilgiau, negu jie sukaks 62 metus ir 6 mėnesius. Įstaigų vadovų, kurie sukaks 62 metus ir 6 mėnesius kadencijos laikotarpiu, tarnyba gali būti pratęsta ne ilgesniam laikotarpiui, negu nustatyta vadovo kadencijos trukmė. Dėl įstaigų vadovų tarnybos pratęsimo sprendžia šio įstatymo 16 straipsnio 4 dalyje nurodyti asmenys, skiriantys įstaigų vadovus į pareigas.“\n\n2. 62 straipsnio 10 dalyje vietoj datos „2001 m. liepos 1 d.“ įrašyti datą „2001 m. spalio 1 d.“ ir šią dalį išdėstyti taip:\n\n„10. Valstybės tarnautojams ankstesnės darbo apmokėjimo sąlygos lieka galioti iki 2001 m. spalio 1 d.“"
    },
    {
      "provision_ref": "art4",
      "section": "4",
      "title": "4 straipsnis. 69 straipsnio 1 dalies pakeitimas",
      "content": "69 straipsnio 1 dalyje vietoj datos „2001 m. liepos 1 d.“ įrašyti datą „2001 m. spalio 1 d.“ ir šią dalį išdėstyti taip:\n\n„1. Šio įstatymo šeštajame skirsnyje nustatyta darbo apmokėjimo sistema pradedama įgyvendinti pagal šio straipsnio 2, 3 ir 4 dalių nuostatas nuo 2001 m. spalio 1 d.“"
    },
    {
      "provision_ref": "art5",
      "section": "5",
      "title": "5 straipsnis. Šio įstatymo 3 straipsnio 2 dalies ir 4 straipsnio taikymas",
      "content": "Šio įstatymo 3 straipsnio 2 dalies ir 4 straipsnio nuostatos taikomos nuo 2001 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
