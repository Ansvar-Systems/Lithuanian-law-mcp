{
  "id": "lt-law-ix-1926",
  "type": "statute",
  "title": "Lietuvos Respublikos valstybės tarnybos įstatymo 2, 4, 8, 10, 12 ir 44 straipsnių pakeitimo įstatymas",
  "short_name": "IX-1926",
  "status": "in_force",
  "issued_date": "2003-12-18",
  "in_force_date": "2004-01-07",
  "url": "https://e-tar.lt/portal/lt/legalAct/TAR.9EDAB4EAFABA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 7 dalies pakeitimas",
      "content": "2 straipsnio 7 dalyje po žodžio „laikui“ įrašyti žodžius „arba kituose įstatymuose nustatytam terminui“ ir šią dalį išdėstyti taip:\n\n„7. Politinio (asmeninio) pasitikėjimo valstybės tarnautojas – valstybės tarnautojas, priimtas į pareigas jį priėmusio valstybės politiko ar kolegialios valstybės institucijos įgaliojimų laikui arba kituose įstatymuose nustatytam laikui.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 3 dalies pakeitimas ir papildymas",
      "content": "4 straipsnio 3 dalyje po žodžių „Valstybės saugumo departamento generaliniam direktoriui, jo pavaduotojams“ išbraukti žodį „bei“, po žodžių „Specialiųjų tyrimų tarnybos direktoriui ir jo pavaduotojams“ įrašyti žodžius „bei policijos generaliniam komisarui“ ir šią dalį išdėstyti taip:\n\n„3. Seimo ar Respublikos Prezidento paskirtiems valstybės institucijų ir įstaigų vadovams, kitiems Seimo ar Respublikos Prezidento paskirtiems valstybės pareigūnams taikoma šio Įstatymo 33 straipsnio 3 dalis. Valstybės saugumo departamento generaliniam direktoriui, jo pavaduotojams, Specialiųjų tyrimų tarnybos direktoriui ir jo pavaduotojams bei policijos generaliniam komisarui taikomos šio Įstatymo VI skyriaus nuostatos.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio 3 dalies 5 punkto pakeitimas",
      "content": "8 straipsnio 3 dalies 5 punkte išbraukti žodį „ir“, po žodžio „atstovų“ įrašyti žodžius „ir Vyriausybės įgaliotinių bei jų pavaduotojų“ ir šį punktą išdėstyti taip:\n\n„5) apskričių viršininkų, jų pavaduotojų, Vyriausybės atstovų ir Vyriausybės įgaliotinių bei jų pavaduotojų – Vyriausybė ar jos įgaliotas ministras.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 1 ir 3 dalių pakeitimas bei papildymas",
      "content": "1. 10 straipsnio 1 dalies 2 punktą pripažinti netekusiu galios, buvusius 3, 4, 5, 6, 7 punktus laikyti atitinkamai 2, 3, 4, 5, 6 punktais ir šią dalį išdėstyti taip:\n\n„1. Į karjeros valstybės tarnautojo pareigas priima:\n\n1) Seimo kanceliarijoje – Seimo kancleris;\n\n2) Respublikos Prezidento kanceliarijoje – kancleris;\n\n3) Vyriausybės atstovą Europos žmogaus teisių teisme – Vyriausybė;\n\n4) valstybės ir savivaldybių institucijose ir įstaigose – tų institucijų ir įstaigų vadovai;\n\n5) Lietuvos Respublikos Konstituciniame Teisme, Lietuvos Aukščiausiajame Teisme, Lietuvos vyriausiajame administraciniame teisme – teismo kancleris, o teismo kanclerį – teismo pirmininkas;\n\n6) kituose teismuose – teismo pirmininkas.“\n\n2. 10 straipsnio 3 dalį papildyti nauju 5 punktu, buvusį 5 punktą laikyti 6 punktu, jį pakeisti ir visą dalį išdėstyti taip:\n\n„3. Į politinio (asmeninio) pasitikėjimo valstybės tarnautojų pareigas priima:\n\n1) Seimo Pirmininko, Seimo Pirmininko pavaduotojų politinio (asmeninio) pasitikėjimo valstybės tarnautojus – Seimo Pirmininkas, Seimo Pirmininko pavaduotojai ar jų įgalioti asmenys;\n\n2) Respublikos Prezidento institucijoje – Respublikos Prezidentas ar jo įgaliotas asmuo;\n\n3) Ministro Pirmininko politinio (asmeninio) pasitikėjimo valstybės tarnautojus – Ministras Pirmininkas ar jo įgaliotas asmuo;\n\n4) ministerijoje – ministras;\n\n5) Vyriausybės įgaliotinį ir jo pavaduotoją – Vyriausybė;\n\n6) savivaldybės institucijoje – savivaldybės meras.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Priėmimas į politinio (asmeninio) pasitikėjimo valstybės tarnautojų pareigas\n\nĮ politinio (asmeninio) pasitikėjimo valstybės tarnautojų pareigas priimama be konkurso valstybės politiko ar kolegialios valstybės institucijos pasirinkimu.“"
    },
    {
      "provision_ref": "art6",
      "section": "6",
      "title": "6 straipsnis. 44 straipsnio 1 dalies 2 ir 7 punktų pakeitimas",
      "content": "1. 44 straipsnio 1 dalies 2 punkte po žodžių „savivaldybės kontrolierius“ įrašyti žodžius „savivaldybės kontrolieriaus tarnybos valstybės tarnautojas“, po žodžių „nario pareigas arba“ įrašyti žodžius „apskrities viršininkas, jo pavaduotojas ar“, žodžius „kurios administracinę priežiūrą jis vykdo“ išbraukti ir šį punktą išdėstyti taip:\n\n„2) savivaldybės kontrolierius, savivaldybės kontrolieriaus tarnybos valstybės tarnautojas ar savivaldybės administracijos valstybės tarnautojas pradeda eiti tos pačios savivaldybės tarybos nario pareigas arba apskrities viršininkas, jo pavaduotojas ar Vyriausybės atstovas pradeda eiti savivaldybės tarybos nario pareigas;“.\n\n2. 44 straipsnio 1 dalies 7 punkte po žodžio „pasitikėjimą“ įrašyti žodžius „arba kai pasibaigia jo paskyrimo į pareigas terminas“ ir šį punktą išdėstyti taip:\n\n„7) politinio (asmeninio) pasitikėjimo valstybės tarnautojas praranda į pareigas jį priėmusio valstybės politiko ar kolegialios valstybės institucijos pasitikėjimą arba kai pasibaigia jo paskyrimo į pareigas terminas;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
