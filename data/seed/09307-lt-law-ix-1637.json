{
  "id": "lt-law-ix-1637",
  "type": "statute",
  "title": "Lietuvos Respublikos baudžiamojo proceso kodekso 151, 168, 186, 276, 407, 409 straipsnių pakeitimo ir papildymo įstatymas",
  "short_name": "IX-1637",
  "status": "in_force",
  "issued_date": "2003-06-19",
  "in_force_date": "2003-07-09",
  "url": "https://e-tar.lt/portal/lt/legalAct/TAR.86A7362C164A",
  "provisions": [
    {
      "provision_ref": "art1",
      "section": "1",
      "title": "1 straipsnis. 151 straipsnio 7 dalies pakeitimas",
      "content": "151 straipsnio 7 dalyje po žodžių „bylose dėl“ įrašyti žodžius „sunkių ar“ ir šią dalį išdėstyti taip:\n\n„7. Baudžiamosiose bylose dėl sunkių ar labai sunkių nusikaltimų laikino nuosavybės teisės apribojimo termino pratęsimų skaičius neribojamas.“"
    },
    {
      "provision_ref": "art2",
      "section": "2",
      "title": "2 straipsnis. 168 straipsnio 2 dalies pakeitimas",
      "content": "168 straipsnio 2 dalyje po žodžio „vadovo“ įrašyti žodžius „arba jo įgalioto asmens“ ir šią dalį išdėstyti taip:\n\n„2. Atsisakydamas pradėti ikiteisminį tyrimą, prokuroras ar ikiteisminio tyrimo pareigūnas surašo motyvuotą nutarimą. Ikiteisminio tyrimo pareigūnas atsisakyti pradėti ikiteisminį tyrimą gali tik ikiteisminio tyrimo įstaigos vadovo arba jo įgalioto asmens sutikimu.“"
    },
    {
      "provision_ref": "art3",
      "section": "3",
      "title": "3 straipsnis. 186 straipsnio 1 dalies pakeitimas",
      "content": "186 straipsnio 1 dalyje po žodžio „tvarka“ įrašyti žodžius „kai vaiko interesais to prašo jo atstovas, prokuroras ar gynėjas arba šio Kodekso 184 straipsnio 1 dalyje numatytais atvejais“ ir šią dalį išdėstyti taip:\n\n„1. Jaunesnius kaip aštuoniolikos metų liudytoją ar nukentėjusįjį apklausia ikiteisminio tyrimo teisėjas šio Kodekso 184 straipsnio 3, 4, 5 dalyse nustatyta tvarka, kai vaiko interesais to prašo jo atstovas, prokuroras ar gynėjas arba šio Kodekso 184 straipsnio 1 dalyje numatytais atvejais.“"
    },
    {
      "provision_ref": "art4",
      "section": "4",
      "title": "4 straipsnis. 276 straipsnio papildymas 5 dalimi",
      "content": "Papildyti 276 straipsnį 5 dalimi:\n\n„5. Kai ankstesnis teismo nuosprendis ar nutartis yra panaikinti ir byla nagrinėjama teisme iš naujo, liudytojai, apklausti ankstesnio bylos nagrinėjimo teisme metu, gali būti nekviečiami į teismo posėdį, o jų parodymai, duoti pirmiau teismo posėdžio metu, balsu perskaitomi, jeigu nagrinėjimo teisme dalyviai su tuo sutinka ir nepageidauja, kad liudytojai būtų pakartotinai apklausti.“"
    },
    {
      "provision_ref": "art5",
      "section": "5",
      "title": "5 straipsnis. 407 straipsnio pakeitimas",
      "content": "407 straipsnyje po žodžių „baudžiamojo kodekso“ įrašyti skaičius ir žodžius „139 straipsnio 1 dalyje, 140 straipsnio 1 dalyje“ ir šį straipsnį išdėstyti taip:\n\n„407 straipsnis. Privataus kaltinimo bylos\n\nBaudžiamųjų bylų dėl nusikalstamų veikų, numatytų Lietuvos Respublikos baudžiamojo kodekso 139 straipsnio 1 dalyje, 140 straipsnio 1 dalyje, 148, 152, 154, 155, 165, 168 straipsniuose, 187 straipsnio 1 ir 3 dalyse, 188, 313 straipsniuose, procesas pradedamas tik tuo atveju, kai yra nukentėjusiojo skundas ar jo teisėto atstovo pareiškimas. Šiose bylose ikiteisminis tyrimas neatliekamas, išskyrus šio Kodekso 409 straipsnyje numatytus atvejus.“"
    },
    {
      "provision_ref": "art6",
      "section": "6",
      "title": "6 straipsnis. 409 straipsnio 1 dalies pakeitimas",
      "content": "409 straipsnio 1 dalyje po žodžio „reikšmę“ įrašyti žodžius „ar jomis padaryta žala asmeniui, kuris dėl svarbių priežasčių negali ginti teisėtų savo interesų“ ir šią dalį išdėstyti taip:\n\n„1. Jeigu šio Kodekso 407 straipsnyje nurodytos nusikalstamos veikos turi visuomeninę reikšmę ar jomis padaryta žala asmeniui, kuris dėl svarbių priežasčių negali ginti teisėtų savo interesų, baudžiamąjį procesą dėl šių veikų turi teisę pradėti ir prokuroras, nesvarbu, ar yra nukentėjusiojo skundas ar jo teisėto atstovo pareiškimas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
