{
  "id": "lt-law-ix-1096",
  "type": "statute",
  "title": "Lietuvos Respublikos individualių (personalinių) įmonių ir ūkinių bendrijų atleidimo nuo nesumokėtų privalomojo sveikatos draudimo įmokų, baudų ir delspinigių įstatymas",
  "short_name": "IX-1096",
  "status": "in_force",
  "issued_date": "2002-09-24",
  "in_force_date": "2002-10-04",
  "url": "https://e-tar.lt/portal/lt/legalAct/TAR.CCF424BDFFC5",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis Įstatymas nustato sąlygas, kurioms esant individualios (personalinės) įmonės ir ūkinės bendrijos atleidžiamos nuo nesumokėtų privalomojo sveikatos draudimo įmokų už šių įmonių savininkus bei ūkinių bendrijų narius ir baudų bei delspinigių už laikotarpį nuo 2000 m. sausio 1 d. iki 2000 m. spalio 31 d."
    },
    {
      "provision_ref": "art2",
      "section": "2",
      "title": "2 straipsnis. Atleidimas nuo nesumokėtų privalomojo sveikatos draudimo įmokų ir baudų bei delspinigių",
      "content": "1. Individualios (personalinės) įmonės ir ūkinės bendrijos, nevykdžiusios komercinės ūkinės veiklos ir dėl šios priežasties negavusios bet kurios rūšies pajamų laikotarpiu nuo 2000 m. sausio 1 d. iki 2000 m. spalio 31 d., ir tai deklaravusios teisės aktų nustatyta tvarka, atleidžiamos nuo nesumokėtų privalomojo sveikatos draudimo įmokų už šių įmonių savininkus bei ūkinių bendrijų narius ir baudų bei delspinigių už laikotarpį nuo 2000 m. sausio 1 d. iki 2000 m. spalio 31 d.\n\n2. Atleidimo nuo nesumokėtų privalomojo sveikatos draudimo įmokų, baudų ir delspinigių, nurodytų šio straipsnio 1 dalyje už laikotarpį nuo 2000 m. sausio 1 d. iki 2000 m. spalio 31 d., tvarką nustato Vyriausybė.\n\n3. Iki šio Įstatymo įsigaliojimo sumokėtos privalomojo sveikatos draudimo įmokų, delspinigių ir baudų sumos negrąžinamos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
