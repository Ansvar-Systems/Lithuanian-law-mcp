{
  "id": "lt-law-xii-2720",
  "type": "statute",
  "title": "Lietuvos Respublikos teismų įstatymo Nr. I-480 12, 15, 23 ir 47 straipsnių pakeitimo įstatymas",
  "short_name": "XII-2720",
  "status": "in_force",
  "issued_date": "2016-11-03",
  "in_force_date": "2017-01-01",
  "url": "https://e-tar.lt/portal/lt/legalAct/37ec2bd0a68311e69ad4c8713b612d0f/LgZqXqCkJR",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Lietuvos Aukščiausiasis Teismas, apygardų ir apylinkių teismai yra bendrosios kompetencijos teismai, nagrinėjantys civilines, baudžiamąsias ir administracinių nusižengimų bylas, Lietuvos apeliacinis teismas yra bendrosios kompetencijos teismas, nagrinėjantis civilines ir baudžiamąsias bylas. Bendrosios kompetencijos teismas, nagrinėdamas civilinę bylą, kartu gali nuspręsti ir dėl individualaus administracinio akto teisėtumo.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "Pakeisti 15 straipsnio 1 dalies 4 punktą ir jį išdėstyti taip:\n\n„4) administracinių nusižengimų byloms;“."
    },
    {
      "provision_ref": "art3",
      "section": "3",
      "title": "3 straipsnis. 23 straipsnio pakeitimas",
      "content": "Pakeisti 23 straipsnio 1 dalį ir ją išdėstyti taip:\n\n„1. Aukščiausiasis Teismas yra vienintelis kasacinės instancijos teismas įsiteisėjusiems bendrosios kompetencijos teismų sprendimams, nuosprendžiams, nutartims, nutarimams (išskyrus nutarimus administracinių nusižengimų bylose) ir įsakymams peržiūrėti. Aukščiausiasis Teismas nagrinėja prašymus dėl proceso atnaujinimo užbaigtose administracinių nusižengimų bylose.“"
    },
    {
      "provision_ref": "art4",
      "section": "4",
      "title": "4 straipsnis. 47 straipsnio pakeitimas",
      "content": "1. Pakeisti 47 straipsnio 5 dalį ir ją išdėstyti taip:\n\n„5. Apie teisėjo galimai padarytą administracinį nusižengimą administracinio nusižengimo protokolą surašęs pareigūnas, o tais atvejais, kai administracinio nusižengimo protokolas nesurašomas, nutarimą priėmęs pareigūnas nedelsdamas, ne vėliau kaip per 3 dienas, elektroninių ryšių priemonėmis praneša Teisėjų tarybai.“\n\n2. Pripažinti netekusia galios 47 straipsnio 6 dalį."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2017 m. sausio 1 d.\n\n2. Šio įstatymo 1 straipsnyje išdėstytos Lietuvos Respublikos teismų įstatymo (toliau – Teismų įstatymas) 12 straipsnio 3 dalies, 2 straipsnyje išdėstyto Teismų įstatymo 15 straipsnio 1 dalies 4 punkto ir 3 straipsnyje išdėstytos Teismų įstatymo 23 straipsnio 1 dalies nuostatos taikomos ir administracinių teisės pažeidimų, numatytų Lietuvos Respublikos administracinių teisės pažeidimų kodekse, patvirtintame 1984 m. įstatymu Nr. X-4449, byloms.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
