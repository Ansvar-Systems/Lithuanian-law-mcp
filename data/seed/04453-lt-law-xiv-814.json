{
  "id": "lt-law-xiv-814",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 2, 27, 32 ir 33 straipsnių pakeitimo įstatymas",
  "short_name": "XIV-814",
  "status": "in_force",
  "issued_date": "2021-12-23",
  "in_force_date": "2022-03-01",
  "url": "https://e-tar.lt/portal/lt/legalAct/af8b1e70696b11eca9ac839120d251c4/THONsVwahi",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 5 dalį ir ją išdėstyti taip:\n\n„5. Universiteto ligoninė – viešoji asmens sveikatos priežiūros įstaiga, kartu su valstybiniu universitetu vykdanti medicinos ir (ar) slaugos ir akušerijos studijų krypčių medicinos ir (ar) slaugos studijų programas bei medicinos ir sveikatos mokslų srities mokslinius tyrimus ir eksperimentinę plėtrą, teikianti visų lygių asmens sveikatos priežiūros paslaugas ir tobulinanti sveikatos priežiūros specialistus. Lietuvos Respublikoje gali veikti po vieną universiteto ligoninę Vilniuje, Kaune ir Klaipėdoje. Universiteto ligoninės dalininkais gali būti valstybė (Sveikatos apsaugos ministerija įgyvendina valstybės, kaip viešųjų įstaigų dalininkės, teises ir pareigas) kartu su valstybiniu universitetu, kuriame vykdomos medicinos ir (ar) slaugos ir akušerijos studijų krypčių medicinos ir (ar) slaugos studijų programos.“"
    },
    {
      "provision_ref": "art2",
      "section": "2",
      "title": "2 straipsnis. 27 straipsnio pakeitimas",
      "content": "Pakeisti 27 straipsnio 4 punktą ir jį išdėstyti taip:\n\n„4) valstybiniai universitetai kartu su valstybe (Sveikatos apsaugos ministerija įgyvendina valstybės, kaip viešųjų įstaigų dalininkės, teises ir pareigas), gavę Vyriausybės leidimą (Vyriausybės leidimas būtinas ir tais atvejais, kai valstybiniai universitetai tampa jau įsteigtų LNSS viešųjų įstaigų, kurių savininkė yra valstybė, dalininkais;“."
    },
    {
      "provision_ref": "art3",
      "section": "3",
      "title": "3 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Valstybinių universitetų, valstybinių mokslinių tyrimų institutų kartu su valstybe įsteigtų viešųjų įstaigų vadovai\n\nViešą konkursą valstybinių universitetų, valstybinių mokslinių tyrimų institutų kartu su valstybe įsteigtų viešųjų įstaigų vadovų pareigoms eiti organizuoja valstybinis universitetas ar mokslinių tyrimų institutas kartu su Sveikatos apsaugos ministerija. Darbo sutartį su konkursą laimėjusiu įstaigos vadovu sudaro ir ją nutraukia sveikatos apsaugos ministras.“"
    },
    {
      "provision_ref": "art4",
      "section": "4",
      "title": "4 straipsnis. 33 straipsnio pakeitimas",
      "content": "Pakeisti 33 straipsnio 6 dalį ir ją išdėstyti taip:\n\n„6. LNSS viešosios įstaigos, kurios dalininkai yra valstybiniai universitetai ar valstybiniai mokslinių tyrimų institutai kartu su valstybe, stebėtojų taryba sudaroma iš dviejų Sveikatos apsaugos ministerijos paskirtų asmenų, dviejų valstybinio universiteto ar valstybinio mokslinių tyrimų instituto vadovo paskirtų asmenų, vieno savivaldybės, kurios teritorijoje yra valstybinis universitetas, tarybos paskirto asmens arba vieno savivaldybės, kurios teritorijoje yra valstybinis mokslinių tyrimų institutas, tarybos paskirto asmens ir vieno įstaigos pagal Darbo kodeksą veikiančio darbuotojų atstovo paskirto asmens.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 ir 3 dalis, įsigalioja 2022 m. kovo 1 d.\n\n2. Lietuvos Respublikos Vyriausybė ir Lietuvos Respublikos sveikatos apsaugos ministras iki 2022 m. vasario 28 d. priima šio įstatymo įgyvendinamuosius teisės aktus.\n\n3. Pasiūlyti iki 2022 m. vasario 28 d.:\n\n1) Klaipėdos miesto savivaldybės tarybai priimti reikiamus sprendimus dėl Klaipėdos asmens sveikatos priežiūros įstaigų, kurių savininkė yra Klaipėdos miesto savivaldybė, integravimo į Klaipėdos asmens sveikatos priežiūros įstaigų, kurių savininkė yra valstybė, struktūrą, kurių pagrindu į dalininkus priėmus Klaipėdos universitetą Klaipėdos mieste atsirastų nauja universiteto ligoninė;\n\n2) valstybiniams universitetams pagal kompetenciją priimti šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
