{
  "id": "lt-law-i-875",
  "type": "statute",
  "title": "Dėl Lietuvos Respublikos gyventojų apsirūpinimo gyvenamosiomis patalpomis įstatymo pakeitimo",
  "short_name": "I-875",
  "status": "in_force",
  "issued_date": "1995-05-02",
  "in_force_date": "1995-05-12",
  "url": "https://e-tar.lt/portal/lt/legalAct/TAR.38ABD29EC854",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS GYVENTOJŲ APSIRŪPINIMO GYVENAMOSIOMIS PATALPOMIS ĮSTATYMO PAKEITIMO\n\n1995 m. gegužės 2 d. Nr. I-875\nVilnius\n\nPakeisti Lietuvos Respublikos gyventojų apsirūpinimo gyvenamosiomis patalpomis įstatymo (Žin., 1992, Nr. 14-378; 1994, Nr. 1-3; 1995, Nr. 20-451) 11 straipsnį ir jį išdėstyti taip:\n\n„11 straipsnis. Teisės į valstybės paramą sąlygos\n\nPiliečiams, turintiems teisę į valstybės paramą, lengvatinėmis sąlygomis suteikiamas kreditas gyvenamajam namui, butui pasistatyti arba nusipirkti.\n\nŠis kreditas neturi viršyti šio įstatymo 8 straipsnio antrojoje dalyje nustatyto valstybės paramos dydžio.\n\nJei pilietis gyvena nuosavame bute arba name arba yra įsigijęs gyvenamąsias patalpas pagal šio įstatymo 13 straipsnio nuostatas, atsiskaitymui panaudodamas valstybės vienkartines išmokas (investicinius čekius) bei kitas tikslines kompensacijas, arba pagal Lietuvos Respublikos butų privatizavimo įstatymą, jam suteikiamas kreditas trūkstamoms iki šio įstatymo 8 straipsnio antrojoje dalyje nustatyto ploto gyvenamosioms patalpoms įsigyti. Ši nuostata netaikoma teikiant kreditą vieno kambario butui įsigyti.\n\nKreditas lengvatinėmis sąlygomis gali būti suteikiamas be palūkanų, imant mažesnes palūkanas arba negrąžinant iki 20 procentų gautosios kredito sumos.\n\nŠio straipsnio ketvirtosios dalies nuostata taikoma socialiai remtiniems asmenims, numatytiems šio įstatymo ketvirtajame priedėlyje, neatsižvelgiant į tai, kada atsirado jų teisė į lengvatinį kreditą. Socialiai remtiniems asmenims, gavusiems kreditus nuo 1990 m. kovo 11 d. iki šio įstatymo įsigaliojimo dienos, ši nuostata taikoma iki 1995 m. gegužės 1 d. negrąžintai kredito daliai.\n\nKreditų suteikimo tvarką ir sąlygas, palūkanų ir subsidijų dydžius nustato Lietuvos Respublikos Vyriausybė.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
