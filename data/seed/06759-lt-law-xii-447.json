{
  "id": "lt-law-xii-447",
  "type": "statute",
  "title": "Lietuvos Respublikos ginklų ir šaudmenų kontrolės įstatymo 2, 8, 9, 12, 14, 17, 21, 23, 24, 30, 32, 33, 35, 37, 41, 46 straipsnių ir priedo pakeitimo ir papildymo įstatymas",
  "short_name": "XII-447",
  "status": "in_force",
  "issued_date": "2013-07-02",
  "in_force_date": "2013-09-30",
  "url": "https://e-tar.lt/portal/lt/legalAct/TAR.0C6E40FE4938",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 19 ir 29 dalių pakeitimas",
      "content": "1. Pakeisti 2 straipsnio 19 dalį ir ją išdėstyti taip:\n\n„19. Ginklų, ginklų priedėlių, šaudmenų apyvarta – ginklų, ginklų priedėlių, šaudmenų gamyba, taisymas, pardavimas, perdavimas, įgijimas, dovanojimas, laikymas, saugojimas, gabenimas, nešiojimasis, naudojimas, paėmimas, realizavimas, sunaikinimas, eksportas (išvežimas iš Lietuvos Respublikos), importas (įvežimas į Lietuvos Respubliką), reeksportas (kaip tai apibrėžta Reglamento (ES) Nr. 258/2012) 2 straipsnio 6 punkto b papunktyje), taip pat kiti šio įstatymo reglamentuojami veiksmai.“\n\n2. Pakeisti 2 straipsnio 29 dalį ir ją išdėstyti taip:\n\n„29. Leidimas įsigyti ginklus, šaudmenis (toliau – leidimas įsigyti ginklus) – dokumentas, patvirtinantis, kad ne Lietuvos Respublikoje įregistruotas juridinis asmuo arba ne Lietuvos Respublikos nuolatinis gyventojas gali įsigyti leidime įrašytus ginklus ir (ar) šaudmenis.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 2 dalies pakeitimas",
      "content": "Pakeisti 8 straipsnio 2 dalį ir ją išdėstyti taip:\n\n„2. Ginklų registras yra valstybės registras. Ginklų registro valdytojas yra Ginklų fondas. Ginklų registro tvarkytojus skiria Vyriausybė.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 1 dalies pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Specialaus statuso subjektai privalo tvarkyti savo ginklų apskaitą. Šie subjektai duomenis apie turimus A, B, C kategorijų ginklus Ginklų registro nuostatų nustatyta tvarka privalo teikti Ginklų registrui.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Bendrieji leidimų išdavimo reikalavimai\n\n1. Leidimus įsigyti ginklus, leidimus laikyti ir leidimus nešiotis A, B, C kategorijų ginklus išduoda policijos įstaigos, gavusios asmenų rašytinius prašymus arba elektroninėmis priemonėmis per Paslaugų ir gaminių kontaktinį centrą arba Policijos elektroninių paslaugų sistemą, pagal kuriuos galima identifikuoti juos pateikusį asmenį (toliau šiame straipsnyje – prašymas).\n\n2. Leidimai laikyti ar leidimai nešiotis A, B, C kategorijų ginklus išduodami:\n\n1) asmenims, turintiems teisę įsigyti tokių kategorijų ginklus;\n\n2) Europos fiziniams ir Europos juridiniams asmenims, gavusiems šio įstatymo 19 straipsnio 1 dalies 1, 5 ir 6 punktuose nurodytos veiklos licencijas ir turintiems teisę įsigyti tokių kategorijų ginklus;\n\n3) Europos fiziniams ir Europos juridiniams asmenims, vykdantiems profesinę veiklą ir turintiems teisę įsigyti tokių kategorijų ginklus.\n\n3. Patikrinimus, siekdamos nustatyti, ar asmenims, pretenduojantiems gauti leidimus įsigyti ginklus, leidimus laikyti ar leidimus nešiotis A, B, C kategorijų ginklus, netaikomi šio įstatymo nustatyti apribojimai, atlieka policijos įstaigos, gavusios prašymą. Patikrinimai atliekami, sprendimas dėl leidimo įsigyti ginklus išdavimo priimamas ir leidimas įsigyti ginklus išduodamas arba jį išduoti atsisakoma ne vėliau kaip per 10 kalendorinių dienų nuo prašymo pateikimo dienos, o dėl leidimo laikyti ar leidimo nešiotis A, B, C kategorijų ginklus išdavimo – ne vėliau kaip per 30 kalendorinių dienų nuo prašymo pateikimo dienos.\n\n4. Policijos įstaiga, gavusi prašymą, ne vėliau kaip per 5 darbo dienas raštu arba elektroninėmis priemonėmis per Paslaugų ir gaminių kontaktinį centrą arba Policijos elektroninių paslaugų sistemą išsiunčia pareiškėjui patvirtinimą, kad prašymas gautas. Patvirtinime taip pat nurodoma šio straipsnio 3 dalyje nurodytas terminas leidimui išduoti, sprendimo apskundimo tvarka bei terminai ir tai, kad tuo atveju, jeigu pareiškėjas ar jo įgaliotas asmuo atitinkamai per 10 ar per 30 kalendorinių dienų nuo prašymo pateikimo dienos negauna jokio atsakymo, yra laikoma, kad priimamas teigiamas sprendimas.\n\n5. Leidimas laikyti ginklus suteikia teisę įsigyti jame nurodytus ginklus ir šaudmenis turimiems ginklams.\n\n6. Atsisakymas išduoti leidimą įsigyti ginklus, leidimą laikyti ar leidimą nešiotis ginklus turi būti motyvuotas vadovaujantis šio įstatymo nustatytais reikalavimais. Pareiškėjas ar jo įgaliotas asmuo atsisakymą išduoti leidimą įsigyti ginklus, leidimą laikyti ar leidimą nešiotis A, B, C kategorijų ginklus turi teisę ne vėliau kaip per 30 kalendorinių dienų apskųsti teismui.\n\n7. Jeigu pareiškėjas ar jo įgaliotas asmuo per 30 kalendorinių dienų nuo prašymo dėl leidimo laikyti ar leidimo nešiotis A, B, C kategorijų ginklus arba per 10 kalendorinių dienų nuo prašymo dėl leidimo įsigyti ginklus pateikimo dienos negauna jokio atsakymo, yra laikoma, kad priimamas teigiamas sprendimas.\n\n8. Leidimas įsigyti ginklus galioja 6 mėnesius nuo leidimo įsigyti ginklus išdavimo dienos, tačiau ne ilgiau negu užsienio valstybės, kurios piliečiai yra ne Lietuvos Respublikos nuolatiniai gyventojai ar kurioje nuolat gyvena, kompetentingos institucijos išduotas išankstinis sutikimas dėl ginklų ir (ar) šaudmenų įvežimo arba kitas dokumentas, patvirtinantis teisę įvežti į užsienio valstybę ginklus ir (ar) šaudmenis. Neįsigijus ginklo ir (ar) šaudmenų iki leidimo įsigyti ginklus galiojimo termino pabaigos, dėl kito leidimo įsigyti ginklus gavimo galima kreiptis bendra tvarka į policijos įstaigą.\n\n9. Leidimai įsigyti ginklus suteikia teisę įsigyti šaudmenų.\n\n10. Leidimai įsigyti ginklus, leidimai laikyti ir leidimai nešiotis A, B, C kategorijų ginklus, jų šaudmenis fiziniams ir juridiniams asmenims išduodami Vyriausybės ar jos įgaliotos institucijos nustatyta tvarka. Fiziniams asmenims gali būti išduodamas vienas leidimas laikyti (nešiotis) ginklus. Šiame leidime nurodoma, kokius ginklus asmuo gali laikyti, kokius – nešiotis. Dėl šio įstatymo 5 straipsnio 5, 6, 7 ir 8 punktuose nurodytų ginklų gali būti išduodamas vienas bendras neterminuotas leidimas laikyti (nešiotis) ginklus. Išduodant šioje dalyje nurodytus leidimus, ginklų identifikaciniai duomenys į leidimus neįrašomi.\n\n11. Leidimas įsigyti ginklus, leidimas laikyti ir leidimas nešiotis A, B, C kategorijų ginklus nepaprastosios ir karo padėties metu, kitais šio įstatymo nustatytais atvejais neišduodamas.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio 3 dalies pakeitimas",
      "content": "Pakeisti 14 straipsnio 3 dalį ir ją išdėstyti taip:\n\n„3. Asmenys, nurodyti šio straipsnio 2 dalyje, norintys Lietuvos Respublikoje įsigyti B, C kategorijų ginklų ir (ar) šaudmenų, privalo pateikti valstybės, kurios piliečiai jie yra ar kurioje nuolat gyvena, kompetentingos institucijos išduotą išankstinį sutikimą dėl ginklų ir (ar) šaudmenų įvežimo arba kitą dokumentą, patvirtinantį teisę įvežti ginklą, šaudmenis į užsienio valstybę, ir Vyriausybės įgaliotos institucijos nustatyta tvarka gauti leidimą įsigyti ginklus.“"
    },
    {
      "provision_ref": "art6",
      "section": "6",
      "title": "6 straipsnis. 17 straipsnio 3 ir 5 dalių pakeitimas",
      "content": "1. 17 straipsnio 3 dalyje vietoj žodžio „įsigyti“ įrašyti žodžius „laikyti ar leidimą nešiotis“ ir šią dalį išdėstyti taip:\n\n„3. Fizinių asmenų, norinčių gauti leidimą laikyti ar leidimą nešiotis ginklus, medicininio patikrinimo tvarką nustato Sveikatos apsaugos ministerija, suderinusi su Vidaus reikalų ministerija.“\n\n2. 17 straipsnio 5 dalyje vietoj žodžio „įsigyti“ įrašyti žodžius „laikyti ar leidimą nešiotis“ ir šią dalį išdėstyti taip:\n\n„5. Šio straipsnio 1 dalies 3, 4 ir 7 punktų nuostatos netaikomos specialaus statuso subjektų pareigūnams, turintiems teisę tarnybos metu nešiotis šaunamąjį ginklą ir norintiems gauti leidimą laikyti ar leidimą nešiotis ginklus.“"
    },
    {
      "provision_ref": "art7",
      "section": "7",
      "title": "7 straipsnis. 21 straipsnio 2 dalies 11 punkto pakeitimas",
      "content": "Pakeisti 21 straipsnio 2 dalies 11 punktą ir jį išdėstyti taip:\n\n„11) Vyriausybės nustatyta tvarka įvežęs į Lietuvos Respubliką ginklus, šaudmenis, ne vėliau kaip per 5 darbo dienas, o norėdamas išvežti ginklus, šaudmenis iš Lietuvos Respublikos, ne vėliau kaip prieš 5 darbo dienas iki numatomo ginklų, šaudmenų išvežimo elektroninėmis priemonėmis per Policijos elektroninių paslaugų sistemą pateikti įvežtų ar numatomų išvežti B ir C kategorijų šaunamųjų ginklų identifikacinius duomenis (ginklo šalį gamintoją ir gamybos vietą, markę, modelį, kalibrą, gamintojo pavadinimą, pagaminimo metus ir numerį), šaudmenų duomenis (identifikacinį gamintojo žymenį, gamintojo pavadinimą, šaudmenų partijos identifikacinį numerį, kalibrą ir šaudmenų tipą, kiekį), ginklų, šaudmenų tiekėjų ar gavėjų duomenis (pavadinimą, vardą, pavardę, adresą) policijos įstaigoms, kurios tvarko civilinėje apyvartoje esančių ginklų, jų savininkų ir valdytojų apskaitą.“"
    },
    {
      "provision_ref": "art8",
      "section": "8",
      "title": "8 straipsnis. 23 straipsnio 3, 5 ir 6 dalių pakeitimas",
      "content": "1. Pakeisti 23 straipsnio 3 dalį ir ją išdėstyti taip:\n\n„3. Norintys importuoti, eksportuoti ar gabenti tranzitu per Lietuvos Respubliką B, C, D kategorijos ginklus, jų šaudmenis, jų dalis, importuotojas, eksportuotojas, užsienio valstybės ūkio subjektas (tik dėl gabenimo tranzitu per Lietuvos Respubliką) kiekvienai jų partijai turi gauti vienkartinį leidimą. Eksporto atveju eksportuotojas vietoj vienkartinio leidimo gali gauti daugkartinį leidimą, kai eksportuojamos kelios B, C, D kategorijos ginklų, jų šaudmenų, jų dalių partijos vienam nustatytam gavėjui, arba bendrąjį leidimą, kai eksportuojamos kelios B, C, D kategorijos ginklų, jų šaudmenų, jų dalių partijos keliems nustatytiems gavėjams. Šiuos leidimus Reglamento (ES) Nr. 258/2012 ir Vyriausybės arba jos įgaliotos institucijos nustatyta tvarka išduoda Policijos departamentas, suderinęs su Ginklų fondu. Be šių leidimų galima eksportuoti, importuoti, gabenti tranzitu per Lietuvos Respubliką senovinius ginklus.“\n\n2. Pakeisti 23 straipsnio 5 dalį ir ją išdėstyti taip:\n\n„5. Licencijos turėtojas, norintis išvežti ginklus, šaudmenis, jų dalis iš Lietuvos Respublikos į kitą Europos Sąjungos valstybę narę, turi gauti Policijos departamento leidimą vežti ginklus, šaudmenis, jų dalis. Šis leidimas galioja ne ilgiau kaip 3 metus. Policijos departamentas leidimą vežti ginklus, šaudmenis, jų dalis išduoda tik gavęs išankstinį Europos Sąjungos valstybės narės sutikimą dėl ginklų, šaudmenų, jų dalių įvežimo į Europos Sąjungos valstybę narę. Be šio leidimo galima išvežti senovinius ginklus.“\n\n3. Pakeisti 23 straipsnio 6 dalį ir ją išdėstyti taip:\n\n„6. Licencijos turėtojas, norintis įvežti ginklus, šaudmenis, jų dalis iš Europos Sąjungos valstybės narės į Lietuvos Respubliką, turi gauti išankstinį Policijos departamento sutikimą dėl ginklų, šaudmenų, jų dalių įvežimo į Lietuvos Respubliką. Šis išankstinis sutikimas galioja ne ilgiau kaip 3 metus. Be išankstinio sutikimo galima įvežti senovinius ginklus.“"
    },
    {
      "provision_ref": "art9",
      "section": "9",
      "title": "9 straipsnis. 24 straipsnio 2 dalies 2, 3, 5, 6, 7 punktų ir 3 dalies 1, 2 punktų pakeitimas",
      "content": "1. Pakeisti 24 straipsnio 2 dalies 2 punktą ir jį išdėstyti taip:\n\n„2) reikalauti iš pirkėjo pateikti leidimą įsigyti ginklus arba leidimą laikyti B, C kategorijų ginklus ir naudodamasis elektroninėmis priemonėmis Policijos elektroninių paslaugų sistemoje patikrinti, ar leidimas yra galiojantis (nepanaikintas);“.\n\n2. Pakeisti 24 straipsnio 2 dalies 3 punktą ir jį išdėstyti taip:\n\n„3) reikalauti iš pirkėjo pateikti leidimą laikyti ginklą ar leidimą įsigyti ginklus, jeigu pirkėjas nori įsigyti B, C kategorijų ginklų šaudmenis, taip pat naudodamasis elektroninėmis priemonėmis Policijos elektroninių paslaugų sistemoje patikrinti, ar leidimas yra galiojantis (nepanaikintas) ir kokius šaudmenis leidžiama įsigyti pirkėjui;“.\n\n3. Pakeisti 24 straipsnio 2 dalies 5 punktą ir jį išdėstyti taip:\n\n„5) registruoti visų kategorijų ginklų, ginklų priedėlių ir šaudmenų (išskyrus šaudmenis D kategorijos ginklams, dujinius aerozolinius įrenginius ir D kategorijos šaltuosius ginklus), parako, kapsulių ir tūtelių su įstatytomis kapsulėmis tiekėjus ir pirkėjus nustatytos formos žurnale;“.\n\n4. Pakeisti 24 straipsnio 2 dalies 6 punktą ir jį išdėstyti taip:\n\n„6) pateikti teritorinei policijos įstaigai vieną kartą per pusmetį duomenis apie visus fiziniams ir juridiniams asmenims parduotus D kategorijos ginklus, ginklų priedėlius ir šaudmenis pagal Policijos departamento nustatytą formą;“.\n\n5. Pakeisti 24 straipsnio 2 dalies 7 punktą ir jį išdėstyti taip:\n\n„7) kiekvieno įgyto ar parduoto B, C kategorijos ginklo identifikacinius duomenis (ginklo šalį gamintoją ir gamybos vietą, markę, modelį, kalibrą, gamintojo pavadinimą, pagaminimo metus ir numerį), taip pat asmens, įsigijusio ar pateikusio ginklą, duomenis (asmens kodą, vardą, pavardę, adresą ir leidimo įsigyti ginklus ar leidimo laikyti ginklus numerį) ginklo įgijimo ar pardavimo dieną elektroninėmis priemonėmis per Policijos elektroninių paslaugų sistemą perduoti policijos įstaigoms, kurios tvarko civilinėje apyvartoje esančių ginklų, jų savininkų ir valdytojų apskaitą, o asmeniui, įsigijusiam ginklą, išduoti ginklo pažymėjimą, patvirtinantį, kad duomenys apie ginklą yra perduoti policijos įstaigoms, tvarkančioms civilinėje apyvartoje esančių ginklų, jų savininkų ir valdytojų apskaitą, arba grąžinti leidimą įsigyti ginklus su įrašytais ginklo identifikaciniais duomenimis;“.\n\n6. Pakeisti 24 straipsnio 3 dalies 1 punktą ir jį išdėstyti taip:\n\n„1) B, C kategorijų ginklus fiziniams ir juridiniams asmenims, nepateikusiems galiojančio (nepanaikinto) leidimo įsigyti ginklus arba galiojančio (nepanaikinto) leidimo laikyti ginklus;“.\n\n7. Pakeisti 24 straipsnio 3 dalies 2 punktą ir jį išdėstyti taip:\n\n„2) B, C kategorijų ginklams skirtus šaudmenis ir ginklų priedėlius fiziniams ir juridiniams asmenims, nepateikusiems galiojančio (nepanaikinto) leidimo įsigyti ginklus arba galiojančio (nepanaikinto) leidimo laikyti ginklus, arba neturintiems teisės įsigyti tokių šaudmenų;“."
    },
    {
      "provision_ref": "art10",
      "section": "10",
      "title": "10 straipsnis. 30 straipsnio 1 dalies 3, 4, 6, 7, 9 punktų ir 2 dalies 1, 2 punktų pakeitimas",
      "content": "1. 30 straipsnio 1 dalies 3 punkte po žodžių „ginklus, šaudmenis“ įrašyti žodžius „taip pat ginklo pažymėjimą“ ir šį punktą išdėstyti taip:\n\n„3) sudaryti sąlygas kontroliuojančiųjų valstybės institucijų tarnautojams patekti į ginklų, šaudmenų laikymo vietas ir jų reikalavimu pateikti patikrinti ginklą, šaudmenis ir leidimą nešiotis ar leidimą laikyti ginklus, šaudmenis, taip pat ginklo pažymėjimą;“.\n\n2. 30 straipsnio 1 dalies 4 punkte po žodžių „leidimą laikyti“ įrašyti žodžius „taip pat ginklo pažymėjimą“ ir šį punktą išdėstyti taip:\n\n„4) teisėsaugos institucijų pareigūnų reikalavimu pateikti ginklus, šaudmenis ir leidimą juos nešiotis ar leidimą laikyti, taip pat ginklo pažymėjimą;“.\n\n3. Pakeisti 30 straipsnio 1 dalies 6 punktą ir jį išdėstyti taip:\n\n„6) nedelsdamas pranešti policijos įstaigai apie ginklo, šaudmenų, leidimo įsigyti ginklus, leidimo nešiotis ar leidimo laikyti ginklą, taip pat ginklo pažymėjimo vagystę ar praradimą ir pateikti prašymą policijos įstaigai dėl leidimo įsigyti ginklus, leidimo nešiotis ar leidimo laikyti ginklą, taip pat ginklo pažymėjimo dublikato išdavimo;“.\n\n4. Pakeisti 30 straipsnio 1 dalies 7 punktą ir jį išdėstyti taip:\n\n„7) perdavęs parduoti ginklą, turimą ginklo pažymėjimą atiduoti subjektui, prekiaujančiam ginklais, per kurį parduodamas ginklas;“.\n\n5. Pakeisti 30 straipsnio 1 dalies 9 punktą ir jį išdėstyti taip:\n\n„9) pasibaigus leidimo nešiotis ar leidimo laikyti ginklą galiojimo terminui, leidimą, ginklą ir šaudmenis kartu su turimu ginklo pažymėjimu nedelsdamas pristatyti laikinai saugoti į teritorinę policijos įstaigą.“\n\n6. Pakeisti 30 straipsnio 2 dalies 1 punktą ir jį išdėstyti taip:\n\n„1) ginklą nešiotis neturint su savimi leidimo jį nešiotis ir ginklo pažymėjimo, jeigu leidime neįrašyti ginklo identifikaciniai duomenys;“.\n\n7. Pakeisti 30 straipsnio 2 dalies 2 punktą ir šį punktą išdėstyti taip:\n\n„2) ginklą gabenti neturint su savimi leidimo jį nešiotis ir ginklo pažymėjimo (jeigu leidime neįrašyti ginklo identifikaciniai duomenys) ar leidimo laikyti ginklus ir ginklo pažymėjimo (jeigu leidime neįrašyti ginklo identifikaciniai duomenys);“."
    },
    {
      "provision_ref": "art11",
      "section": "11",
      "title": "11 straipsnis. 32 straipsnio 2 dalies pakeitimas",
      "content": "Pakeisti 32 straipsnio 2 dalį ir ją išdėstyti taip:\n\n„2. Leidimas nešiotis ar leidimas laikyti ginklus suteikia teisę įsigyti šaudmenų tik tam ginklui, kuris nurodytas leidime ar ginklo pažymėjime, ir juos nešiotis ar laikyti. Leidimas nešiotis ir leidimas laikyti ginklus, šaudmenis išduodamas 5 metams.“"
    },
    {
      "provision_ref": "art12",
      "section": "12",
      "title": "12 straipsnis. 33 straipsnio 2 dalies pakeitimas",
      "content": "Pakeisti 33 straipsnio 2 dalį ir ją išdėstyti taip:\n\n„2. Leidimas įsigyti ginklus suteikia teisę įsigytus ginklus, šaudmenis gabenti iki Lietuvos Respublikos valstybės sienos ir juos laikyti (ne ilgiau kaip 10 kalendorinių dienų nuo jų įsigijimo dienos).“"
    },
    {
      "provision_ref": "art13",
      "section": "13",
      "title": "13 straipsnis. 35 straipsnio 2 dalies 2 punkto pakeitimas",
      "content": "35 straipsnio 2 dalies 2 punkte po žodžių „nešiotis ginklus“ įrašyti žodžius „ir ginklo pažymėjimą“ ir šį punktą išdėstyti taip:\n\n„2) pažymimi ir išdavus leidimą laikyti ar leidimą nešiotis ginklus ir ginklo pažymėjimą grąžinami juos radusiam asmeniui, arba“."
    },
    {
      "provision_ref": "art14",
      "section": "14",
      "title": "14 straipsnis. 37 straipsnio pakeitimas ir papildymas",
      "content": "1. Pakeisti 37 straipsnio 1 dalį ir ją išdėstyti taip:\n\n„1. Fiziniai ir juridiniai asmenys turi teisę įvežti į Lietuvos Respubliką, išvežti iš jos, gabenti tranzitu per Lietuvos Respubliką teisėtai įgytus B, C, D kategorijų ginklus, jų šaudmenis, jų dalis, taip pat visų kategorijų kolekcinius pavienius ginklus, nustatyta tvarka gavę Policijos departamento ar teritorinės policijos įstaigos leidimą. Be šio leidimo galima įvežti į Lietuvos Respubliką, išvežti iš jos, gabenti tranzitu per Lietuvos Respubliką senovinius ginklus, vieną D kategorijos ginklą ir pneumatinio ginklo šaudmenis. Be leidimo taip pat galima išvežti B, C, D kategorijos ginklus, jų šaudmenis, jų dalis, kurie su Policijos departamento leidimu buvo laikinai (ne ilgiau kaip 24 mėnesiams) įvežti į Lietuvos Respubliką jų tinkamumui nustatyti, eksponuoti, taisyti, laikinai sandėliuoti, medžioklės ar sporto tikslais, arba laikinai (ne ilgiau kaip 24 mėnesiams) išvežti B, C, D kategorijos ginklus, jų šaudmenis, jų dalis iš Lietuvos Respublikos jų tinkamumui nustatyti, eksponuoti, taisyti, laikinai sandėliuoti, medžioklės ar sporto tikslais, su sąlyga, kad fizinis ar juridinis asmuo pagrindžia, kad šie ginklai jiems teisėtai priklauso, ir tai, kad ginklai, jų šaudmenys, jų dalys šiam tikslui išvežami laikinai.“\n\n2. Pakeisti 37 straipsnio 2 dalį ir ją išdėstyti taip:\n\n„2. Fiziniai asmenys pavienius ginklus, jų šaudmenis medžioklės ar sporto tikslais gali įvežti į Lietuvos Respubliką ar išvežti iš jos turėdami Europos šaunamojo ginklo leidimą ir dokumento, patvirtinančio atvykimo tikslą, kopiją. Be to, fiziniai asmenys turi teisę įvežti iš Europos Sąjungos valstybės narės į Lietuvos Respubliką B, C, D kategorijų pavienius ginklus, jų šaudmenis, taip pat visų kategorijų kolekcinius pavienius ginklus, turėdami Policijos departamento ar teritorinės policijos įstaigos išduotą išankstinį sutikimą dėl ginklų ir (ar) šaudmenų įvežimo į Lietuvos Respubliką, ir išvežti juos iš Lietuvos Respublikos į Europos Sąjungos valstybę narę, turėdami tam Policijos departamento ar teritorinės policijos įstaigos išduotą leidimą. Policijos departamentas ar teritorinė policijos įstaiga leidimą vežti ginklus ir (ar) šaudmenis išduoda po to, kai gauna Europos Sąjungos valstybės narės išankstinį sutikimą dėl ginklų ir (ar) šaudmenų įvežimo. Šių išankstinių sutikimų ar leidimų nereikia, kai vežami senoviniai ginklai.“\n\n3. Papildyti 37 straipsnį nauja 4 dalimi:\n\n„4. Juridinių asmenų, turinčių tarpvalstybinio grynųjų pinigų vežimo licenciją, išduotą Reglamento (ES) Nr. 1214/2011 nustatytomis sąlygomis, grynųjų pinigų vežimo apsaugos darbuotojai (kaip jie apibrėžti šio reglamento 1 straipsnio i punkte) pavienius ginklus, kurių civilinė apyvarta Lietuvos Respublikoje draudžiama, tranzitu gali gabenti šiame reglamente nustatyta tvarka.“\n\n4. Buvusias 37 straipsnio 4, 5, 6, 7, 8, 9 ir 10 dalis laikyti atitinkamai 5, 6, 7, 8, 9, 10 ir 11 dalimis.\n\n5. Pakeisti 37 straipsnio 7 dalį ir ją išdėstyti taip:\n\n„7. Įvežamų į Lietuvos Respubliką, išvežamų iš jos, gabenamų tranzitu per Lietuvos Respubliką pavienių ginklų skaičius negali viršyti 3 vienetų vienam asmeniui, 500 vienetų šaudmenų vienam įvežamam ar turimam to paties kalibro ginklui. Sportui (varžyboms, treniruotėms) įvežamų į Lietuvos Respubliką, išvežamų iš jos, gabenamų tranzitu per Lietuvos Respubliką ginklų, jų dalių, jų šaudmenų skaičius neribojamas. Laikinai (ne ilgiau kaip 24 mėnesiams) išvežamų iš Lietuvos Respublikos pavienių ginklų, jų dalių, taip pat įvežamų į Lietuvos Respubliką pavienių ginklų, jų dalių, jeigu šie buvo laikinai (ne ilgiau kaip 24 mėnesiams) išvežti iš jos medžioklei ar sportui, skaičius neribojamas, šaudmenų skaičius negali viršyti 800 šovinių medžiotojams ir 1 200 šovinių sportinio šaudymo atstovams.“"
    },
    {
      "provision_ref": "art15",
      "section": "15",
      "title": "15 straipsnis. 41 straipsnio 5 dalies pakeitimas",
      "content": "41 straipsnio 5 dalyje po žodžių „leidimas nešiotis ginklus“ įrašyti žodžius „taip pat ginklų pažymėjimai“, po žodžių „leidimą nešiotis ginklus“ įrašyti žodžius „taip pat ginklų pažymėjimus“ ir šią dalį išdėstyti taip:\n\n„5. Šio straipsnio 1 dalies 5 punkte nurodytais atvejais ginklai, ginklo priedėliai ir šaudmenys, leidimas laikyti ginklus, leidimas nešiotis ginklus, taip pat ginklų pažymėjimai paimami iki ikiteisminio tyrimo ar baudžiamosios bylos nutraukimo arba kardomosios priemonės – suėmimo – asmeniui panaikinimo įstatymų nustatyta tvarka. Šio straipsnio 1 dalies 6, 7 ir 10 punktuose nurodytais atvejais policijos įstaigos ginklus, ginklo priedėlius, šaudmenis, leidimą laikyti ginklus, leidimą nešiotis ginklus, taip pat ginklų pažymėjimus paima, iki bus priimtas atitinkamas sprendimas dėl leidimo panaikinimo ar ginklo, ginklo priedėlio ar šaudmenų grąžinimo. Tais atvejais, kai ginklai, ginklo priedėliai, šaudmenys buvo paimti pasibaigus licencijos, rašytinio sutikimo ar leidimo galiojimo laikui, tačiau jų galiojimo terminas teisės aktų nustatyta tvarka buvo pratęstas, ginklai, ginklų priedėliai ir šaudmenys grąžinami jų savininkui.“"
    },
    {
      "provision_ref": "art16",
      "section": "16",
      "title": "16 straipsnis. 46 straipsnio 3 ir 4 dalių pakeitimas",
      "content": "1. 46 straipsnio 3 dalyje po žodžio „sutartimis“ įrašyti žodžius „ir Europos Sąjungos teisės aktais“ ir šią dalį išdėstyti taip:\n\n„3. Informacija apie šaunamųjų ginklų ir šaudmenų importą, eksportą, tranzitą, įvežimą ar išvežimą iš Lietuvos Respublikos, sunaikinimą teikiama vadovaujantis Lietuvos Respublikos tarptautinėmis sutartimis ir Europos Sąjungos teisės aktais Lietuvos Respublikos teisės aktų nustatyta tvarka.“\n\n2. 46 straipsnio 4 dalyje po žodžio „fiziniais“ įrašyti žodžius „ir juridiniais“ ir šią dalį išdėstyti taip:\n\n„4. Informaciją apie civilinėje apyvartoje esančių ginklų, šaudmenų, jų dalių įvežimą, išvežimą, taip pat ginklų, kurių į valstybės teritoriją negalima perduoti be išankstinio valstybės sutikimo, sąrašus ir kitą informaciją, susijusią su fiziniais ir juridiniais asmenimis, turinčiais ginklų, Europos Sąjungos valstybėms narėms teikia ir iš Europos Sąjungos valstybių narių gauna Policijos departamentas.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo papildymas 2 ir 3 punktais",
      "content": "1. Papildyti Įstatymo priedą 2 punktu:\n\n„2. 2011 m. lapkričio 16 d. Europos Parlamento ir Tarybos reglamentas (ES) Nr. 1214/2011 dėl profesionalaus tarpvalstybinio grynųjų eurų vežimo kelių transportu iš vienos euro zonos valstybės narės į kitą (OL 2011 L 316, p. 1).“\n\n2. Papildyti Įstatymo priedą 3 punktu:\n\n„3. 2012 m. kovo 14 d. Europos Parlamento ir Tarybos reglamentas (ES) Nr. 258/2012, kuriuo įgyvendinamas Jungtinių Tautų protokolo prieš neteisėtą šaunamųjų ginklų, jų dalių ir komponentų bei šaudmenų gamybą ir prekybą jais, papildančio Jungtinių Tautų Konvenciją prieš tarptautinį organizuotą nusikalstamumą (JT šaunamųjų ginklų protokolas), 10 straipsnis ir nustatoma šaunamųjų ginklų, jų dalių ir komponentų bei šaudmenų eksporto leidimų sistema, importo ir tranzito priemonės (OL 2012 L 94, p. 1).“"
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 4 dalį, įsigalioja 2013 m. rugsėjo 30 d.\n\n2. Iki šio įstatymo įsigaliojimo išduoti:\n\n1) leidimai įsigyti ginklus, šaudmenis galioja iki jų galiojimo pabaigos ir suteikia teisę įsigyti juose įrašytus ginklus ir (ar) šaudmenis;\n\n2) leidimai laikyti ar leidimai nešiotis ginklus galioja iki jų galiojimo pabaigos ir suteikia teisę laikyti, nešiotis ar gabenti juose nurodytus ginklus;\n\n3) leidimai laikyti ar leidimai nešiotis ginklus pasibaigus jų galiojimo terminui keičiami nustatyta tvarka pateikus prašymą policijos įstaigai. Naujus leidimus laikyti ginklus ar leidimus nešiotis ginklus policijos įstaigos išduoda kartu su ginklo pažymėjimais.\n\n3. Prašymai išduoti leidimus įsigyti ginklus, pateikti iki šio įstatymo įsigaliojimo dienos, baigiami nagrinėti pagal iki šio įstatymo įsigaliojimo dienos galiojusią tvarką.\n\n4. Lietuvos Respublikos Vyriausybė ar jos įgaliota institucija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
