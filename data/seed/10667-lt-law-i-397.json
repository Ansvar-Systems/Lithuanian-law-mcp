{
  "id": "lt-law-i-397",
  "type": "statute",
  "title": "Dėl Lietuvos Respublikos įstatymo \"Dėl Lietuvos valstybinės vėliavos\" pakeitimo ir papildymo",
  "short_name": "I-397",
  "status": "in_force",
  "issued_date": "1994-02-17",
  "in_force_date": "1994-02-25",
  "url": "https://e-tar.lt/portal/lt/legalAct/TAR.BF82C78410EE/FzcqQNWdip",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS ĮSTATYMO „DĖL LIETUVOS VALSTYBINĖS VĖLIAVOS“ PAKEITIMO IR PAPILDYMO\n\n1994 m. vasario 17 d. Nr. I-397\nVilnius\n\nPakeisti ir papildyti Lietuvos Respublikos įstatymą „Dėl Lietuvos valstybinės vėliavos“ (Žin., 1991, Nr. 20-517):\n\n1. Laikantis Lietuvos Respublikos Konstitucijos 15 straipsnio nuostatų, šiame įstatyme žodžius „Lietuvos valstybinė vėliava“ pakeisti žodžiais „Lietuvos valstybės vėliava“.\n\n2. 3 straipsnyje:\n\n1) 1 punkto pirmoje pastraipoje žodžius „prie Lietuvos Respublikos Aukščiausiosios Tarybos“ pakeisti žodžiais „prie Lietuvos Respublikos Seimo“;\n\n2) 2 punkte žodžius „Lietuvos Respublikos Aukščiausiosios Tarybos Prezidiumui nutarus“ pakeisti žodžiais „Lietuvos Respublikos Vyriausybei nutarus“;\n\n3) 4 punkte žodžius „Lietuvos Respublikos Aukščiausiosios Tarybos Pirmininkas“ pakeisti žodžiais „Lietuvos Respublikos Prezidentas“;\n\n4) 7 punkte žodžius „Lietuvos Respublikos Aukščiausiosios Tarybos“ pakeisti žodžiais „Lietuvos Respublikos Seimo“.\n\n3. 5 straipsnyje:\n\n1) po pirmosios dalies įrašyti tokią antrąją dalį: „Vasario 16-ąją – Lietuvos valstybės atkūrimo dieną, taip pat vasario 24-ąją – Estijos Nepriklausomybės dieną ir lapkričio 18-ąją – Latvijos Nepriklausomybės paskelbimo dieną prie Lietuvos Respublikos Seimo kartu su Lietuvos valstybės vėliava iškeliamos Latvijos ir Estijos valstybių vėliavos.“;\n\n2) antrąją dalį laikyti trečiąja dalimi ir ją išdėstyti taip:\n\n„Kitais atvejais užsienio valstybių vėliavos prie Lietuvos Respublikos valdžios įstaigų, taip pat kitų pastatų gali būti iškeliamos tik oficialių vizitų, oficialių ceremonijų ir tarptautinių renginių metu diplomatinio protokolo bei tarptautinių dokumentų nustatyta tvarka.“;\n\n3) trečiąją dalį laikyti ketvirtąja dalimi ir ją išdėstyti taip:\n\n„Užsienio valstybių vėliavos gali būti iškeliamos tik prie Lietuvos Respublikoje teisėtai įsteigtų užsienio valstybinių įstaigų, išskyrus šio straipsnio antrojoje dalyje nurodytą atvejį.“\n\n4. 7 straipsnyje pirmosios dalies žodžius „Lietuvos Respublikos Aukščiausiosios Tarybos Prezidiumui nutarus“ pakeisti žodžiais „Lietuvos Respublikos Vyriausybei nutarus“.\n\n5. 13 straipsnyje antrosios dalies žodžius „pavedama Krašto apsaugos departamentui“ pakeisti žodžiais „pavedama Krašto apsaugos ministerijai“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
