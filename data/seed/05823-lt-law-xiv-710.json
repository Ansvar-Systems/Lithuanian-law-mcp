{
  "id": "lt-law-xiv-710",
  "type": "statute",
  "title": "Lietuvos Respublikos valstybės ir savivaldybių įstaigų darbuotojų darbo apmokėjimo ir komisijų narių atlygio už darbą įstatymo Nr. XIII-198 1, 3, 5, 6, 7, 9, 12, 14 straipsnių ir 1, 2, 3, 4, 5 priedų pakeitimo įstatymas",
  "short_name": "XIV-710",
  "status": "in_force",
  "issued_date": "2021-11-25",
  "in_force_date": "2022-01-01",
  "url": "https://e-tar.lt/portal/lt/legalAct/e5b32570540711ec862fdcbc8b3e3e05/izJLWWCGRl",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalies 1 punktą ir jį išdėstyti taip:\n\n„1) valstybinių mokslinių tyrimų institutų, veikiančių kaip biudžetinės įstaigos, vadovui, vadovo pavaduotojui, moksliniam sekretoriui, mokslo darbuotojams ir kitiems tyrėjams;“."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 2 dalies 2 punktą ir jį išdėstyti taip:\n\n„2) administracijos padalinių vadovai ir jų pavaduotojai, kurių pareigybės priskiriamos A (A1 ar A2) arba B lygiui, atsižvelgiant į būtiną išsilavinimą toms pareigoms eiti;“."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnio 2 dalį ir ją išdėstyti taip:\n\n„2. Darbo apmokėjimo sistema nustatoma kolektyvinėje sutartyje. Jeigu kolektyvinės sutarties nėra, darbdavys privalo nustatyti darbo apmokėjimo sistemą ir padaryti ją prieinamą visiems darbuotojams susipažinti. Savininko teises ir pareigas įgyvendinanti institucija nustato jos valdymo sričiai priskirtų biudžetinių įstaigų vadovų darbo apmokėjimo sistemą. Prieš nustatant ar keičiant darbo apmokėjimo sistemą, turi būti įvykdytos darbuotojų informavimo ir konsultavimo procedūros Lietuvos Respublikos darbo kodekso nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Pareiginės algos bazinis dydis\n\nPareiginės algos koeficiento vienetas yra Seimo patvirtintas atitinkamų metų Lietuvos Respublikos valstybės politikų, teisėjų, valstybės pareigūnų, valstybės tarnautojų, valstybės ir savivaldybių biudžetinių įstaigų darbuotojų pareiginės algos (atlyginimo) bazinis dydis (toliau – bazinis dydis). Pareiginė alga apskaičiuojama atitinkamą pareiginės algos koeficientą dauginant iš bazinio dydžio. Ateinančių finansinių metų pareiginės algos bazinis dydis, atsižvelgus į praėjusių metų vidutinę metinę infliaciją (skaičiuojant nacionalinį vartotojų kainų indeksą), minimaliosios mėnesinės algos dydį ir kitų vidutinio darbo užmokesčio viešajame sektoriuje dydžiui bei kitimui poveikį turinčių veiksnių įtaką, nustatomas nacionalinėje kolektyvinėje sutartyje. Nacionalinėje kolektyvinėje sutartyje sulygtą bazinį dydį tvirtina Seimas. Jeigu nacionalinė kolektyvinė sutartis nesudaryta arba nepakeista iki einamųjų metų birželio 1 dienos, ateinančių finansinių metų bazinį dydį Vyriausybės teikimu, įvertinęs ir atsižvelgęs į šiame straipsnyje numatytas aplinkybes, tvirtina Seimas. Tvirtinamas naujas bazinis dydis negali būti mažesnis už esamą bazinį dydį, išskyrus atvejus, kai Lietuvos Respublikos fiskalinės sutarties įgyvendinimo konstituciniame įstatyme nustatyta tvarka nustatomos ir paskelbiamos išskirtinės aplinkybės.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "1. Pakeisti 7 straipsnio 3 dalį ir ją išdėstyti taip:\n\n„3. Biudžetinių įstaigų administracijos padalinių vadovų ir jų pavaduotojų, išskyrus mokyklų ugdymą organizuojančių skyrių vedėjus ir švietimo pagalbos įstaigų skyrių vedėjus, kurių darbas laikomas pedagoginiu, pareiginės algos pastoviosios dalies koeficientas darbo apmokėjimo sistemoje nustatomas pagal šio įstatymo 2 priedą, atsižvelgiant į pareigybės lygį, vadovaujamo darbo patirtį, kuri apskaičiuojama sumuojant laikotarpius, kai buvo vadovaujama įmonėms, įstaigoms ir organizacijoms ir (ar) jų padaliniams, profesinio darbo patirtį, kuri apskaičiuojama sumuojant laikotarpius, kai buvo dirbamas darbas, analogiškas pareigybės aprašyme nustatytam tam tikros profesijos ar specialybės darbui, arba vykdytos funkcijos, analogiškos pareigybės aprašyme nustatytoms funkcijoms, kitus darbo apmokėjimo sistemoje nustatytus kriterijus.“\n\n2. Pakeisti 7 straipsnio 4 dalį ir ją išdėstyti taip:\n\n„4. Biudžetinių įstaigų darbuotojų, išskyrus biudžetinių įstaigų vadovus, jų pavaduotojus, administracijos padalinių vadovus ir jų pavaduotojus, mokytojus (išskyrus trenerius), pagalbos mokiniui specialistus ir darbininkus, pareiginės algos pastoviosios dalies koeficientas darbo apmokėjimo sistemoje nustatomas pagal šio įstatymo 3 ir 4 priedus, atsižvelgiant į pareigybės lygį, profesinio darbo patirtį, kuri apskaičiuojama sumuojant laikotarpius, kai buvo dirbamas darbas, analogiškas pareigybės aprašyme nustatytam tam tikros profesijos ar specialybės darbui, arba vykdytos funkcijos, analogiškos pareigybės aprašyme nustatytoms funkcijoms, kitus darbo apmokėjimo sistemoje nustatytus kriterijus.“\n\n3. Pakeisti 7 straipsnio 8 dalį ir ją išdėstyti taip:\n\n„8. Nustatant pareiginės algos pastoviąją dalį, papildomai įvertinamas nacionalinių, valstybinių ir savivaldybių kultūros ir meno įstaigų aukščiausio profesinio meninio lygio kultūros ir meno darbuotojų nacionaliniu ir tarptautiniu mastu įgytas pripažinimas, Vyriausybės ar jos įgaliotos institucijos nustatytas tam tikrų profesijų atstovų trūkumas Lietuvos Respublikos darbo rinkoje, trenerių ar socialinių paslaugų srities darbuotojų aukšta kvalifikacinė kategorija, nustatyta pagal tam tikrai darbuotojų grupei keliamus kvalifikacinius reikalavimus. Šiais atvejais šio įstatymo 1, 2, 3, 4 ir 5 prieduose nustatyti pareiginės algos pastoviosios dalies koeficientai gali būti didinami iki 100 procentų. Trenerio pareiginės algos pastoviosios dalies koeficientas didinamas atsižvelgiant į jo turimą kvalifikacinę kategoriją: jeigu trenerio kvalifikacinė kategorija pirma, jo pareiginės algos pastoviosios dalies koeficientas didinamas 45 procentais, jeigu antra, – 55 procentais, jeigu trečia, – 65 procentais, jeigu ketvirta, – 75 procentais, jeigu penkta, – 90 procentų, jeigu šešta, – 100 procentų. Treneriams, neturintiems kvalifikacinės kategorijos, pareiginės algos pastoviosios dalies koeficientai gali būti didinami iki 40 procentų. Socialinių paslaugų srities darbuotojo pareiginės algos pastoviosios dalies koeficientas didinamas atsižvelgiant į jo turimą kvalifikacinę kategoriją: jeigu socialinių paslaugų srities darbuotojo kvalifikacinė kategorija pirma (žemiausia), jo pareiginės algos pastoviosios dalies koeficientas didinamas 15 procentų, jeigu antra (aukštesnė), – 20 procentų, jeigu trečia (aukščiausia), – 30 procentų. Socialinių paslaugų srities darbuotojams, neturintiems kvalifikacinės kategorijos, pareiginės algos pastoviosios dalies koeficientai gali būti didinami iki 10 procentų. Biudžetinių įstaigų administracijos padalinių vadovų pareiginės algos pastoviosios dalies koeficientai gali būti didinami iki 20 procentų, jeigu biudžetinės įstaigos administracijos padalinio vadovo vadovaujamo administracijos padalinio pareigybių skaičius, numatytas biudžetinės įstaigos pareigybių sąraše, yra vienas šimtas ir daugiau.“\n\n4. Pakeisti 7 straipsnio 10 dalį ir ją išdėstyti taip:\n\n„10. Biudžetinės įstaigos darbuotojo pareiginės algos pastoviosios dalies koeficientą pagal darbo apmokėjimo sistemoje numatytus kriterijus ir koeficientų dydžius nustato į pareigas priimantis asmuo.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Pareiginės algos kintamoji dalis\n\n1. Biudžetinių įstaigų darbuotojų pareiginės algos kintamosios dalies dydis priklauso nuo jų praėjusių metų veiklos vertinimo pagal nustatytas metines užduotis, siektinus rezultatus ir jų vertinimo rodiklius bei gebėjimus atlikti pareigybės aprašyme nustatytas funkcijas, išskyrus šio straipsnio 3 ir 4 dalyse nurodytus atvejus.\n\n2. Pareiginės algos kintamoji dalis, atsižvelgiant į praėjusių metų veiklos vertinimą, gali siekti iki 40 procentų pareiginės algos pastoviosios dalies, išskyrus šio straipsnio 4 dalyje nurodytą atvejį, ir mokama iki biudžetinės įstaigos darbuotojo kito kasmetinio veiklos vertinimo metu priimto šio įstatymo 14 straipsnio 9 ar 11 dalyje nurodyto sprendimo įsigaliojimo dienos. Jeigu pareiginės algos pastoviosios dalies koeficientas padidintas pagal šio įstatymo 7 straipsnio 6, 7 ir 8 dalis, kintamoji dalis skaičiuojama nuo padidintos pastoviosios dalies.\n\n3. Biudžetinės įstaigos darbuotojo pareiginės algos kintamoji dalis gali būti nustatyta nuo jo darbo biudžetinėje įstaigoje pradžios arba pasibaigus išbandymo terminui, taip pat darbuotojui grįžus iš atostogų vaikui prižiūrėti, atsižvelgiant į darbuotojo profesinę kvalifikaciją ir jam keliamus uždavinius, tačiau ji negali būti didesnė kaip 20 procentų pareiginės algos pastoviosios dalies ir negali būti mokama ilgiau kaip iki to darbuotojo kito kasmetinio (nacionalinių ir valstybinių kultūros ir meno įstaigų darbuotojams, kurie viešo spektaklio, koncerto ar kito renginio metu atlieka profesionaliojo scenos meno kūrinius ir kurių pareigybių sąrašą tvirtina Lietuvos Respublikos kultūros ministras (toliau – nacionalinių ir valstybinių kultūros ir meno įstaigų atlikėjai) – iki atitinkamo mėnesio, atsižvelgiant į nacionalinių ir valstybinių kultūros ir meno įstaigų repertuarų programas) veiklos vertinimo metu priimto šio įstatymo 14 straipsnio 9 ar 11 dalyje nurodyto sprendimo įsigaliojimo dienos.\n\n4. Nacionalinių ir valstybinių kultūros ir meno įstaigų vadovų pareiginės algos kintamoji dalis priklauso nuo jų veiklos užduočių, vertinimo rodiklių praėjusiais metais ir gali siekti iki 160 procentų nustatytos pareiginės algos pastoviosios dalies dydžio. Nacionalinių ir valstybinių kultūros ir meno įstaigų vadovams pareiginės algos kintamoji dalis mokama iki kito kasmetinio veiklos vertinimo metu priimto šio įstatymo 14 straipsnio 9 dalyje nurodyto sprendimo įsigaliojimo dienos. Nacionalinių ir valstybinių kultūros ir meno įstaigų atlikėjų pareiginės algos kintamoji dalis priklauso nuo mėnesio (mėnesių) veiklos užduočių, vertinimo rodiklių ir gali siekti iki 160 procentų nustatytos pareiginės algos pastoviosios dalies dydžio, bet negali viršyti nacionalinių ir valstybinių kultūros ir meno įstaigų darbo užmokesčiui skirtų lėšų, taip pat turi būti nurodytas jos mokėjimo terminas, atsižvelgiant į veiklos užduočių pobūdį, sudėtingumą, apimtį ir kiekį. Nacionalinių ir valstybinių kultūros ir meno įstaigų atlikėjams pareiginės algos kintamoji dalis nustatoma mėnesiui (mėnesiams) ir mokama iki atitinkamo mėnesio veiklos vertinimo metu priimto šio įstatymo 14 straipsnio 11 dalyje nurodyto sprendimo įsigaliojimo dienos.\n\n5. Perkėlus biudžetinės įstaigos darbuotoją į kitas pareigas toje pačioje biudžetinėje įstaigoje arba kitoje biudžetinėje įstaigoje (biudžetinės įstaigos reorganizavimo atveju), pareiginės algos kintamosios dalies procentinis dydis, nustatytas už praėjusių metų (nacionalinių ir valstybinių kultūros ir meno įstaigų atlikėjų – už mėnesio (mėnesių) veiklos vertinimą, išlieka iki kito biudžetinės įstaigos darbuotojo kasmetinio (nacionalinių ir valstybinių kultūros ir meno įstaigų atlikėjų – iki atitinkamo mėnesio, atsižvelgiant į nacionalinių ir valstybinių kultūros ir meno įstaigų repertuarų programas) veiklos vertinimo metu priimto šio įstatymo 14 straipsnio 11 dalyje nurodyto sprendimo įsigaliojimo dienos.\n\n6. Konkrečius pareiginės algos kintamosios dalies procentinius dydžius pagal biudžetinės įstaigos darbo apmokėjimo sistemą nustato į pareigas priimantis asmuo.\n\n7. Darbininkams pareiginės algos kintamoji dalis nenustatoma.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Nacionalinių ir valstybinių kultūros ir meno įstaigų atlikėjams gali būti skiriamos premijos, labai gerai įvertinus jų mėnesio (mėnesių) veiklą, tačiau bendras metinis nacionalinės ar valstybinės kultūros ir meno įstaigos atlikėjo premijų dydis negali viršyti paskutinio jam nustatytos pareiginės algos pastoviosios dalies dydžio.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Biudžetinių įstaigų darbuotojų kasmetinis (mėnesio (mėnesių) veiklos vertinimas ir skatinimas\n\n1. Biudžetinių įstaigų darbuotojų kasmetinio veiklos vertinimo tikslas – įvertinti biudžetinių įstaigų darbuotojų, išskyrus darbininkus, mokytojus ir pagalbos mokiniui specialistus, praėjusių kalendorinių metų (nacionalinių ir valstybinių kultūros ir meno įstaigų atlikėjų – mėnesio (mėnesių) veiklą pagal nustatytas metines (nacionalinių ir valstybinių kultūros ir meno įstaigų atlikėjams – pagal mėnesio (mėnesių) veiklos) užduotis, siektinus rezultatus, jų vertinimo rodiklius ir gebėjimus atlikti pareigybės aprašyme nustatytas funkcijas.\n\n2. Kultūros ir meno darbuotojų, socialinių paslaugų srities darbuotojų, sveikatos priežiūros specialistų, švietimo įstaigų vadovų, jų pavaduotojų ugdymui, ugdymą organizuojančių skyrių vedėjų praėjusių kalendorinių metų (nacionalinių ir valstybinių kultūros ir meno įstaigų atlikėjų – mėnesio (mėnesių) veikla vertinama vadovaujantis atitinkamai kultūros ministro, Lietuvos Respublikos socialinės apsaugos ir darbo ministro, Lietuvos Respublikos sveikatos apsaugos ministro, švietimo, mokslo ir sporto ministro patvirtintu atitinkamos srities kultūros ir meno darbuotojų, socialinių paslaugų srities darbuotojų, sveikatos priežiūros specialistų ar švietimo įstaigų vadovų, jų pavaduotojų ugdymui, ugdymą organizuojančių skyrių vedėjų veiklos vertinimo tvarkos aprašu. Kitų biudžetinių įstaigų darbuotojų praėjusių kalendorinių metų veikla vertinama vadovaujantis Vyriausybės ar jos įgaliotos institucijos patvirtintu biudžetinių įstaigų darbuotojų veiklos vertinimo tvarkos aprašu.\n\n3. Kiekvienais metais iki kovo 1 dienos į pareigas priimantis asmuo ar jo įgaliotas asmuo Vyriausybės ar atitinkamo ministro, nurodyto šio straipsnio 2 dalyje, nustatyta tvarka, atsižvelgdami į metinio veiklos plano priemones, biudžetinių įstaigų vadovams nustato metines užduotis, susijusias su biudžetinės įstaigos metinio veiklos plano priemonėmis arba su metinio veiklos plano priemonėmis ir su biudžetinės įstaigos vidaus administravimu bei veiklos efektyvumo didinimu, siektinus rezultatus ir jų vertinimo rodiklius. Priėmus į pareigas biudžetinės įstaigos vadovą, metinės užduotys, siektini rezultatai ir jų vertinimo rodikliai nustatomi per vieną mėnesį nuo jo darbo biudžetinėje įstaigoje pradžios. Jeigu biudžetinės įstaigos vadovas priimamas į pareigas naujai kadencijai, iki einamųjų metų pabaigos jam galioja einamųjų metų pradžioje nustatytos metinės užduotys, siektini rezultatai ir jų vertinimo rodikliai. Jeigu biudžetinės įstaigos vadovo darbo biudžetinėje įstaigoje pradžios data yra vėlesnė negu spalio 1 diena, jam metinės užduotys, siektini rezultatai ir jų vertinimo rodikliai einamiesiems kalendoriniams metams nenustatomi. Prireikus nustatytos metinės užduotys, siektini rezultatai ir jų vertinimo rodikliai einamaisiais metais gali būti pakeisti arba papildyti, bet ne vėliau kaip iki spalio 1 dienos. Biudžetinių įstaigų vadovams nustatytos metinės užduotys, siektini rezultatai ir jų vertinimo rodikliai skelbiami vadovą į pareigas priimančio asmens ir biudžetinės įstaigos, kurioje vadovas eina pareigas, interneto svetainėse.\n\n4. Kiekvienais metais iki kovo 1 dienos į pareigas priimantis asmuo ar jo įgaliotas asmuo įvertina biudžetinių įstaigų vadovų (išskyrus biudžetinių įstaigų vadovus, kurių darbo biudžetinėje įstaigoje pradžios data praėjusiais metais buvo vėlesnė negu spalio 1 diena) praėjusių metų veiklą pagal nustatytas metines užduotis, siektinus rezultatus, jų vertinimo rodiklius ir gebėjimus atlikti pareigybės aprašyme nustatytas funkcijas Vyriausybės ar atitinkamo ministro, nurodyto šio straipsnio 2 dalyje, nustatyta tvarka. Biudžetinės įstaigos vadovo praėjusių metų veikla gali būti vertinama labai gerai, gerai, patenkinamai ir nepatenkinamai. Jeigu biudžetinės įstaigos vadovo metinė veikla įvertinama nepatenkinamai 2 metus iš eilės, į pareigas priimantis asmuo (savivaldybių biudžetinių įstaigų, išskyrus švietimo įstaigas ir seniūnijas – biudžetines įstaigas, – merai) priima sprendimą biudžetinės įstaigos vadovą atleisti iš pareigų, nutraukia su juo sudarytą darbo sutartį per 10 darbo dienų nuo šio sprendimo įsigaliojimo dienos ir neišmoka jam išeitinės išmokos.\n\n5. Metinės užduotys, susijusios su darbuotojo funkcijomis, siektini rezultatai ir jų vertinimo rodikliai biudžetinės įstaigos darbuotojui (išskyrus biudžetinių įstaigų vadovus) turi būti nustatyti kiekvienais metais iki kovo 1 dienos; biudžetinės įstaigos darbuotojui, kurio darbo biudžetinėje įstaigoje pradžios ar perkėlimo į kitas pareigas data, ar grįžimo iš atostogų vaikui prižiūrėti data yra ne vėlesnė negu spalio 1 diena, – einamaisiais metais per vieną mėnesį nuo darbo biudžetinėje įstaigoje pradžios, perkėlimo ar grįžimo į pareigas dienos; nacionalinių ir valstybinių kultūros ir meno įstaigų atlikėjų veiklos užduotys, siektini rezultatai ir vertinimo rodikliai – prieš pradedant įgyvendinti naują repertuaro programą. Biudžetinės įstaigos darbuotojui, kuris grįžo iš atostogų vaikui prižiūrėti vėliau negu spalio 1 dieną ar kurio darbo biudžetinėje įstaigoje pradžios ar perkėlimo į kitas pareigas data yra vėlesnė negu spalio 1 diena, išskyrus nacionalinių ir valstybinių kultūros ir meno įstaigų atlikėjus, metinės užduotys, siektini rezultatai ir jų vertinimo rodikliai einamiesiems metams nenustatomi. Prireikus nustatytos metinės užduotys, siektini rezultatai ir jų vertinimo rodikliai einamaisiais metais gali būti pakeisti arba papildyti, bet ne vėliau kaip iki spalio 1 dienos. Prireikus nacionalinių ir valstybinių kultūros ir meno įstaigų atlikėjams nustatytos veiklos užduotys, siektini rezultatai ir jų vertinimo rodikliai gali būti pakeisti arba papildyti, bet ne vėliau kaip iki repertuarų programų įgyvendinimo pabaigos.\n\n6. Metines užduotis, siektinus rezultatus ir jų vertinimo rodiklius biudžetinės įstaigos darbuotojams, išskyrus šių įstaigų vadovus, nustato ir kasmetinį (nacionalinių ir valstybinių kultūros ir meno įstaigų atlikėjų – mėnesio (mėnesių) jų veiklos vertinimą atlieka tiesioginis jų vadovas.\n\n7. Biudžetinių įstaigų darbuotojų praėjusių metų veikla, o nacionalinių ir valstybinių kultūros ir meno įstaigų atlikėjų mėnesio (mėnesių) veikla gali būti įvertinama:\n\n1) labai gerai;\n\n2) gerai;\n\n3) patenkinamai;\n\n4) nepatenkinamai.\n\n8. Biudžetinių įstaigų darbuotojų, išskyrus biudžetinių įstaigų vadovus bei nacionalinių ir valstybinių kultūros ir meno įstaigų atlikėjus, veikla įvertinama kiekvienais metais iki kovo 1 dienos, jeigu darbuotojo darbo biudžetinėje įstaigoje pradžios data buvo ne vėlesnė negu spalio 1 diena. Nacionalinių ir valstybinių kultūros ir meno įstaigų atlikėjų mėnesio (mėnesių) veiklos vertinimo periodiškumas nustatomas atsižvelgiant į nacionalinių ir valstybinių kultūros ir meno įstaigų repertuarų programas. Jų veikla įvertinama baigus įgyvendinti repertuarų programas, bet ne vėliau kaip iki kito mėnesio pabaigos.\n\n9. Į pareigas priimantis asmuo Vyriausybės nustatyta tvarka, dalyvaujant biudžetinės įstaigos darbuotojų atstovavimą įgyvendinantiems asmenims, o švietimo, mokslo ir sporto ministro nustatyta tvarka vertinant mokyklų vadovų veiklą, – mokyklos taryboms, vertinant švietimo pagalbos įstaigų vadovų veiklą, – švietimo pagalbos įstaigų savivaldos institucijoms, jeigu jos yra (jeigu švietimo pagalbos įstaigose savivaldos institucijų nėra, – darbuotojų atstovavimą įgyvendinantiems asmenims), jeigu biudžetinės įstaigos vadovo praėjusių kalendorinių metų veikla įvertinama:\n\n1) labai gerai, biudžetinės įstaigos vadovui nustato pareiginės algos kintamosios dalies dydį, ne mažesnį kaip 15 procentų pareiginės algos pastoviosios dalies, ir gali skirti premiją pagal darbo apmokėjimo sistemoje nustatytą tvarką ir dydžius;\n\n2) gerai, biudžetinės įstaigos vadovui nustato pareiginės algos kintamosios dalies dydį, ne mažesnį kaip 5 procentai pareiginės algos pastoviosios dalies, pagal darbo apmokėjimo sistemoje nustatytą tvarką ir dydžius;\n\n3) patenkinamai, biudžetinės įstaigos vadovui nenustato pareiginės algos kintamosios dalies dydžio;\n\n4) nepatenkinamai, biudžetinės įstaigos vadovui, išskyrus mokyklos vadovą, nustato mažesnį pareiginės algos pastoviosios dalies koeficientą, tačiau ne mažesnį, negu šio įstatymo 1 ir 5 prieduose tai pareigybei pagal vadovaujamo darbo patirtį numatytas minimalus koeficientas; mokyklos vadovui nustato vienetu mažesnį pareiginės algos pastoviosios dalies koeficientą. Su biudžetinės įstaigos vadovu gali būti sudarytas rezultatų gerinimo planas (pagal Darbo kodekso 57 straipsnio 5 dalį), kurio vykdymas įvertinamas ne anksčiau kaip po 2 mėnesių. Rezultatų gerinimo plano vykdymo rezultatus įvertinus nepatenkinamai, su biudžetinės įstaigos vadovu sudaryta darbo sutartis gali būti nutraukiama pagal Darbo kodekso 57 straipsnio 1 dalies 2 punktą.\n\n10. Tiesioginis biudžetinės įstaigos darbuotojo, išskyrus biudžetinės įstaigos vadovą, vadovas, kartu su biudžetinės įstaigos darbuotojų atstovavimą įgyvendinančiais asmenimis įvertinęs biudžetinės įstaigos darbuotojo praėjusių kalendorinių metų, o nacionalinių ir valstybinių kultūros ir meno įstaigų atlikėjų – mėnesio (mėnesių) veiklą:\n\n1) labai gerai, teikia vertinimo išvadą į pareigas priimančiam asmeniui su siūlymu nustatyti darbuotojui pareiginės algos kintamosios dalies dydį, ne mažesnį kaip 15 procentų pareiginės algos pastoviosios dalies, ir gali siūlyti skirti premiją pagal darbo apmokėjimo sistemoje nustatytą tvarką ir dydžius;\n\n2) gerai, teikia vertinimo išvadą į pareigas priimančiam asmeniui su siūlymu nustatyti darbuotojui pareiginės algos kintamosios dalies dydį, ne mažesnį kaip 5 procentai pareiginės algos pastoviosios dalies dydžio, pagal darbo apmokėjimo sistemoje nustatytą tvarką ir dydžius;\n\n3) patenkinamai, teikia vertinimo išvadą į pareigas priimančiam asmeniui su siūlymu nenustatyti darbuotojui pareiginės algos kintamosios dalies dydžio;\n\n4) nepatenkinamai, teikia vertinimo išvadą į pareigas priimančiam asmeniui su siūlymu darbuotojui, išskyrus mokyklos vadovo pavaduotoją ugdymui ir mokyklos ugdymą organizuojančio skyriaus vedėją, nustatyti mažesnį pareiginės algos pastoviosios dalies koeficientą, tačiau ne mažesnį, negu šio įstatymo 1, 2, 3, 4 ir 5 prieduose tai pareigybei pagal vadovaujamo darbo patirtį ir (ar) profesinę darbo patirtį numatytas minimalus pareiginės algos pastoviosios dalies koeficientas; mokyklos vadovo pavaduotojui ugdymui, mokyklos ugdymą organizuojančio skyriaus vedėjui nustatyti vienetu mažesnį pareiginės algos pastoviosios dalies koeficientą. Su darbuotoju gali būti sudarytas rezultatų gerinimo planas (pagal Darbo kodekso 57 straipsnio 5 dalį), kurio vykdymas įvertinamas ne anksčiau kaip po 2 mėnesių. Rezultatų gerinimo plano vykdymo rezultatus įvertinus nepatenkinamai, su darbuotoju sudaryta darbo sutartis gali būti nutraukiama pagal Darbo kodekso 57 straipsnio 1 dalies 2 punktą.\n\n11. Į pareigas priimantis asmuo, gavęs iš tiesioginio vadovo darbuotojo įvertinimą, per 10 darbo dienų priima motyvuotą sprendimą pritarti arba nepritarti biudžetinės įstaigos darbuotojo tiesioginio vadovo siūlymui dėl šio straipsnio 10 dalyje numatytų nuostatų įgyvendinimo. Šis sprendimas galioja iki kito biudžetinės įstaigos darbuotojo kasmetinio veiklos vertinimo (nacionalinių ir valstybinių kultūros ir meno įstaigų atlikėjų – mėnesio (mėnesių) veiklos vertinimo) metu priimto motyvuoto sprendimo pritarti arba nepritarti biudžetinės įstaigos darbuotojo tiesioginio vadovo siūlymui įsigaliojimo dienos. Į pareigas priimančio asmens šio straipsnio 9 dalyje nurodytas sprendimas galioja iki kito biudžetinės įstaigos vadovo kasmetinio veiklos vertinimo metu priimto šio straipsnio 9 dalyje nurodyto sprendimo įsigaliojimo dienos. Jeigu į pareigas priimantis asmuo įgaliojo kitą asmenį įvertinti biudžetinės įstaigos vadovo praėjusių kalendorinių metų veiklą, į pareigas priimantis asmuo, gavęs iš įgalioto asmens biudžetinės įstaigos vadovo įvertinimą, per 10 darbo dienų priima motyvuotą sprendimą pritarti arba nepritarti įgalioto asmens siūlymui dėl šio straipsnio 9 dalyje numatytų nuostatų įgyvendinimo. Šis sprendimas galioja iki kito biudžetinės įstaigos vadovo kasmetinio veiklos vertinimo metu priimto motyvuoto sprendimo pritarti arba nepritarti įgalioto asmens siūlymui įsigaliojimo dienos.\n\n12. Biudžetinės įstaigos darbuotojas priimtus sprendimus dėl jo kasmetinio veiklos vertinimo turi teisę skųsti nustatyta darbo ginčų nagrinėjimo tvarka.\n\n13. Jeigu dėl biudžetinės įstaigos darbuotojo laikinojo nedarbingumo, komandiruotės, atostogų ar kitų svarbių priežasčių praleidžiami šio straipsnio 3, 4, 5 ar 8 dalyje nurodyti terminai, darbuotojo veikla įvertinama per 5 darbo dienas nuo šių priežasčių išnykimo dienos.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo 1 priedo pakeitimas",
      "content": "Pakeisti Įstatymo 1 priedą ir jį išdėstyti taip:\n\n„Lietuvos Respublikos\nvalstybės ir savivaldybių įstaigų darbuotojų\ndarbo apmokėjimo ir komisijų narių atlygio\nuž darbą įstatymo\n1 priedas\n\nVALSTYBĖS IR SAVIVALDYBIŲ ĮSTAIGŲ VADOVŲ IR JŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI\n\n(Baziniais dydžiais)\n\nValstybės ar savivaldybių įstaigų grupė\nVadovaujamo darbo patirtis (metais)\nPastoviosios dalies koeficientai, jeigu pareigybės lygis A\n\nvadovų\nvadovų pavaduotojų\n\nI grupė  (201 ir daugiau pareigybių)\niki 5\n9,1–14,1\n8,4–12,7\n\nnuo daugiau kaip 5 iki 10\n9,2–14,5\n8,5–13\n\ndaugiau kaip 10\n9,3–14,8\n8,6–13,6\n\nII grupė  (51–200 pareigybių)\niki 5\n8,8–13,7\n8,2–12,3\n\nnuo daugiau kaip 5 iki 10\n8,9–13,9\n8,3–12,5\n\ndaugiau kaip 10\n9–14,1\n8,4–12,7\n\nIII grupė (50 ir mažiau pareigybių)\niki 5\n8,5–13,3\n8–11,9\n\nnuo daugiau kaip 5 iki 10\n8,6–13,5\n8,1–12,2\n\ndaugiau kaip 10\n8,7–13,7\n8,2–12,3“"
    },
    {
      "provision_ref": "art10",
      "section": "10",
      "title": "10 straipsnis. Įstatymo 2 priedo pakeitimas",
      "content": "Pakeisti Įstatymo 2 priedą ir jį išdėstyti taip:\n\n„Lietuvos Respublikos\nvalstybės ir savivaldybių įstaigų darbuotojų\ndarbo apmokėjimo ir komisijų narių\natlygio už darbą įstatymo\n2 priedas\n\nVALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ IR JŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI\n\nI SKYRIUS\nVALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAREIGINĖS ALGOS PASTOVIOSIOS DALIES KOEFICIENTAI\n\n(Baziniais dydžiais)\n\nVadovaujamo darbo patirtis (metais)\nPareigybės lygis\n\nA\nB\n\nprofesinio darbo patirtis (metais)\nprofesinio darbo patirtis (metais)\n\niki 5\nnuo daugiau kaip 5 iki 10\ndaugiau kaip 10\niki 5\nnuo daugiau kaip 5 iki 10\ndaugiau kaip 10\n\niki 5\n7,4–10,5\n7,5–10,7\n7,6–12\n6,3–9,9\n6,5–10,1\n6,7–10,3\n\nnuo daugiau kaip 5 iki 10\n7,5–10,6\n7,6–10,9\n7,7–12,1\n6,5–10,1\n6,7–10,3\n6,8–10,5\n\ndaugiau kaip 10\n7,6–10,7\n7,7–11,2\n7,8–12,2\n6,7–10,3\n6,8–10,5\n6,9–10,6\n\nII SKYRIUS\nVALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI\n\n(Baziniais dydžiais)\n\nVadovaujamo darbo patirtis (metais)\nPareigybės lygis\n\nA\nB\n\nprofesinio darbo patirtis (metais)\nprofesinio darbo patirtis (metais)\n\niki 5\nnuo daugiau kaip 5 iki 10\ndaugiau kaip 10\niki 5\nnuo daugiau kaip 5 iki 10\ndaugiau kaip 10\n\niki 5\n6,9–9,5\n7,0–10,6\n7,1–11,8\n6,2–9,0\n6,3–9,1\n6,4–9,3\n\nnuo daugiau kaip 5 iki 10\n7,0–9,6\n7,1–10,7\n7,2–11,9\n6,3–9,1\n6,4–9,3\n6,5–9,5\n\ndaugiau kaip 10\n7,1–9,7\n7,2–10,8\n7,3–12\n6,4–9,3\n6,5–9,5\n6,7–9,6“"
    },
    {
      "provision_ref": "art11",
      "chapter": "II SKYRIUS VALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI",
      "section": "11",
      "title": "11 straipsnis. Įstatymo 3 priedo pakeitimas",
      "content": "Pakeisti Įstatymo 3 priedą ir jį išdėstyti taip:\n\n„Lietuvos Respublikos\nvalstybės ir savivaldybių įstaigų darbuotojų\ndarbo apmokėjimo ir komisijų narių atlygio\nuž darbą įstatymo\n3 priedas\n\nVALSTYBĖS IR SAVIVALDYBIŲ ĮSTAIGŲ DARBUOTOJŲ, SU KURIAIS SUDARYTOS SUTARTYS DĖL MENTORYSTĖS, IR SPECIALISTŲ PAREIGINĖS ALGOS PASTOVIOSIOS DALIES KOEFICIENTAI\n\n(Baziniais dydžiais)\n\nPareigybės lygis\nPastoviosios dalies koeficientai\n\nprofesinio darbo patirtis (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\ndaugiau kaip 10\n\nA lygis\n5,5–8,4\n5,6–9,4\n5,7–10,5\n5,8–11,6\n\nB lygis\n5,1–8,1\n5,2–8,2\n5,3–8,4\n5,4–8,9“"
    },
    {
      "provision_ref": "art12",
      "chapter": "II SKYRIUS VALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI",
      "section": "12",
      "title": "12 straipsnis. Įstatymo 4 priedo pakeitimas",
      "content": "Pakeisti Įstatymo 4 priedą ir jį išdėstyti taip:\n\n„Lietuvos Respublikos\nvalstybės ir savivaldybių įstaigų darbuotojų\ndarbo apmokėjimo ir komisijų narių atlygio\nuž darbą įstatymo\n4 priedas\n\nVALSTYBĖS IR SAVIVALDYBIŲ ĮSTAIGŲ KVALIFIKUOTŲ DARBUOTOJŲ PAREIGINĖS ALGOS PASTOVIOSIOS DALIES KOEFICIENTAI\n\n(Baziniais dydžiais)\n\nPareigybės lygis\nPastoviosios dalies koeficientai\n\nprofesinio darbo patirtis (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\ndaugiau kaip 10\n\nC lygis\n4,7–6,2\n4,8–6,3\n4,9–6,5\n5–7,8“"
    },
    {
      "provision_ref": "art13",
      "chapter": "II SKYRIUS VALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI",
      "section": "13",
      "title": "13 straipsnis. Įstatymo 5 priedo pakeitimas",
      "content": "1. Pakeisti 5 priedo 1 punktą ir jį išdėstyti taip:\n\n„1. Šiame skyriuje nurodytų darbuotojų pareiginės algos pastoviosios dalies koeficientai:\n(Baziniais dydžiais)\n\nKvalifikacinė kategorija\nPastoviosios dalies koeficientai\n\npedagoginio darbo stažas (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\nnuo daugiau kaip 10 iki 15\nnuo daugiau kaip 15 iki 20\nnuo daugiau kaip 20 iki 25\ndaugiau kaip 25\n\nNesuteiktos kvalifikacinės kategorijos\n\nMokytojas\n7,44\n7,47\n7,53\n7,67\n7,91\n7,94\n7,98\n\nSuteiktos kvalifikacinės kategorijos\n\nMokytojas\n7,99\n8,01\n8,02\n8,06\n8,08\n8,11\n8,17\n\nVyresnysis mokytojas\n\n8,18\n8,21\n8,25\n8,58\n8,62\n8,66\n\nMokytojas metodininkas\n\n8,74\n8,9\n9,18\n9,22\n9,28\n\nMokytojas ekspertas\n\n9,94\n10,1\n10,36\n10,4\n10,45“\n\n2. Pakeisti 5 priedo 12 punktą ir jį išdėstyti taip:\n\n„12. Šiame skyriuje nurodytų darbuotojų pareiginės algos pastoviosios dalies koeficientai:\n(Baziniais dydžiais)\n\nKvalifikacinė  kategorija\nPastoviosios dalies koeficientai\n\npedagoginio darbo stažas (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\nnuo daugiau kaip 10 iki 15\nnuo daugiau kaip 15 iki 20\nnuo daugiau kaip 20 iki 25\ndaugiau kaip 25\n\nNesuteiktos kvalifikacinės kategorijos\n\nMokytojas\n7,44\n7,47\n7,53\n7,67\n7,91\n7,94\n7,98\n\nSuteiktos kvalifikacinės kategorijos\n\nMokytojas\n7,99\n8,01\n8,02\n8,06\n8,08\n8,11\n8,17\n\nVyresnysis mokytojas\n\n8,18\n8,21\n8,25\n8,58\n8,62\n8,66\n\nMokytojas metodininkas\n\n8,74\n8,9\n9,18\n9,22\n9,28\n\nMokytojas ekspertas\n\n9,94\n10,1\n10,36\n10,4\n10,45“\n\n3. Pakeisti 5 priedo 15 punktą ir jį išdėstyti taip:\n\n„15. Mokytojų, dirbančių pagal ikimokyklinio ugdymo programą, išskyrus nurodytus šio priedo 16 punkte, darbo laikas per savaitę yra 36 valandos, iš jų 32 valandos per savaitę skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais) ugdymo klausimais ir kt.).“\n\n4. Pakeisti 5 priedo 16 punktą ir jį išdėstyti taip:\n\n„16. Mokytojų, dirbančių pagal ikimokyklinio ugdymo programą mokyklose (ikimokyklinio ugdymo grupėse), skirtose mokiniams, dėl įgimtų ar įgytų sutrikimų turintiems didelių ar labai didelių specialiųjų ugdymosi poreikių, sanatorijų mokyklose (ikimokyklinio ugdymo grupėse), sutrikusio vystymosi kūdikių namuose, darbo laikas per savaitę yra 28 valandos, iš jų 24 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais) ugdymo klausimais ir kt.).“\n\n5. Pakeisti 5 priedo 17 punktą ir jį išdėstyti taip:\n\n„17. Meninio ugdymo mokytojų, dirbančių pagal ikimokyklinio ir (arba) priešmokyklinio ugdymo programas, darbo laikas per savaitę yra 28 valandos, iš jų 24 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais) ugdymo klausimais ir kt.).“\n\n6. Pakeisti 5 priedo 18 punktą ir jį išdėstyti taip:\n\n„18. Šiame skyriuje nurodytų darbuotojų pareiginės algos pastoviosios dalies koeficientai:\n(Baziniais dydžiais)\n\nKvalifikacinė  kategorija\nPastoviosios dalies koeficientai\n\npedagoginio darbo stažas (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\nnuo daugiau kaip 10 iki 15\nnuo daugiau kaip 15 iki 20\nnuo daugiau kaip 20 iki 25\ndaugiau kaip 25\n\nNesuteiktos kvalifikacinės kategorijos\n\nMokytojas\n7,44\n7,47\n7,53\n7,67\n7,91\n7,94\n7,98\n\nSuteiktos kvalifikacinės kategorijos\n\nMokytojas\n7,99\n8,01\n8,02\n8,06\n8,08\n8,11\n8,17\n\nVyresnysis mokytojas\n\n8,18\n8,21\n8,25\n8,58\n8,62\n8,66\n\nMokytojas metodininkas\n\n8,74\n8,9\n9,18\n9,22\n9,28\n\nMokytojas ekspertas\n\n9,94\n10,1\n10,36\n10,4\n10,45“\n\n7. Pakeisti 5 priedo 21 punktą ir jį išdėstyti taip:\n\n„21. Mokytojų, dirbančių pagal priešmokyklinio ugdymo programą, išskyrus nurodytus šio priedo 22 punkte, darbo laikas per savaitę yra 36 valandos, iš jų 32 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais) ugdymo klausimais ir kt.).“\n\n8. Pakeisti 5 priedo 22 punktą ir jį išdėstyti taip:\n\n„22. Mokytojų, dirbančių pagal priešmokyklinio ugdymo programą mokyklose (priešmokyklinio ugdymo grupėse), skirtose mokiniams, dėl įgimtų ar įgytų sutrikimų turintiems didelių ar labai didelių specialiųjų ugdymosi poreikių, sanatorijų mokyklose (priešmokyklinio ugdymo grupėse), sutrikusio vystymosi kūdikių namuose, darbo laikas per savaitę yra 28 valandos, iš jų 24 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais, rūpintojais) ugdymo klausimais ir kt.).“\n\n9. Pakeisti 5 priedo 23 punktą ir jį išdėstyti taip:\n\n„23. Šiame skyriuje nurodytų darbuotojų pareiginės algos pastoviosios dalies koeficientai:\n\n(Baziniais dydžiais)\n\nKvalifikacinė kategorija\nPastoviosios dalies koeficientai\n\npedagoginio darbo stažas (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\nnuo daugiau kaip 10 iki 15\nnuo daugiau kaip 15 iki 20\nnuo daugiau kaip 20 iki 25\ndaugiau kaip 25\n\nNesuteiktos kvalifikacinės kategorijos\n\nSpecialusis pedagogas, logopedas, surdopedagogas, tiflopedagogas, judesio korekcijos specialistas\n7,44\n7,47\n7,53\n7,67\n7,91\n7,94\n7,98\n\nSuteiktos kvalifikacinės kategorijos\n\nSpecialusis pedagogas, logopedas, surdopedagogas, tiflopedagogas\n7,99\n8,01\n8,02\n8,06\n8,08\n8,11\n8,17\n\nVyresnysis specialusis pedagogas, vyresnysis logopedas, vyresnysis surdopedagogas, vyresnysis tiflopedagogas\n\n8,18\n8,21\n8,25\n8,58\n8,62\n8,66\n\nSpecialusis pedagogas metodininkas, logopedas metodininkas, surdopedagogas metodininkas, tiflopedagogas metodininkas\n\n8,74\n8,9\n9,18\n9,22\n9,28\n\nSpecialusis pedagogas ekspertas, logopedas ekspertas, surdopedagogas ekspertas, tiflopedagogas ekspertas\n\n9,94\n10,1\n10,36\n10,4\n10,45“\n\n10. Pakeisti 5 priedo 27.1 papunktį ir jį išdėstyti taip:\n\n„27.1. specialiųjų pedagogų, logopedų, surdopedagogų ir tiflopedagogų, dirbančių mokyklose, socialinės globos įstaigose, skirtose vaikams, sutrikusio vystymosi kūdikių namuose su ikimokyklinio ir priešmokyklinio amžiaus vaikais, – 34 valandos, iš jų 22 valandos skiriamos tiesioginiam darbui su vaikais, mokiniais (vaikų, mokinių specialiesiems ugdymosi poreikiams įvertinti, specialiosioms pratyboms vesti), 12 valandų – netiesioginiam darbui su vaikais, mokiniais (veikloms planuoti ir joms pasirengti, dokumentams rengti, bendradarbiauti su mokytojais, kitais ugdymo procese dalyvaujančiais asmenimis, vaikų, mokinių tėvais (globėjais, rūpintojais) ugdymo ir (ar) švietimo pagalbos klausimais ir kita);“.\n\n11. Pakeisti 5 priedo 27.2 papunktį ir jį išdėstyti taip:\n\n„27.2. specialiųjų pedagogų, logopedų, surdopedagogų ir tiflopedagogų, dirbančių mokyklose, socialinės globos įstaigose, skirtose vaikams, su mokyklinio amžiaus vaikais, – 30 valandų, iš jų 18 valandų skiriama tiesioginiam darbui su vaikais, mokiniais (vaikų, mokinių specialiesiems ugdymosi poreikiams įvertinti, specialiosioms pratyboms vesti), 12 valandų – netiesioginiam darbui su vaikais, mokiniais (veikloms planuoti ir joms pasirengti, dokumentams rengti, bendradarbiauti su mokytojais, kitais ugdymo procese dalyvaujančiais asmenimis, vaikų, mokinių tėvais (globėjais, rūpintojais) ugdymo ir (ar) švietimo pagalbos klausimais ir kita);“.\n\n12. Pakeisti 5 priedo 28 punktą ir jį išdėstyti taip:\n\n„28. Šiame skyriuje nurodytų darbuotojų pareiginės algos pastoviosios dalies koeficientai:\n\n(Baziniais dydžiais)\n\nKvalifikacinė kategorija\nPastoviosios dalies koeficientai\n\npedagoginio darbo stažas (metais)\n\niki 2\nnuo daugiau kaip 2 iki 5\nnuo daugiau kaip 5 iki 10\nnuo daugiau kaip 10 iki 15\nnuo daugiau kaip 15 iki 20\nnuo daugiau kaip 20 iki 25\ndaugiau kaip 25\n\nNesuteiktos kvalifikacinės kategorijos\n\nPsichologo asistentas, specialusis pedagogas, logopedas, surdopedagogas, tiflopedagogas, socialinis pedagogas\n7,44\n7,47\n7,53\n7,67\n7,91\n7,94\n7,98\n\nSuteiktos kvalifikacinės kategorijos\n\nSpecialusis pedagogas, logopedas, surdopedagogas, tiflopedagogas, socialinis pedagogas, ketvirtos kategorijos psichologas\n7,99\n8,01\n8,02\n8,06\n8,08\n8,11\n8,17\n\nVyresnysis specialusis pedagogas, vyresnysis logopedas, vyresnysis surdopedagogas, vyresnysis tiflopedagogas, vyresnysis socialinis pedagogas, trečios kategorijos psichologas\n\n8,18\n8,21\n8,25\n8,58\n8,62\n8,66\n\nSpecialusis pedagogas metodininkas, logopedas metodininkas, surdopedagogas metodininkas, tiflopedagogas metodininkas, socialinis pedagogas metodininkas, antros kategorijos psichologas\n\n8,74\n8,9\n9,18\n9,22\n9,28\n\nSpecialusis pedagogas ekspertas, logopedas ekspertas, surdopedagogas ekspertas, tiflopedagogas ekspertas, socialinis pedagogas ekspertas,  pirmos kategorijos psichologas\n\n9,94\n10,1\n10,36\n10,4\n10,45“\n\n13. Pakeisti 5 priedo 32 punktą ir jį išdėstyti taip:\n\n„32. Šiame skyriuje nurodytų darbuotojų pareiginės algos pastoviosios dalies koeficientai:\n\n(Baziniais dydžiais)\n\nPareigybė\nPastoviosios dalies koeficientai\n\npedagoginio darbo stažas (metais)\n\niki 3\nnuo daugiau kaip 3 iki 10\nnuo daugiau kaip 10 iki 15\ndaugiau kaip 15\n\nNesuteiktos kvalifikacinės kategorijos\n\nAuklėtojas, koncertmeisteris, akompaniatorius\n5,5\n5,7\n5,8\n5,85\n\nPedagoginio darbo stažas (metais)\n\niki 10\nnuo daugiau kaip 10 iki 15\ndaugiau kaip 15\n\nSuteiktos kvalifikacinės kategorijos\n\nAuklėtojas, koncertmeisteris, akompaniatorius\n5,9\n5,95\n6\n\nVyresnysis auklėtojas, vyresnysis koncertmeisteris, vyresnysis akompaniatorius\n6,05\n6,1\n6,15\n\nAuklėtojas metodininkas, koncertmeisteris metodininkas, akompaniatorius metodininkas\n6,20\n6,25\n6,3\n\nAuklėtojas ekspertas, koncertmeisteris ekspertas, akompaniatorius ekspertas\n6,40\n6,48\n6,64“\n\n14. Pakeisti 5 priedo 35 punktą ir jį išdėstyti taip:\n\n„35. Koncertmeisterių ir akompaniatorių, dirbančių mokykloje, darbo laikas per savaitę yra 28 valandos, iš jų 24 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (pasiruošti pamokoms, renginiams ir metodinei veiklai).“\n\n15. Pakeisti 5 priedo 36 punktą ir jį išdėstyti taip:\n\n„36. Auklėtojų, dirbančių bendrojo ugdymo mokyklose (išskyrus bendrojo ugdymo mokyklas, skirtas mokiniams, dėl įgimtų ar įgytų sutrikimų turintiems didelių ar labai didelių specialiųjų ugdymosi poreikių, ir sanatorijų mokyklas), darbo laikas per savaitę yra 32 valandos, iš jų 28 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais, rūpintojais) ugdymo klausimais ir kt.).“\n\n16. Pakeisti 5 priedo 37 punktą ir jį išdėstyti taip:\n\n„37. Auklėtojų, dirbančių su mokyklinio amžiaus vaikais bendrojo ugdymo mokyklose (grupėse), skirtose mokiniams, dėl įgimtų ar įgytų sutrikimų turintiems didelių ar labai didelių specialiųjų ugdymosi poreikių, sanatorijų mokyklose, vaikų socializacijos centruose, socialinės globos įstaigose, skirtose vaikams, darbo laikas per savaitę yra 28 valandos, iš jų 24 valandos skiriamos tiesioginiam darbui su mokiniais, 4 valandos – netiesioginiam darbui su mokiniais (darbams planuoti, dokumentams, susijusiems su ugdymu, rengti, bendradarbiauti su mokytojais, tėvais (globėjais, rūpintojais) ugdymo klausimais ir kt.).“\n\n17. Pakeisti 5 priedo 38 punktą ir jį išdėstyti taip:\n\n„38. Šiame skyriuje nurodytų pagalbos mokiniui specialistų pareiginės algos pastoviosios dalies koeficientai:\n(Baziniais dydžiais)\n\nPedagoginio darbo stažas (metais)\nPastoviosios dalies koeficientai\n\niki 10\n6,4\n\nnuo daugiau kaip 10 iki 15\n7,16\n\ndaugiau kaip 15\n7,91“\n\n18. Pakeisti 5 priedo 42 punktą ir jį išdėstyti taip:\n\n„42. Mokyklų vadovų pareiginės algos pastoviosios dalies koeficientai:\n(Baziniais dydžiais)\n\nMokinių skaičius\nPastoviosios dalies koeficientai\n\npedagoginio darbo stažas (metais)\n\niki 10\nnuo daugiau kaip 10 iki 15\ndaugiau kaip 15\n\niki 200\n12,54\n13\n13,31\n\n201–400\n13,7\n13,82\n13,83\n\n401–600\n13,75\n13,84\n13,88\n\n601–1 000\n14,75\n14,78\n14,81\n\n1 001 ir daugiau\n14,78\n14,8\n14,85“\n\n19. Pakeisti 5 priedo 43 punktą ir jį išdėstyti taip:\n\n„43. Mokyklų vadovų pavaduotojų ugdymui pareiginės algos pastoviosios dalies koeficientai:\n(Baziniais dydžiais)\n\nMokinių skaičius\nPastoviosios dalies koeficientai\n\npedagoginio darbo stažas (metais)\n\niki 10\nnuo daugiau kaip 10 iki 15\ndaugiau kaip 15\n\niki 500\n12,23\n12,25\n12,27\n\n501 ir daugiau\n12,30\n12,47\n12,65“\n\n20. Pakeisti 5 priedo 47 punktą ir jį išdėstyti taip:\n\n„47. Šiame skyriuje nurodytų darbuotojų pareiginės algos pastoviosios dalies koeficientai:\n\n(Baziniais dydžiais)\n\nPedagoginio darbo stažas (metais)\nPastoviosios dalies koeficientai\n\niki 10\n10,66\n\nnuo daugiau kaip 10 iki 15\n11,12\n\ndaugiau kaip 15\n11,71“\n\n21. Pakeisti 5 priedo 50 punktą ir jį išdėstyti taip:\n\n„50. Švietimo pagalbos įstaigų vadovų ir jų pavaduotojų, kurių darbas laikomas pedagoginiu, pareiginės algos pastoviosios dalies koeficientai:\n(Baziniais dydžiais)\n\nPareigybių skaičius\nVadovaujamo darbo patirtis (metais)\nPastoviosios dalies koeficientai, jeigu pareigybės lygis A\n\nvadovų\nvadovų pavaduotojų\n\n201 ir daugiau\niki 5\n12,47–14,1\n11,24–12,7\n\nnuo daugiau kaip 5 iki 10\n12,65–14,5\n11,42–13\n\ndaugiau kaip 10\n12,82–14,8\n11,59–13,6\n\n51–200\niki 5\n11,94–13,7\n10,89–12,3\n\nnuo daugiau kaip 5 iki 10\n12,12–13,9\n11,07–12,5\n\ndaugiau kaip 10\n12,3–14,1\n11,24–12,7\n\n50 ir mažiau\niki 5\n11,42–13,3\n10,54–11,9\n\nnuo daugiau kaip 5 iki 10\n11,59–13,5\n10,71–12,2\n\ndaugiau kaip 10\n11,77–13,7\n10,89–12,3“\n\n22. Pakeisti 5 priedo 51 punktą ir jį išdėstyti taip:\n\n„51. Švietimo pagalbos įstaigų skyrių vedėjų, kurių darbas laikomas pedagoginiu, pareiginės algos pastoviosios dalies koeficientai:\n(Baziniais dydžiais)\n\nVadovaujamo darbo patirtis (metais)\nPareigybės lygis\n\nA\nB\n\nprofesinio darbo patirtis (metais)\nprofesinio darbo patirtis (metais)\n\niki 5\nnuo daugiau kaip 5 iki 10\ndaugiau kaip 10\niki 5\nnuo daugiau kaip 5 iki 10\ndaugiau kaip 10\n\niki 5\n10,08–10,5\n10,26–10,7\n10,43–12\n8,2–9,8\n8,55–10\n8,9–10,2\n\nnuo daugiau kaip 5 iki 10\n10,26–10,6\n10,43–10,9\n10,6–12,1\n8,55–10\n8,9–10,2\n9,06–10,4\n\ndaugiau kaip 10\n10,43–10,7\n10,6–11,2\n10,77–12,2\n8,9–10,2\n9,06–10,4\n9,23–10,6“"
    },
    {
      "provision_ref": "art14",
      "chapter": "II SKYRIUS VALSTYBĖS IR SAVIVALDYBIŲ ĮSTAIGŲ ADMINISTRACIJOS PADALINIŲ VADOVŲ PAVADUOTOJŲ PAREIGINĖS ALGOS PASTOVIOSIOS DALIES KOEFICIENTAI",
      "section": "14",
      "title": "14 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 13 straipsnio 3 ir 7 dalis ir šio straipsnio 4 dalį, įsigalioja 2022 m. sausio 1 d.\n\n2. Šio įstatymo 13 straipsnio 3 ir 7 dalys įsigalioja 2022 m. rugsėjo 1 d.\n\n3. Pareiginės algos kintamoji dalis, nustatyta biudžetinės įstaigos darbuotojui už 2020 metų kasmetinį veiklos vertinimą, taip pat šio įstatymo 6 straipsnyje išdėstyto Lietuvos Respublikos valstybės ir savivaldybių įstaigų darbuotojų darbo apmokėjimo ir komisijų narių atlygio už darbą įstatymo (toliau – Įstatymas) 9 straipsnio 3 ir 5 dalyse numatytais atvejais mokama iki kasmetinio (nacionalinių ir valstybinių kultūros ir meno įstaigų darbuotojams, kurie viešo spektaklio, koncerto ar kito renginio metu atlieka profesionaliojo scenos meno kūrinius ir kurių pareigybių sąrašą tvirtina Lietuvos Respublikos kultūros ministras, – iki atitinkamo mėnesio, atsižvelgiant į nacionalinių ir valstybinių kultūros ir meno įstaigų repertuarų programas) veiklos vertinimo metu priimto sprendimo pritarti arba nepritarti biudžetinės įstaigos darbuotojo tiesioginio vadovo (ar savininko teises ir pareigas įgyvendinančios institucijos įgalioto asmens, jeigu šis vertino biudžetinės įstaigos vadovą) siūlymui įsigaliojimo dienos arba iki biudžetinės įstaigos vadovo kasmetinio veiklos vertinimo metu priimto šio įstatymo 8 straipsnyje išdėstyto Įstatymo 14 straipsnio 9 dalyje nurodyto sprendimo įsigaliojimo dienos.\n\n4. Lietuvos Respublikos Vyriausybė, Lietuvos Respublikos socialinės apsaugos ir darbo ministras, kultūros ministras, Lietuvos Respublikos sveikatos apsaugos ministras, Lietuvos Respublikos švietimo, mokslo ir sporto ministras iki 2021 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
