{
  "id": "lt-law-viii-994",
  "type": "statute",
  "title": "Lietuvos Respublikos įstatymas dėl dalinės amnestijos akto",
  "short_name": "VIII-994",
  "status": "in_force",
  "issued_date": "1998-12-22",
  "in_force_date": "1999-01-06",
  "url": "https://e-tar.lt/portal/lt/legalAct/TAR.BF754985A4A0",
  "provisions": [
    {
      "provision_ref": "art1",
      "section": "1",
      "title": "1 straipsnis. Atleidimas nuo neatliktos laisvės atėmimo bausmės dalies",
      "content": "1. Nuo neatliktos laisvės atėmimo bausmės dalies atleidžiamos nėščios moterys ir moterys, auginančios vaikus pataisos darbų įstaigos kūdikių namuose.\n\n2. Nuo neatliktos laisvės atėmimo bausmės dalies atleidžiamos moterys, vyresni kaip 65 metų vyrai, I ir II grupių invalidai, nepilnamečiai:\n\n1) atlikę tris ketvirtadalius bausmės, jei bausmė buvo paskirta už nesunkaus nusikaltimo padarymą (nusikaltimo, kuris jo padarymo metu nebuvo įtrauktas į Baudžiamojo kodekso 81 straipsnį);\n\n2) atlikę keturis penktadalius bausmės, jei bausmė buvo paskirta už sunkaus nusikaltimo padarymą (nusikaltimo, kuris jo padarymo metu buvo įtrauktas į Baudžiamojo kodekso 81 straipsnį)."
    },
    {
      "provision_ref": "art2",
      "section": "2",
      "title": "2 straipsnis. Paskirtos laisvės atėmimo bausmės sumažinimas moterims, vyresniems kaip 65 metų vyrams, I ir II grupių invalidams bei nepilnamečiams",
      "content": "1. Sumažinama paskirta laisvės atėmimo bausmė moterims, vyresniems kaip 65 metų vyrams, I ir II grupių invalidams bei nepilnamečiams:\n\n1) pusiau – nuteistiems laisvės atėmimo bausme už nesunkaus nusikaltimo padarymą (nusikaltimo, kuris jo padarymo metu nebuvo įtrauktas į Baudžiamojo kodekso 81 straipsnį);\n\n2) vienu ketvirtadaliu – nuteistiems laisvės atėmimo bausme už sunkaus nusikaltimo padarymą (nusikaltimo, kuris jo padarymo metu buvo įtrauktas į Baudžiamojo kodekso 81 straipsnį).\n\n2. Nepilnamečiais pagal šį įstatymą laikomi asmenys, gimę po 1980 m. kovo 31 d., o vyresniais kaip 65 metų vyrais – asmenys, kuriems 65 metai sukako iki šio įstatymo įsigaliojimo dienos.\n\n3. Šio straipsnio nuostatos taikomos asmenims, kurie nėra atlikę šio įstatymo 1 straipsnyje nurodytos laisvės atėmimo bausmės dalies."
    },
    {
      "provision_ref": "art3",
      "section": "3",
      "title": "3 straipsnis. Paskirtos laisvės atėmimo bausmės sumažinimas vyrams, nuteistiems už neatsargius nusikaltimus ar nesunkius tyčinius nusikaltimus",
      "content": "1. Pusiau sumažinama paskirta laisvės atėmimo bausmė vyrams, nuteistiems laisvės atėmimu iki 5 metų imtinai už nusikaltimų padarymą dėl neatsargumo.\n\n2. Vienu trečdaliu sumažinama paskirta laisvės atėmimo bausmė vyrams, nuteistiems laisvės atėmimu iki 7 metų imtinai už nusikaltimų padarymą dėl neatsargumo.\n\n3. Vienu ketvirtadaliu sumažinama paskirta laisvės atėmimo bausmė vyrams, nuteistiems pirmą kartą laisvės atėmimo bausme iki 3 metų imtinai už tyčinių nesunkių nusikaltimų padarymą (nusikaltimų, kurie jų padarymo metu nebuvo įtraukti į Baudžiamojo kodekso 81 straipsnį)."
    },
    {
      "provision_ref": "art4",
      "section": "4",
      "title": "4 straipsnis. Nuteistieji, kuriems netaikoma amnestija",
      "content": "1. Amnestija pagal šio įstatymo 1 ir 2 straipsnius netaikoma:\n\n1) asmenims, kuriems paskirtas laisvės atėmimas iki gyvos galvos arba mirties bausmė pakeista laisvės atėmimu iki gyvos galvos;\n\n2) asmenims, nuteistiems už genocidą pagal įstatymą „Dėl atsakomybės už Lietuvos gyventojų genocidą“;\n\n3) nusikaltimų, padarytų grupės asmenų, grupės iš anksto susitarusių asmenų bei organizuotos grupės, organizatoriams;\n\n4) asmenims, pripažintiems itin pavojingais recidyvistais;\n\n5) asmenims, kuriems pagal Baudžiamojo kodekso 471 straipsnį bausmės vykdymas yra atidėtas;\n\n6) asmenims, nuteistiems už itin pavojingus valstybinius nusikaltimus (Baudžiamojo kodekso 62-71 straipsniai), banditizmą (Baudžiamojo kodekso 75 straipsnis), masines riaušes (Baudžiamojo kodekso 78 straipsnis), nelegalų asmenų gabenimą į Lietuvos Respublikos teritoriją, joje arba iš jos ar jų slėpimą sunkinančiomis aplinkybėmis (Baudžiamojo kodekso 821 straipsnio 2 dalis), tyčinį nužudymą sunkinančiomis aplinkybėmis (Baudžiamojo kodekso 105 straipsnis), išžaginimą itin sunkinančiomis aplinkybėmis (Baudžiamojo kodekso 118 straipsnio 4 dalis), įkaitų paėmimą (Baudžiamojo kodekso 1311 straipsnis), itin piktybinį chuliganizmą (Baudžiamojo kodekso 225 straipsnio 3 dalis), nusikalstamą susivienijimą (Baudžiamojo kodekso 2271 straipsnis), asmens terorizavimą (Baudžiamojo kodekso 2272 straipsnis), teroro aktą (Baudžiamojo kodekso 2273 straipsnis), plėšimą (Baudžiamojo kodekso 272 straipsnis), turto prievartavimą (Baudžiamojo kodekso 273 straipsnis), turto pasisavinimą arba iššvaistymą stambiu mastu (Baudžiamojo kodekso 275 straipsnio 3 dalis), kontrabandą stambiu mastu (Baudžiamojo kodekso 312 straipsnio 3 dalis), karo nusikaltimus (Baudžiamojo kodekso 333-344 straipsniai).\n\n2. Amnestija pagal šio įstatymo 3 straipsnį netaikoma asmenims, išvardytiems šio straipsnio 1 dalies 1-5 punktuose, taip pat asmenims, nuteistiems už sunkių nusikaltimų padarymą (nusikaltimų, kurie jų padarymo metu buvo įtraukti į Baudžiamojo kodekso 81 straipsnį)."
    },
    {
      "provision_ref": "art5",
      "section": "5",
      "title": "5 straipsnis. Amnestija ir žalos atlyginimas",
      "content": "1. Amnestija pagal šio įstatymo 1 straipsnio 2 dalį ir 2 straipsnį taikoma tik tiems nuteistiems asmenims, kurie yra atlyginę ne mažiau kaip pusę nusikaltimu padarytos materialinės žalos (jei nusikaltimu buvo padaryta materialinė žala), privalomos atlyginti pagal teismo nuosprendį ar sprendimą.\n\n2. Amnestija pagal šio įstatymo 3 straipsnį taikoma tik tiems nuteistiems asmenims, kurie yra atlyginę visą nusikaltimu padarytą  materialinę žalą (jei nusikaltimu buvo padaryta materialinė žala), privalomą atlyginti pagal teismo nuosprendį ar sprendimą.\n\n3. Asmenims, atlyginusiems šio straipsnio 1 arba 2 dalies nustatytą žalos dydį po amnestijos įvykdymo termino, amnestija taikoma šio įstatymo nustatyta tvarka per 7 dienas nuo materialinės žalos atlyginimo patvirtinimo momento."
    },
    {
      "provision_ref": "art6",
      "section": "6",
      "title": "6 straipsnis. Amnestija ir asmenys, pažeidžiantys laisvės atėmimo bausmės atlikimo režimą",
      "content": "Šio įstatymo 1, 2 ir 3 straipsniuose nurodytiems asmenims, pažeidinėjantiems laisvės atėmimo bausmės atlikimo režimą, amnestijos komisijos sprendimu amnestija gali būti netaikoma."
    },
    {
      "provision_ref": "art7",
      "section": "7",
      "title": "7 straipsnis. Amnestijos taikymo tvarka tęstinių ir trunkamųjų nusikaltimų atžvilgiu",
      "content": "1. Asmenims, kuriems dar nėra įsiteisėjęs apkaltinamasis nuosprendis, amnestija yra taikoma, jei nusikaltimas yra padarytas iki 1998 m. kovo 31 d. įskaitytinai. Asmenims, padariusiems trunkamuosius ar tęstinius nusikaltimus, amnestija taikoma tik tada, jei šie nusikaltimai buvo baigti iki 1998 m. kovo 31 d. įskaitytinai.\n\n2. Šis įstatymas taikomas asmenims, laisvės atėmimo bausmę atliekantiems Lietuvos Respublikoje."
    },
    {
      "provision_ref": "art8",
      "section": "8",
      "title": "8 straipsnis. Amnestijos taikymo tvarka asmenims, kurie gydosi nuo venerinių ligų ar narkomanijos (toksikomanijos)",
      "content": "Asmenims, kurie laisvės atėmimo vietose gydosi nuo venerinių ligų arba narkomanijos (toksikomanijos), amnestija taikoma tik baigus gydymo kursą."
    },
    {
      "provision_ref": "art9",
      "section": "9",
      "title": "9 straipsnis. Amnestijos komisijos",
      "content": "1. Pataisos reikalų departamento prie Vidaus reikalų ministerijos direktorius pataisos darbų įstaigos viršininko teikimu patvirtina Amnestijos komisijos, susidedančios iš 5 narių, sudėtį.\n\n2. Amnestijos komisija, kurioje turi būti pataisos darbų įstaigos viršininkas, jo pavaduotojai auklėjamajam darbui (Auklėjamojo darbo skyriaus viršininkas, vyr. instruktorius) ir režimui, Įskaitos skyriaus viršininkas (vyr. inspektorius) bei Lietuvos kalinių globos draugijos atstovas, sudaroma pataisos darbų įstaigoje. Komisijų darbą organizuoja įstaigų viršininkai, kurie yra šių komisijų pirmininkai. Komisijos posėdžiai yra teisėti, kai juose dalyvauja ne mažiau kaip 4 nariai ir teritorinės prokuratūros prokuroras. Komisija, atsižvelgusi į nuteistojo elgesį bausmės atlikimo metu, požiūrį į darbą ir reakciją į auklėjamąsias priemones, sprendimą dėl amnestijos taikymo priima atviru balsavimu balsų dauguma. Balsams pasidalijus po lygiai, lemia komisijos pirmininko balsas. Prieš priimdama sprendimą, komisija išklauso patį nuteistąjį. Komisijos posėdžiai protokoluojami."
    },
    {
      "provision_ref": "art10",
      "section": "10",
      "title": "10 straipsnis. Amnestija ir teistumas",
      "content": "Amnestijos pritaikymas nepanaikina teistumo."
    },
    {
      "provision_ref": "art11",
      "section": "11",
      "title": "11 straipsnis. Amnestiją taikančios ir vykdančios institucijos",
      "content": "Šį įstatymą taiko ir vykdo:\n\n1) teismai – šio įstatymo 7 straipsnyje numatytais atvejais;\n\n2) Amnestijos komisijos – šio įstatymo 1, 2 ir 3 straipsniuose numatytais atvejais."
    },
    {
      "provision_ref": "art12",
      "section": "12",
      "title": "12 straipsnis. Amnestijos komisijų sprendimų apskundimas",
      "content": "1. Amnestijos komisijų sprendimai dėl amnestijos taikymo ar netaikymo gali būti apskųsti bausmės atlikimo vietos apylinkės teismui per 10 dienų nuo sprendimo priėmimo.\n\n2. Teisę paduoti skundus turi nuteistasis ir prokuroras. Nuteistasis gali paduoti skundą dėl amnestijos netaikymo ar neteisingo taikymo, o prokuroras – dėl amnestijos taikymo asmeniui, kuriam amnestija negalėjo būti taikoma, ar dėl neteisingo taikymo. Prokuroro skundas sustabdo Amnestijos komisijos sprendimo vykdymą.\n\n3. Apylinkės teismas, nagrinėdamas tokį skundą, privalo surengti posėdį, į kurį yra kviečiami nuteistasis ir prokuroras. Apylinkės teismas skundą išsprendžia priimdamas nutartį. Šią nutartį nuteistasis bei prokuroras gali apskųsti apygardos teismui.\n\n4. Apygardos teismas skundą gali išnagrinėti nekviesdamas nuteistojo bei prokuroro. Apygardos teismo priimtas sprendimas yra galutinis ir neskundžiamas."
    },
    {
      "provision_ref": "art13",
      "section": "13",
      "title": "13 straipsnis. Šis ir kiti amnestijos aktai",
      "content": "Tuo atveju, kai asmeniui gali būti taikomas šis ir anksčiau priimtas įstatymas dėl amnestijos, yra taikomas asmeniui palankesnis įstatymas."
    },
    {
      "provision_ref": "art14",
      "section": "14",
      "title": "14 straipsnis. Amnestijos įvykdymo terminas",
      "content": "1. Amnestija turi būti įvykdyta per tris mėnesius nuo šio įstatymo įsigaliojimo dienos.\n\n2. Šio straipsnio 1 dalyje nustatytas amnestijos įvykdymo terminas netaikomas, kai amnestiją taiko ir vykdo teismai, taip pat šio įstatymo 5 straipsnio 3 dalyje ir 8 straipsnyje numatytais atvejais.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
