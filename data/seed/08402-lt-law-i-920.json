{
  "id": "lt-law-i-920",
  "type": "statute",
  "title": "Lietuvos Respublikos bibliotekų įstatymas",
  "short_name": "I-920",
  "status": "in_force",
  "issued_date": "1995-06-06",
  "in_force_date": "1995-06-21",
  "url": "https://e-tar.lt/portal/lt/legalAct/TAR.5A04D7CC7EF6/BhLsubcTQp",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato bibliotekų veiklos valstybinį valdymą, bibliotekų sistemą, bibliotekų fondo sudarymo tvarką, šio fondo struktūrą ir jo apsaugą."
    },
    {
      "provision_ref": "art2",
      "section": "2",
      "title": "2 straipsnis. Pagrindinės Įstatymo sąvokos",
      "content": "1. Biblioteka – įstatymų nustatyta tvarka įsteigtas juridinis asmuo, veikiantis informacijos sklaidos, kultūros, mokslo ir švietimo srityse ir vykdantis bibliotekų veiklą, arba juridinio asmens, turinčio teisę vykdyti bibliotekų veiklą, struktūrinis padalinys.\n\n2. Bibliotekininkas – fizinis asmuo, dirbantis bibliotekoje ir atliekantis bibliotekinį darbą ar jį administruojantis.\n\n3. Bibliotekų veikla – dokumentų kaupimas, tvarkymas, sisteminimas, saugojimas, skaitmeninimas, panauda ir viešinimas, bibliografavimas, kultūrinių ir edukacinių programų organizavimas ir kultūros plėtra, galimybės naudotis viešaisiais informacijos šaltiniais, nepaisant informacijos pateikimo būdo, formos ir laikmenos, neatsižvelgiant į autorių ar užfiksuotų žinių politinę ar ideologinę orientaciją, užtikrinimas; fizinių ir juridinių asmenų lygių teisių naudotis teisės aktų nustatyta tvarka teikiamomis nemokamomis visuomenės švietimui, sociokultūrinei edukacijai, moksliniams tyrimams bei asmenybės ugdymui reikalingomis paslaugomis ir informacija užtikrinimas.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n4. Dokumentas – bet kokiu būdu, forma ir laikmena pateikta saugoma ir naudojama informacija, įskaitant pritaikytą skaityti elektroninėmis priemonėmis: knyga, periodinis leidinys, rankraštis, natos, mikrokopijos, garsinis, regimasis, mišrus (garsinis regimasis), kartografinis, vaizdinis, elektroninis, skaitmeninis, aklųjų (Brailio) raštu išspausdintas ar kitu būdu informaciją pateikiantis dokumentas.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n5. Dokumentų fondas – dokumentų, skirtų bibliotekos vartotojų informaciniams, mokslo, kultūriniams, edukaciniams, profesiniams, laisvalaikio ar kitiems poreikiams tenkinti, visuma.\n\n6. Tarpbibliotekinis abonementas – dokumentų skolinimo, informacijos ir reprografijos paslaugos, kurias bendradarbiavimo pagrindu organizuoja bibliotekos.\n\n7. Vartotojas – asmuo, šio įstatymo bei naudojimosi biblioteka taisyklių nustatyta tvarka įgijęs teisę naudotis bibliotekos paslaugomis.\n\n8. Viešoji biblioteka – visiems vartotojams prieinama biblioteka, kaupianti ir sauganti universalų teritorijos (apskrities, savivaldybės), kurioje ji yra, bendruomenės poreikius tenkinantį dokumentų fondą, teikianti gyventojams informacijos ir viešosios interneto prieigos paslaugas, vykdanti kraštotyros, sociokultūrinės edukacijos, skaitymo skatinimo, informacinio raštingumo ir kitas su bibliotekų veikla susijusias neformaliojo švietimo programas ir projektus.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\nANTRASIS SKIRSNIS\nBIBLIOTEKŲ VEIKLOS REGLAMENTAVIMAS, VALSTYBINIS VALDYMAS IR FINANSAVIMAS"
    },
    {
      "provision_ref": "art3",
      "section": "3",
      "title": "3 straipsnis. Bibliotekų veiklos reglamentavimas",
      "content": "1. Bibliotekos vadovaujasi Lietuvos Respublikos Konstitucija, Civiliniu kodeksu, Lietuvos Respublikos tarptautinėmis sutartimis, šiuo ir kitais įstatymais, steigimo dokumentais bei kitais teisės aktais.\n\n2. Apie šio įstatymo 7 straipsnio 1 dalies 3 punkte ir 3 dalies 2, 3, 4 ir 5 punktuose nurodytų bibliotekų steigimą, pertvarkymą ir pasibaigimą, filialo ar struktūrinio teritorinio padalinio steigimą arba veiklos nutraukimą bibliotekos savininko teises ir pareigas įgyvendinanti arba valstybės ar savivaldybės, kaip viešosios įstaigos dalininkės (savininkės), turtines ir neturtines teises įgyvendinanti institucija ar jos valdymo organas informuoja Lietuvos Respublikos kultūros ministeriją (toliau – Kultūros ministerija).\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289"
    },
    {
      "provision_ref": "art31",
      "section": "31",
      "title": "31 straipsnis. Autorių teisių ir gretutinių teisių apsauga",
      "content": "Vadovaudamosi Lietuvos Respublikos autorių teisių ir gretutinių teisių įstatymu ir kitais teisės aktais, bibliotekos autorių teisių saugomus elektroninius, skaitmeninius dokumentus naudoja gavusios autorių teisių subjektų sutikimą, išskyrus Lietuvos Respublikos autorių teisių ir gretutinių teisių įstatyme numatytas išimtis.\n\nPapildyta straipsniu:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289"
    },
    {
      "provision_ref": "art4",
      "section": "4",
      "title": "4 straipsnis. Kultūros ministerijos kompetencija bibliotekų veiklos valdymo srityje",
      "content": "Kultūros ministerija atlieka bibliotekų valstybinio valdymo institucijos funkcijas:\n\n1) nustato valstybės ar savivaldybių įsteigtų bibliotekų veiklos prioritetus, tvirtina ir koordinuoja juos įgyvendinančių veiksmų planų vykdymą;\nStraipsnio punkto pakeitimai:\nNr. XIII-3108, 2020-06-25, paskelbta TAR 2020-07-09, i. k. 2020-15318\n\n2) vykdo bibliotekų, kurių savininko teises ir pareigas įgyvendina Kultūros ministerija, viešųjų paslaugų teikimo administravimą;\nStraipsnio punkto pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n3) Neteko galios nuo 2014-01-01\nStraipsnio punkto naikinimas:\nNr. XII-752, 2013-12-23, Žin. 2013, Nr. 141-7113 (2013-12-31) ; paskelbta TAR 2013-12-31, i. k. 2013-00289\n\n4) rengia, derina ir teisės aktų nustatyta tvarka tvirtina bibliotekų veiklą reglamentuojančius dokumentus;\n\n41) tvirtina bibliotekų, kurių vadovai yra valstybės biudžeto asignavimų valdytojai, kaip jie apibrėžti Lietuvos Respublikos biudžeto sandaros įstatyme, strateginius veiklos planus;\nPapildyta straipsnio punktu:\nNr. XIII-3108, 2020-06-25, paskelbta TAR 2020-07-09, i. k. 2020-15318\n\n5) užsako ir finansuoja mokslinius tyrimus;\n\n6) koordinuoja valstybės ar savivaldybių įsteigtų bibliotekų veiklą, jų dalyvavimą tarpvalstybinėse programose;\n\n7) finansuoja apskričių ir savivaldybių viešųjų bibliotekų dokumentų įsigijimą;\n\n8) gali finansuoti bibliotekas, vykdančias valstybės ar savivaldybių įsteigtų bibliotekų veiklos prioritetus įgyvendinančius veiksmų planus, neatsižvelgdama į jų teisinę formą ir statusą;\nStraipsnio punkto pakeitimai:\nNr. XI-775, 2010-04-22, Žin., 2010, Nr. 53-2597 (2010-05-08), i. k. 1101010ISTA00XI-775\nNr. XIII-3108, 2020-06-25, paskelbta TAR 2020-07-09, i. k. 2020-15318\n\n9) tvirtina valstybės ar savivaldybių įsteigtų bibliotekų teikiamų mokamų paslaugų sąrašą ir nustato, kad tame sąraše nesančias paslaugas šios bibliotekos teikia nemokamai;\n\n10) kontroliuoja šio įstatymo ir kitų įstatymų, reglamentuojančių bibliotekų veiklą, administracinių aktų ir sprendimų įgyvendinimą (pavaldžių bibliotekų kontrolė, nepavaldžių bibliotekų priežiūra);\nStraipsnio punkto pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n11) tvirtina bibliotekos statistinių ataskaitų formas;\n\n12) rūpinasi bibliotekininkų kvalifikacijos kėlimu;\nStraipsnio punkto pakeitimai:\nNr. XIII-2320, 2019-07-11, paskelbta TAR 2019-07-23, i. k. 2019-12115\n\n13) leidžia teisės aktus, kuriais nustatomas privalomas Lietuvos standartų taikymas bibliotekų veikloje."
    },
    {
      "provision_ref": "art5",
      "section": "5",
      "title": "5 straipsnis. Lietuvos bibliotekų taryba",
      "content": "1. Bibliotekų taryba yra institucija, atliekanti eksperto ir konsultanto funkcijas, kai sprendžiami bibliotekų politikos formavimo ir įgyvendinimo klausimai.\n\n2. Bibliotekų tarybos sudėtį ir jos nuostatus tvirtina kultūros ministras. Bibliotekų tarybos narių darbas apmokamas Lietuvos Respublikos biudžetinių įstaigų darbuotojų darbo apmokėjimo ir komisijų narių atlygio už darbą įstatymo nustatyta tvarka.\nStraipsnio dalies pakeitimai:\nNr. XIII-1749, 2018-12-11, paskelbta TAR 2018-12-18, i. k. 2018-20723\nNr. XIV-2584, 2024-04-25, paskelbta TAR 2024-05-02, i. k. 2024-08223"
    },
    {
      "provision_ref": "art6",
      "section": "6",
      "title": "6 straipsnis. Bibliotekų finansavimas ir lėšos",
      "content": "1. Nacionalinei bibliotekai išlaikyti skiriami valstybės biudžeto asignavimai. Jie nurodomi atskira eilute.\n\n2. Valstybinės reikšmės bibliotekos ir apskričių viešosios bibliotekos finansuojamos iš valstybės biudžeto.\n\n3. Savivaldybių viešosios bibliotekos finansuojamos iš savivaldybių biudžetų.\n\n4. Lėšos dokumentams, išskyrus periodinių leidinių prenumeratą, įsigyti savivaldybių viešosioms bibliotekoms skiriamos iš valstybės biudžeto ir savivaldybių biudžetų. Savivaldybių viešųjų bibliotekų periodinių leidinių prenumerata finansuojama iš savivaldybių biudžetų.\n\n5. Mokslo ir studijų institucijų bei mokyklų bibliotekų veiklai lėšos atitinkamai skiriamos iš savininko, dalininko, savininko teises ir pareigas arba valstybės ar savivaldybės, kaip viešosios įstaigos dalininkės (savininkės), turtines ir neturtines teises įgyvendinančių institucijų arba (ir) valstybės biudžeto bei savivaldybių biudžetų lėšų.\n\n6. Specialiosios ir kitos bibliotekos atitinkamai finansuojamos iš savininko, dalininko, savininko teises ir pareigas arba valstybės ar savivaldybės, kaip viešosios įstaigos dalininkės (savininkės), turtines ir neturtines teises įgyvendinančių institucijų lėšų.\n\n7. Valstybės ar savivaldybių įsteigtų bibliotekų veiklos prioritetus įgyvendinantys veiksmų planai ir mokslinių tyrimų programos finansuojami iš valstybės biudžeto ir savivaldybių biudžetų bei paramos teikėjų lėšų.\nStraipsnio dalies pakeitimai:\nNr. XIII-3108, 2020-06-25, paskelbta TAR 2020-07-09, i. k. 2020-15318\n\n8. Bibliotekų lėšų šaltiniai gali būti teikiamos mokamos paslaugos ir kitos teisėtais būdais įgytos lėšos.\n\nStraipsnio pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289"
    },
    {
      "provision_ref": "art61",
      "section": "61",
      "title": "61 straipsnis. Bibliotekų, kurių savininkė yra valstybė ar savivaldybė, vadovų darbo santykių reglamentavimo ypatumai",
      "content": "1. Bibliotekų, kurių savininkė yra valstybė ar savivaldybė, vadovai į darbą priimami konkurso būdu Lietuvos Respublikos Vyriausybės nustatyta tvarka.\n\n2. Lietuvos nacionalinės, apskričių, savivaldybių viešųjų ir valstybinės reikšmės bibliotekų (išskyrus Vilniaus universiteto biblioteką) vadovai į pareigas skiriami 5 metų kadencijai. Lietuvos nacionalinės bibliotekos vadovu tas pats asmuo gali būti skiriamas ne daugiau kaip dviem kadencijoms iš eilės. Apskričių, savivaldybių viešųjų ir valstybinės reikšmės bibliotekų vadovų kadencijų skaičius neribojamas.\nStraipsnio dalies pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n21. Pasibaigus savivaldybės viešosios bibliotekos vadovo 5 metų kadencijai, mero sprendimu jis gali būti skiriamas be konkurso antrajai 5 metų kadencijai, jeigu jo eitos kadencijos metu visuose kasmetiniuose veiklos vertinimuose jo metų veikla buvo įvertinta kaip atitinkanti lūkesčius ir (ar) viršijanti lūkesčius (2023 metų ir ankstesnių metų veikla – gerai ir (ar) labai gerai). Sprendimas dėl savivaldybės viešosios bibliotekos vadovo skyrimo be konkurso antrajai 5 metų kadencijai turi būti priimtas likus ne mažiau kaip 2 mėnesiams iki šio vadovo kadencijos pabaigos.\nPapildyta straipsnio dalimi:\nNr. XIV-1719, 2022-12-20, paskelbta TAR 2022-12-30, i. k. 2022-27564\nStraipsnio dalies pakeitimai:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\n22. Savivaldybės viešosios bibliotekos vadovas, kuris nebuvo skirtas be konkurso antrajai 5 metų kadencijai šio straipsnio 21 dalyje nurodytu atveju, turi teisę dalyvauti viešame konkurse šios bibliotekos vadovo pareigoms eiti.\nPapildyta straipsnio dalimi:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n23. Likus ne mažiau kaip 2 mėnesiams iki savivaldybės viešosios bibliotekos vadovo kadencijos pabaigos, meras priima sprendimą dėl konkurso šioms pareigoms eiti skelbimo, išskyrus atvejus, kai savivaldybės viešosios bibliotekos vadovas be konkurso skiriamas antrajai 5 metų kadencijai šio straipsnio 21 dalyje nurodytu atveju.\nPapildyta straipsnio dalimi:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n24. Jeigu, pasibaigus bibliotekos vadovo kadencijai, konkurso į laisvą pareigybę metu pretendentas nebuvo atrinktas, atitinkamai kultūros ministras ar meras gali paskirti eiti šias pareigas iki kadencijos pabaigos bibliotekos vadovo pareigas ėjusį ar kitą asmenį, iki konkurso būdu bus paskirtas naujas bibliotekos vadovas, bet ne ilgesniam negu vienų metų laikotarpiui. Šis asmuo turi būti nepriekaištingos reputacijos, kaip tai nustatyta šio straipsnio 4 dalyje, ir atitikti kultūros ministro nustatytus kvalifikacinius reikalavimus, nurodytus šio straipsnio 3 dalyje.\nPapildyta straipsnio dalimi:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n3. Kvalifikacinius reikalavimus šio straipsnio 2 dalyje nurodytų bibliotekų vadovams nustato kultūros ministras.\n\n4. Lietuvos nacionalinės, apskričių, savivaldybių viešųjų ir valstybinės reikšmės bibliotekų vadovai, taip pat pretenduojantys šias pareigas eiti asmenys turi būti nepriekaištingos reputacijos. Asmuo nelaikomas nepriekaištingos reputacijos, jeigu atitinka bent vieną iš šių kriterijų:\n\n1) neatitinka Lietuvos Respublikos valstybės tarnybos įstatyme įstaigų vadovams nustatytų nepriekaištingos reputacijos reikalavimų;\n\n2) yra pripažintas šiurkščiai pažeidęs kultūros ministro tvirtinamas kultūros įstaigų darbuotojų profesinės veiklos ir etikos taisykles (toliau – Taisyklės) ir nuo pripažinimo padarius tokį nusižengimą dienos nepraėjo 3 metai. Taisyklių šiurkščiu pažeidimu laikomas du ar daugiau kartų per vienus metus kultūros įstaigos darbuotojo padarytas Taisyklių pažeidimas, kai toks pažeidimas žemina žmogaus orumą, diskredituoja kultūros įstaigos reputaciją.\n\nStraipsnio dalies pakeitimai:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\n5. Paaiškėjus, kad Lietuvos nacionalinės, apskrities, savivaldybės viešosios ar valstybinės reikšmės bibliotekos vadovas neatitinka nepriekaištingos reputacijos kriterijų, nurodytų šio straipsnio 4 dalyje, savininko teises ir pareigas įgyvendinanti institucija priima sprendimą vadovą atleisti iš pareigų ir nutraukia su juo sudarytą darbo sutartį.\nPapildyta straipsnio dalimi:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\n6. Lietuvos nacionalinės, apskričių, savivaldybių viešųjų ir valstybinės reikšmės bibliotekų vadovams leidžiama dirbti kitą darbą ir už šį darbą gauti atlyginimą, jeigu tai:\nStraipsnio dalies numeracijos pakeitimas:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\n1) nesukelia viešųjų ir privačių interesų konflikto;\n\n2) nediskredituoja bibliotekos autoriteto.\n\n7. Sprendimą dėl leidimo šio straipsnio 6 dalyje nurodytų bibliotekų vadovams dirbti kitą darbą ir už šį darbą gauti atlyginimą priima šių įstaigų vadovus į pareigas skiriančių institucijų vadovai savo nustatyta tvarka.\nStraipsnio dalies pakeitimai:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\nStraipsnio pakeitimai:\nNr. XIII-1316, 2018-06-27, paskelbta TAR 2018-06-30, i. k. 2018-10968\n\nTREČIASIS SKIRSNIS\nBIBLIOTEKŲ SISTEMA"
    },
    {
      "provision_ref": "art7",
      "section": "7",
      "title": "7 straipsnis. Bibliotekų sistema",
      "content": "1. Lietuvos bibliotekų sistemą sudaro:\n\n1) Lietuvos nacionalinė biblioteka;\n\n2) apskričių viešosios bibliotekos;\n\n3) savivaldybių viešosios bibliotekos;\n\n4) mokslo ir studijų institucijų bibliotekos;\n\n5) mokyklų (išskyrus aukštąsias) bibliotekos;\n\n6) specialiosios bibliotekos;\n\n7) kitos bibliotekos.\n\n2. Bibliotekos, kuriose sukauptas rašto ir kultūros paveldas, turi išskirtinę reikšmę mokslui, švietimui, kultūrai ir šalies ūkiui, yra valstybinės reikšmės bibliotekos. Pagal savininko teises ir pareigas įgyvendinančios institucijos patvirtintus nuostatus šios bibliotekos atlieka atitinkamos srities bibliotekų veiklos koordinavimo ir metodinės pagalbos funkcijas ir vykdo kultūrinės plėtros per mokslinius tyrimus veiklą. Valstybinės reikšmės bibliotekos statusas suteikiamas ir atšaukiamas šiuo įstatymu.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n3. Valstybinės reikšmės bibliotekos yra:\n\n1) Lietuvos audiosensorinė biblioteka;\nStraipsnio punkto pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n2) Lietuvos medicinos biblioteka;\n\n3) Lietuvos mokslų akademijos biblioteka;\n\n4) Neteko galios nuo 2018-01-01\nStraipsnio punkto naikinimas:\nNr. XIII-676, 2017-10-12, paskelbta TAR 2017-10-23, i. k. 2017-16706\n\n5) Vilniaus universiteto biblioteka."
    },
    {
      "provision_ref": "art8",
      "section": "8",
      "title": "8 straipsnis. Lietuvos nacionalinė biblioteka",
      "content": "1. Lietuvos nacionalinė biblioteka yra Lietuvos nacionalinė Martyno Mažvydo biblioteka (toliau – Nacionalinė biblioteka) – pagrindinė visiems vartotojams prieinama mokslinė Lietuvos Respublikos biblioteka.\n\n2. Nacionalinė biblioteka yra biudžetinė įstaiga.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n3. Nacionalinės bibliotekos savininkė yra valstybė. Nacionalinę biblioteką teisės aktų nustatyta tvarka steigia Vyriausybė nutarimu, savininko teises ir pareigas įgyvendina Kultūros ministerija.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n4. Nacionalinės bibliotekos nuostatus tvirtina savininko teises ir pareigas įgyvendinanti institucija.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n5. Nacionalinė biblioteka atlieka šias funkcijas:\n\n1) kaupia ir saugo Lietuvoje ir užsienyje publikuotus lituanistinius dokumentus, vykdo bibliografinę apskaitą;\n\n2) kaupia ir saugo šalies mokslui, švietimui, kultūrai ir ūkiui reikalingus Lietuvos ir užsienio šalių dokumentus;\n\n3) kaupia ir saugo nacionalinį publikuotų dokumentų archyvinį fondą;\n\n4) atlieka šalies universalaus tarpžinybinio depozitoriumo funkcijas;\n\n5) rengia ir leidžia Lietuvos valstybinę einamąją ir nacionalinę retrospektyviąją bibliografiją, įvairių mokslo sričių bibliografines rodykles, sudaro suvestinius katalogus ir duomenų bazes;\n\n6) atlieka Lietuvoje publikuotų dokumentų tarptautinę standartinę numeraciją (ISBN, ISSN, ISMN);\n\n7) kontroliuoja privalomųjų nemokamų dokumentų egzempliorių pateikimą nacionaliniam publikuotų dokumentų archyviniam fondui ir bibliotekoms;\n\n8) dalyvauja rengiant bibliotekų, dokumentavimo ir informacijos, bibliografavimo ir referavimo, archyvų ir dokumentų, informacijos mokslų ir leidybos sričių Lietuvos ir tarptautinių standartų projektus, nustatyta tvarka rengia ir teikia kultūros ministrui tvirtinti teisės aktų projektus, nustatančius privalomą šių sričių Lietuvos standartų taikymą bibliotekų veikloje, ir kontroliuoja, kaip taikomi Lietuvos standartai;\n\n9) atlieka Lietuvoje publikuotų dokumentų statistinę apskaitą;\n\n10) aptarnauja vartotojus;\n\n11) atlieka parlamentinės bibliotekos funkciją: tenkina Seimo ir Vyriausybės, kitų valstybės valdžios, valdymo institucijų ar jų valstybės tarnautojų, atliekančių tarnybines funkcijas, informacines reikmes, kaupia ir tvarko tam reikiamus dokumentus bei kitą informaciją;\n\n12) atlieka šalies ir tarptautinio tarpbibliotekinio abonemento centro funkcijas;\n\n13) teikia metodinę pagalbą Lietuvos bibliotekoms;\n\n14) kaupia ir analizuoja Lietuvos bibliotekų veiklos statistinius duomenis;\n\n15) kuria ir diegia Lietuvos integralią bibliotekų informacijos sistemą (LIBIS);\n\n16) atlieka kitas nuostatuose apibrėžtas funkcijas.\n\n6. Nacionalinė biblioteka gali atlikti mokslinius tyrimus ir eksperimentinę (socialinę, kultūrinę) plėtrą.\nPapildyta straipsnio dalimi:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\nStraipsnio dalies pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564"
    },
    {
      "provision_ref": "art81",
      "section": "81",
      "title": "81 straipsnis. Lietuvos audiosensorinė biblioteka",
      "content": "1. Lietuvos audiosensorinė biblioteka yra biudžetinė įstaiga. Jos savininkė yra valstybė, jos savininko teises ir pareigas įgyvendina Kultūros ministerija.\n\n2. Lietuvos audiosensorinė biblioteka atlieka šias funkcijas:\n\n1) aptarnauja asmenis, negalinčius skaityti įprasto spausdinto teksto;\n\n2) kaupia ir saugo tradicinių tiflotyrinių, prieinamumo bei įtraukties tematikos, skaitmeninių dokumentų ir dokumentų prieinamais formatais fondą;\n\n3) vykdo informacijos išteklių prieinamais formatais leidybinę veiklą ir pritaiko bei adaptuoja išleistus ar viešai paskelbtus leidinius;\n\n4) vykdo tarptautinį keitimąsi kūrinių ar kitų objektų prieinamos formos kopijomis;\n\n5) kuria ir diegia Elektroninių leidinių valdymo informacinę sistemą (ELVIS);\n\n6) teikia metodinę pagalbą leidėjams, rinkos priežiūros institucijoms, rengia gaires, rekomendacijas ir kitus dokumentus, padedančius įgyvendinti įtraukios leidybos principus, užtikrinant skaitmeninių leidinių prieinamumo reikalavimus;\n\n7) atlieka aklųjų (Brailio) rašto naudojimo leidyboje stebėseną ir kontrolę;\n\n8) vykdo skaitmeninio ir medijų raštingumo ugdymo, kultūrinės edukacijos ir kitas neformalaus švietimo veiklas;\n\n9) atlieka asmenų, negalinčių skaityti įprasto spausdinto teksto, aptarnavimo metodinio centro funkcijas;\n\n10) atlieka kitas teisės aktuose ir savo nuostatuose nustatytas funkcijas.\n\n3. Lietuvos audiosensorinė biblioteka gali atlikti mokslinius tyrimus ir eksperimentinę (socialinę, kultūrinę) plėtrą.\n\nPapildyta straipsniu:\nNr. XIV-1719, 2022-12-20, paskelbta TAR 2022-12-30, i. k. 2022-27564"
    },
    {
      "provision_ref": "art9",
      "section": "9",
      "title": "9 straipsnis. Apskrities viešoji biblioteka",
      "content": "1. Apskrities viešoji biblioteka yra biudžetinė įstaiga. Jos savininkė yra valstybė, jos savininko teises ir pareigas įgyvendina Kultūros ministerija. Kultūros ministerija nustato apskričių viešųjų bibliotekų veiklos teritoriją apskrityse (toliau – nustatyta teritorija), suderinusi su šioje teritorijoje veikiančių savivaldybių tarybomis.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n2. Apskrities viešoji biblioteka yra nustatytoje teritorijoje veikiančių bibliotekų veiklos tyrimo, koordinavimo, metodinės pagalbos, bibliotekininkų kvalifikacijos kėlimo, tarpbibliotekinio skolinimo paslaugų, bibliografijos, kraštotyros ir informacijos centras, kuris užtikrina valstybės ar savivaldybių įsteigtų bibliotekų veiklos prioritetus įgyvendinančių veiksmų planų vykdymą, aptarnauja vartotojus, suteikia galimybių tenkinti kultūros, savišvietos ir švietimo poreikius, ugdyti etnografinių regionų tradicijas, didinti kultūros ir meno paslaugų sklaidą.\nStraipsnio dalies pakeitimai:\nNr. XIII-3108, 2020-06-25, paskelbta TAR 2020-07-09, i. k. 2020-15318\n\n3. Apskrities viešoji biblioteka gali atlikti mokslinius tyrimus ir eksperimentinę (socialinę, kultūrinę) plėtrą.\nPapildyta straipsnio dalimi:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\nStraipsnio dalies pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n4. Apskrities viešoji biblioteka kaupia ir saugo nustatytos teritorijos poreikius tenkinantį universalų dokumentų fondą, dalyvauja sudarant Lietuvos bibliotekų fondą ir kuriant bibliotekų informacijos sistemą.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n5. Apskrities viešoji biblioteka, vadovaudamasi savininko teises ir pareigas įgyvendinančios institucijos ir savivaldybės sutartimi, gali atlikti savivaldybės viešosios bibliotekos funkcijas.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n6. Apskrities viešoji biblioteka gali vykdyti Kultūros ministerijos nustatytas nacionalinio lygmens bibliotekų veiklos funkcijas.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\nStraipsnio pakeitimai:\nNr. XI-775, 2010-04-22, Žin., 2010, Nr. 53-2597 (2010-05-08), i. k. 1101010ISTA00XI-775"
    },
    {
      "provision_ref": "art10",
      "section": "10",
      "title": "10 straipsnis. Savivaldybės viešoji biblioteka",
      "content": "1. Savivaldybės viešoji biblioteka yra biudžetinė įstaiga. Jos savininkė yra savivaldybė.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n2. Savivaldybės viešoji biblioteka kaupia ir saugo savivaldybės poreikius tenkinantį universalų dokumentų fondą, aptarnauja vartotojus, dalyvauja formuojant Lietuvos bibliotekų fondą ir kuriant bibliotekų informacijos sistemą.\n\n3. Savivaldybės viešoji biblioteka gali atlikti mokslinius tyrimus ir eksperimentinę (socialinę, kultūrinę) plėtrą.\nPapildyta straipsnio dalimi:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\nStraipsnio dalies pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n4. Kiekvienoje savivaldybėje turi būti įsteigta savivaldybės viešoji biblioteka, išskyrus šio įstatymo 9 straipsnio 4 dalyje ir šio straipsnio 7 dalyje nustatytus atvejus.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n5. Gali būti steigiami savivaldybės viešosios bibliotekos filialai ir įkuriami struktūriniai teritoriniai padaliniai (toliau – teritoriniai padaliniai) miesto mikrorajonuose, miesteliuose ir (arba) kaimuose, taip pat teritoriniai padaliniai, aptarnaujantys vaikus ar kitas vartotojų grupes, ir mobiliosios bibliotekos.\nStraipsnio dalies pakeitimai:\nNr. XI-775, 2010-04-22, Žin., 2010, Nr. 53-2597 (2010-05-08), i. k. 1101010ISTA00XI-775\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n6. Kad būtų užtikrintas bibliotekos paslaugų prieinamumas savivaldybės teritorijos gyventojams, steigiami savivaldybės viešosios bibliotekos filialai:\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n1) miestuose (filialai paprastai steigiami vidutiniškai 20–30 tūkst. gyventojų);\n\n2) miesteliuose ir kaimuose (vienas bibliotekos filialas paprastai steigiamas vidutiniškai 700–800 gyventojų).\n\n7. Savivaldybės viešosios bibliotekos filialų skaičių ir jų išdėstymą, atsižvelgiant į vietos sąlygas, nustato savivaldybės taryba.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n8. Mieste, kuriame yra miesto ir rajono savivaldybių bibliotekos, miesto ir rajono savivaldybių susitarimu gali būti viena biblioteka, aptarnaujanti miesto ir rajono gyventojus. Ši biblioteka finansuojama iš miesto ir rajono savivaldybių biudžetų lėšų.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n9. Savivaldybės viešoji biblioteka savivaldybės tarybos sprendimu gali aptarnauti bendrojo ugdymo mokyklą. Tokiu atveju savivaldybės viešoji biblioteka ir bendrojo ugdymo mokykla sudaro jungtinės veiklos (asociacijos) sutartį.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n10. Savivaldybės viešoji biblioteka savo veiklos nuostatų nustatyta tvarka teikia metodinę pagalbą savivaldybės teritorijoje esančioms bibliotekoms.\nStraipsnio dalies numeracijos pakeitimas:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289"
    },
    {
      "provision_ref": "art11",
      "section": "11",
      "title": "11 straipsnis. Mokslo ir studijų institucijos biblioteka",
      "content": "1. Mokslinių tyrimų institutai gali vykdyti bibliotekų veiklą. Jie kaupia ir saugo dokumentų fondą, kuris tenkina mokslinių tyrimų instituto poreikius naudotis dokumentais ir informacija, aptarnauja vartotojus ir dalyvauja sudarant Lietuvos bibliotekų fondą bei kuriant bibliotekų informacijos sistemą.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n2. Aukštosios mokyklos gali vykdyti bibliotekų veiklą. Jos kaupia ir saugo dokumentų fondą, garantuojantį galimybę mokyklai įgyvendinti mokslo ir studijų tikslus, tobulinti dėstytojų kvalifikaciją, aptarnauja vartotojus ir dalyvauja formuojant Lietuvos bibliotekų fondą bei kuriant bibliotekų informacijos sistemą.\n\n3. Valstybinėje aukštojoje mokykloje turi veikti biblioteka."
    },
    {
      "provision_ref": "art12",
      "section": "12",
      "title": "12 straipsnis. Mokyklos (išskyrus aukštosios) biblioteka",
      "content": "1. Mokyklos (išskyrus aukštąsias) gali vykdyti bibliotekų veiklą. Mokyklos (išskyrus aukštosios) biblioteka yra šios mokyklos struktūrinis padalinys, joje aptarnaujama mokyklos bendruomenė.\n\n2. Valstybinėje ir savivaldybės mokykloje (išskyrus aukštąsias) turi veikti mokyklos biblioteka arba mokyklos savininkų teises ir pareigas įgyvendinanti institucija bibliotekų veiklos vykdymą užtikrina šio įstatymo 10 straipsnio 9 dalyje nustatyta tvarka.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n3. Apskričių ir savivaldybių viešosios bibliotekos teikia metodinę pagalbą mokyklų (išskyrus aukštųjų) bibliotekoms.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289"
    },
    {
      "provision_ref": "art13",
      "section": "13",
      "title": "13 straipsnis. Specialioji biblioteka",
      "content": "1. Specialioji biblioteka gali veikti kaip biudžetinė įstaiga ar kitos teisinės formos viešasis juridinis asmuo arba juridinio asmens, turinčio teisę vykdyti bibliotekų veiklą, struktūrinis padalinys. Ji kaupia ir saugo specializuotą Lietuvoje bei užsienyje publikuotų dokumentų fondą, aptarnauja vartotojus, dalyvauja formuojant Lietuvos bibliotekų fondą ir kuriant bibliotekų informacijos sistemą.\n\n2. Specialioji biblioteka ir jos teikiamos paslaugos skirtos tenkinti bibliotekos steigimo dokumentuose nustatytų vartotojų poreikius naudotis dokumentais bei informacija."
    },
    {
      "provision_ref": "art14",
      "section": "14",
      "title": "14 straipsnis. Kitos bibliotekos",
      "content": "Kitos bibliotekos – bibliotekų veikla užsiimantys viešieji ar privatūs juridiniai asmenys, nenurodyti šio įstatymo 8–13 straipsniuose."
    },
    {
      "provision_ref": "art15",
      "section": "15",
      "title": "15 straipsnis. Valstybės ar savivaldybių įsteigtų bibliotekų perkėlimas iš užimamų patalpų",
      "content": "Valstybės ar savivaldybių įsteigtas bibliotekas galima perkelti iš užimamų patalpų tik į geresnes, bibliotekų veiklai vykdyti tinkamas, patalpas.\n\nKETVIRTASIS SKIRSNIS\nLIETUVOS BIBLIOTEKŲ FONDAS IR JO APSAUGA"
    },
    {
      "provision_ref": "art16",
      "section": "16",
      "title": "16 straipsnis. Lietuvos bibliotekų fondas",
      "content": "1. Vienodais organizaciniais principais sudaryta ir bendros informacinės sistemos pagrindu sujungta bibliotekų dokumentų fondų visuma sudaro Lietuvos bibliotekų fondą.\n\n2. Lietuvos bibliotekų fondo struktūrą, formavimo principus, bibliotekų teises ir pareigas formuojant šį fondą ir juo naudojantis reglamentuoja kultūros ministro patvirtinti Lietuvos bibliotekų fondo nuostatai ir kiti teisės aktai, kuriais patvirtintas privalomas atitinkamų Lietuvos standartų taikymas.\n\n3. Tarptautinių organizacijų depozitiniai fondai yra neatskiriama Lietuvos bibliotekų fondo dalis. Tarptautinių organizacijų depozitinių fondų komplektavimo, saugojimo ir naudojimo tvarką nustato šių organizacijų ir bibliotekų tarpusavio sutartys.\n\n4. Kiekviena valstybės ar savivaldybės įsteigta biblioteka privalo panaudoti visas Lietuvos bibliotekų fondo galimybes vartotojo poreikiams tenkinti."
    },
    {
      "provision_ref": "art17",
      "section": "17",
      "title": "17 straipsnis. Lietuvos bibliotekų fondo struktūra",
      "content": "1. Lietuvos bibliotekų fondą sudaro: bibliotekų pagrindiniai fondai, depozitiniai fondai, mainų fondai, atsarginiai fondai, senų, retų ir ypač vertingų knygų ir rankraščių fondai, nacionalinis publikuotų dokumentų archyvinis fondas.\n\n2. Pagrindiniai fondai yra sudaromi bibliotekos vartotojams aptarnauti ir turi atitikti bibliotekos veiklos tikslą bei vartotojų poreikius.\n\n3. Depozitiniai fondai yra sudaromi iš retai vartotojų naudojamų, bet nepraradusių savo kultūrinės, mokslinės ir istorinės vertės dokumentų, siekiant optimaliai panaudoti bibliotekų saugyklas ir sumažinti saugojimo išlaidas. Depozitinis fondas yra saugomas Nacionalinėje bibliotekoje, išskyrus Lietuvos audiosensorinėje bibliotekoje saugomus dokumentus aklųjų (Brailio) raštu, specialiai silpnaregiams išspausdintus didesniu šriftu, ir garsinius dokumentus.\nStraipsnio dalies pakeitimai:\nNr. XIII-676, 2017-10-12, paskelbta TAR 2017-10-23, i. k. 2017-16706\nNr. XIV-1719, 2022-12-20, paskelbta TAR 2022-12-30, i. k. 2022-27564\n\n4. Mainų fonduose kaupiami dubletai, neprofiliniai ir specialiai įsigyti keistis su kitomis bibliotekomis bei informacijos įstaigomis dokumentai.\n\n5. Atsarginiai fondai yra sudaromi iš dubletų ir laikinai neaktualių dokumentų egzempliorių. Šie fondai yra skirti bibliotekų fondams papildyti bei atnaujinti.\n\n6. Senų, retų ir ypač vertingų spaudinių bei rankraščių fondai sudaromi iš rankraščių ir jiems prilygstančių dokumentų, autorizuotų ir neautorizuotų mašinraščių, spaudinių korektūrinių egzempliorių, fotografijų, brėžinių ir senų bei ypač vertingų spaudinių.\n\n7. Nacionalinis publikuotų dokumentų archyvinis fondas yra kaupiamas iš Vyriausybės nustatyta tvarka viešosios informacijos rengėjų pateikiamų dviejų nemokamų privalomųjų publikuotų dokumentų egzempliorių, siekiant juos išsaugoti kaip kultūros paveldą."
    },
    {
      "provision_ref": "art18",
      "section": "18",
      "title": "18 straipsnis. Lietuvos bibliotekų fondo komplektavimas",
      "content": "Lietuvos bibliotekų fondas yra komplektuojamas iš Vyriausybės nustatyta tvarka viešosios informacijos rengėjų pateikiamų nemokamų privalomųjų egzempliorių, iš fizinių bei juridinių asmenų įsigyjamų dokumentų, keičiantis dokumentais su Lietuvos ir užsienio bibliotekomis bei informacijos įstaigomis, iš dovanotų, gautų kaip palikimas ar kitais teisėtais būdais įsigytų dokumentų."
    },
    {
      "provision_ref": "art19",
      "section": "19",
      "title": "19 straipsnis. Lietuvos bibliotekų fondo apsauga",
      "content": "1. Lietuvos bibliotekų fondo saugojimo sąlygas ir apskaitos tvarką reglamentuoja kultūros ministro patvirtinti Bibliotekų fondo apsaugos nuostatai.\n\n2. Naudojimosi biblioteka taisykles tvirtina juridinio asmens, vykdančio bibliotekų veiklą, valdymo organas.\n\n3. Bibliotekos vartotojai privalo laikytis naudojimosi biblioteka taisyklių ir saugoti naudojamus dokumentus. Bibliotekos vartotojai, praradę dokumentus iš bibliotekos fondų arba juos nepataisomai sugadinę, privalo juos pakeisti tokiais pat arba bibliotekos pripažintais lygiaverčiais, o jei pakeisti neįmanoma, – atlyginti padarytą žalą įstatymų nustatyta tvarka. Naudojimosi biblioteka taisyklėse turi būti nustatyta dokumentų pripažinimo lygiaverčiais prarastiems ar nepataisomai sugadintiems dokumentams tvarka.\n\n4. Už bibliotekos dokumentų negrąžinimą per nurodytą terminą atlyginama naudojimosi biblioteka taisyklėse nustatyta tvarka.\n\n5. Naudojimosi biblioteka taisyklėse gali būti nustatyta, kad vartotojams, turintiems laikinąjį pažymėjimą, dokumentai išduodami į namus už užstatą, kurio dydis, grąžinimo tvarka ir terminai nustatomi šiose taisyklėse.\n\n6. Bibliotekų darbuotojai, dėl kurių kaltės dingo, buvo pagrobti, sunaikinti arba sugadinti bibliotekos dokumentai, atsako įstatymų nustatyta tvarka.\n\n7. Rankraščiai ir seni bei ypač vertingi dokumentai gali būti restauruojami bibliotekose, kurių nuostatuose numatyta restauravimo funkcija, bei kitose institucijose, kuriose dirba atestuoti restauratoriai (asmenys, Lietuvos Respublikoje arba užsienyje įgiję restauratorius profesinę kvalifikaciją, turintys Lietuvos Respublikos kultūros ministro pripažintą arba užsienyje įgytą ir nustatyta tvarka pripažintą restauratoriaus kvalifikaciją), taip pat atestuotų restauratorių vadovaujami asmenys.\n\n8. Lietuvos Respublikos valstybės ir savivaldybių turto valdymo, naudojimo ir disponavimo juo įstatymo nustatyta tvarka nurašytos Lietuvos bibliotekų fondo, išskyrus senų, retų ir ypač vertingų knygų ir rankraščių fondą ir nacionalinį publikuotų dokumentų archyvinį fondą, knygos prieš jas likviduojant gali būti neatlygintinai perduodamos fizinių ir juridinių asmenų nuosavybėn kultūros ministro nustatyta tvarka.\nPapildyta straipsnio dalimi:\nNr. XIV-2584, 2024-04-25, paskelbta TAR 2024-05-02, i. k. 2024-08223\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         ALGIRDAS BRAZAUSKAS"
    }
  ],
  "definitions": [
    {
      "term": "Biblioteka",
      "definition": "įstatymų nustatyta tvarka įsteigtas juridinis asmuo, veikiantis informacijos sklaidos, kultūros, mokslo ir švietimo srityse ir vykdantis bibliotekų veiklą, arba juridinio asmens, turinčio teisę vykdyti bibliotekų veiklą, struktūrinis padalinys.",
      "source_provision": "art2"
    },
    {
      "term": "Bibliotekininkas",
      "definition": "fizinis asmuo, dirbantis bibliotekoje ir atliekantis bibliotekinį darbą ar jį administruojantis.",
      "source_provision": "art2"
    },
    {
      "term": "Bibliotekų veikla",
      "definition": "dokumentų kaupimas, tvarkymas, sisteminimas, saugojimas, skaitmeninimas, panauda ir viešinimas, bibliografavimas, kultūrinių ir edukacinių programų organizavimas ir kultūros plėtra, galimybės naudotis viešaisiais informacijos šaltiniais, nepaisant informacijos pateikimo būdo, formos ir laikmenos, neatsižvelgiant į autorių ar užfiksuotų žinių politinę ar ideologinę orientaciją, užtikrinimas; fizinių ir juridinių asmenų lygių teisių naudotis teisės aktų nustatyta tvarka teikiamomis nemokamomis visuomenės švietimui, sociokultūrinei edukacijai, moksliniams tyrimams bei asmenybės ugdymui reikalingomis paslaugomis ir informacija užtikrinimas.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289",
      "source_provision": "art2"
    },
    {
      "term": "Dokumentas",
      "definition": "bet kokiu būdu, forma ir laikmena pateikta saugoma ir naudojama informacija, įskaitant pritaikytą skaityti elektroninėmis priemonėmis: knyga, periodinis leidinys, rankraštis, natos, mikrokopijos, garsinis, regimasis, mišrus (garsinis regimasis), kartografinis, vaizdinis, elektroninis, skaitmeninis, aklųjų (Brailio) raštu išspausdintas ar kitu būdu informaciją pateikiantis dokumentas.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289",
      "source_provision": "art2"
    },
    {
      "term": "Dokumentų fondas",
      "definition": "dokumentų, skirtų bibliotekos vartotojų informaciniams, mokslo, kultūriniams, edukaciniams, profesiniams, laisvalaikio ar kitiems poreikiams tenkinti, visuma.",
      "source_provision": "art2"
    },
    {
      "term": "Tarpbibliotekinis abonementas",
      "definition": "dokumentų skolinimo, informacijos ir reprografijos paslaugos, kurias bendradarbiavimo pagrindu organizuoja bibliotekos.",
      "source_provision": "art2"
    },
    {
      "term": "Vartotojas",
      "definition": "asmuo, šio įstatymo bei naudojimosi biblioteka taisyklių nustatyta tvarka įgijęs teisę naudotis bibliotekos paslaugomis.",
      "source_provision": "art2"
    },
    {
      "term": "Viešoji biblioteka",
      "definition": "visiems vartotojams prieinama biblioteka, kaupianti ir sauganti universalų teritorijos (apskrities, savivaldybės), kurioje ji yra, bendruomenės poreikius tenkinantį dokumentų fondą, teikianti gyventojams informacijos ir viešosios interneto prieigos paslaugas, vykdanti kraštotyros, sociokultūrinės edukacijos, skaitymo skatinimo, informacinio raštingumo ir kitas su bibliotekų veikla susijusias neformaliojo švietimo programas ir projektus.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\nANTRASIS SKIRSNIS\nBIBLIOTEKŲ VEIKLOS REGLAMENTAVIMAS, VALSTYBINIS VALDYMAS IR FINANSAVIMAS",
      "source_provision": "art2"
    },
    {
      "term": "Lietuvos nacionalinė biblioteka yra Lietuvos nacionalinė Martyno Mažvydo biblioteka (toliau",
      "definition": "Nacionalinė biblioteka) – pagrindinė visiems vartotojams prieinama mokslinė Lietuvos Respublikos biblioteka.\n\n2. Nacionalinė biblioteka yra biudžetinė įstaiga.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n3. Nacionalinės bibliotekos savininkė yra valstybė. Nacionalinę biblioteką teisės aktų nustatyta tvarka steigia Vyriausybė nutarimu, savininko teises ir pareigas įgyvendina Kultūros ministerija.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n4. Nacionalinės bibliotekos nuostatus tvirtina savininko teises ir pareigas įgyvendinanti institucija.\nStraipsnio dalies pakeitimai:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\n\n5. Nacionalinė biblioteka atlieka šias funkcijas:\n\n1) kaupia ir saugo Lietuvoje ir užsienyje publikuotus lituanistinius dokumentus, vykdo bibliografinę apskaitą;\n\n2) kaupia ir saugo šalies mokslui, švietimui, kultūrai ir ūkiui reikalingus Lietuvos ir užsienio šalių dokumentus;\n\n3) kaupia ir saugo nacionalinį publikuotų dokumentų archyvinį fondą;\n\n4) atlieka šalies universalaus tarpžinybinio depozitoriumo funkcijas;\n\n5) rengia ir leidžia Lietuvos valstybinę einamąją ir nacionalinę retrospektyviąją bibliografiją, įvairių mokslo sričių bibliografines rodykles, sudaro suvestinius katalogus ir duomenų bazes;\n\n6) atlieka Lietuvoje publikuotų dokumentų tarptautinę standartinę numeraciją (ISBN, ISSN, ISMN);\n\n7) kontroliuoja privalomųjų nemokamų dokumentų egzempliorių pateikimą nacionaliniam publikuotų dokumentų archyviniam fondui ir bibliotekoms;\n\n8) dalyvauja rengiant bibliotekų, dokumentavimo ir informacijos, bibliografavimo ir referavimo, archyvų ir dokumentų, informacijos mokslų ir leidybos sričių Lietuvos ir tarptautinių standartų projektus, nustatyta tvarka rengia ir teikia kultūros ministrui tvirtinti teisės aktų projektus, nustatančius privalomą šių sričių Lietuvos standartų taikymą bibliotekų veikloje, ir kontroliuoja, kaip taikomi Lietuvos standartai;\n\n9) atlieka Lietuvoje publikuotų dokumentų statistinę apskaitą;\n\n10) aptarnauja vartotojus;\n\n11) atlieka parlamentinės bibliotekos funkciją: tenkina Seimo ir Vyriausybės, kitų valstybės valdžios, valdymo institucijų ar jų valstybės tarnautojų, atliekančių tarnybines funkcijas, informacines reikmes, kaupia ir tvarko tam reikiamus dokumentus bei kitą informaciją;\n\n12) atlieka šalies ir tarptautinio tarpbibliotekinio abonemento centro funkcijas;\n\n13) teikia metodinę pagalbą Lietuvos bibliotekoms;\n\n14) kaupia ir analizuoja Lietuvos bibliotekų veiklos statistinius duomenis;\n\n15) kuria ir diegia Lietuvos integralią bibliotekų informacijos sistemą (LIBIS);\n\n16) atlieka kitas nuostatuose apibrėžtas funkcijas.\n\n6. Nacionalinė biblioteka gali atlikti mokslinius tyrimus ir eksperimentinę (socialinę, kultūrinę) plėtrą.\nPapildyta straipsnio dalimi:\nNr. XII-752, 2013-12-23, Žin., 2013, Nr. 141-7113 (2013-12-31); paskelbta TAR 2013-12-31, i. k. 2013-00289\nStraipsnio dalies pakeitimai:\nNr. XIV-1719, 2022-12-20, paskelbta TAR 2022-12-30, i. k. 2022-27564",
      "source_provision": "art8"
    }
  ]
}
