{
  "id": "lt-law-xiv-3087",
  "type": "statute",
  "title": "Lietuvos Respublikos odontologijos praktikos ir burnos priežiūros praktikos įstatymo Nr. I-1246 2, 11 ir 13 straipsnių pakeitimo įstatymas",
  "short_name": "XIV-3087",
  "status": "in_force",
  "issued_date": "2024-11-07",
  "in_force_date": "2025-03-01",
  "url": "https://e-tar.lt/portal/lt/legalAct/73960230a58c11ef90b5ee8931e5ce5e/nhmLUHnGtd",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Burnos priežiūros praktikos klaida – burnos priežiūros specialisto veika, įskaitant netinkamą burnos priežiūros studijų krypties studijų programos studento praktikos priežiūrą, dėl jo paties kaltės sukėlusi pavojų ar padariusi žalą paciento sveikatai, bet nesukėlusi paciento negalios arba mirties.“\n\n2. Papildyti 2 straipsnį 51 dalimi:\n\n„51. Burnos priežiūros studijų krypties studijų programos studento praktika – privaloma burnos priežiūros studijų krypties studijų programos dalis, kurią vykdant šios programos studentas, sveikatos apsaugos ministro ir švietimo, mokslo ir sporto ministro nustatyta tvarka prižiūrimas odontologo arba burnos priežiūros specialisto, dirbančio asmens sveikatos priežiūros įstaigoje, kurioje studentas atlieka praktiką, praktinio mokymo tikslu dalyvauja teikiant pacientams burnos priežiūros paslaugas.“\n\n3. Pakeisti 2 straipsnio 15 dalį ir ją išdėstyti taip:\n\n„15. Odontologijos praktikos klaida – odontologo veika, įskaitant netinkamą burnos priežiūros ar odontologijos studijų krypties studijų programos studento (išskyrus gydytoją odontologą rezidentą) praktikos priežiūrą, dėl jo paties kaltės sukėlusi pavojų ar padariusi žalą paciento sveikatai, bet nesukėlusi paciento negalios arba mirties.“\n\n4. Pripažinti netekusia galios 2 straipsnio 18 dalį.\n\n5. Papildyti 2 straipsnį 181 dalimi:\n\n„181. Odontologijos studijų krypties studijų programos studento praktika – privaloma odontologijos studijų krypties studijų (išskyrus odontologijos rezidentūrą) programos dalis, kurią vykdant šios programos studentas, sveikatos apsaugos ministro ir švietimo, mokslo ir sporto ministro nustatyta tvarka prižiūrimas odontologo, dirbančio asmens sveikatos priežiūros įstaigoje, kurioje studentas atlieka praktiką, praktinio mokymo tikslu dalyvauja teikiant pacientams odontologinės priežiūros (pagalbos) paslaugas.“\n\n6. Pakeisti 2 straipsnio 22 dalį ir ją išdėstyti taip:\n\n„22. Šiurkšti burnos priežiūros praktikos klaida – burnos priežiūros specialisto veika, įskaitant netinkamą burnos priežiūros studijų krypties studijų programos studento praktikos priežiūrą, dėl jo paties kaltės sukėlusi paciento negalią arba mirtį.“\n\n7. Pakeisti 2 straipsnio 23 dalį ir ją išdėstyti taip:\n\n„23. Šiurkšti odontologijos praktikos klaida – odontologo veika, įskaitant netinkamą burnos priežiūros ar odontologijos studijų krypties studijų programos studento (išskyrus gydytoją odontologą rezidentą) praktikos priežiūrą, dėl jo paties kaltės sukėlusi paciento negalią arba mirtį.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "Papildyti 11 straipsnio 1 dalį 5 punktu:\n\n„5) prižiūrėti odontologijos ar burnos priežiūros studijų krypties studijų programų studentus, jiems studijų proceso metu atliekant praktiką.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "Papildyti 13 straipsnį 3 dalimi:\n\n„3. Profesinės kompetencijos vertinimo komisijai priėmus sprendimą, kad odontologas ar burnos priežiūros specialistas padarė šiurkščią odontologijos praktikos ar burnos priežiūros praktikos klaidą ir tai yra netinkama odontologijos studijų krypties studijų programos studento (išskyrus gydytoją odontologą rezidentą) ar burnos priežiūros studijų krypties studijų programos studento priežiūra (toliau – netinkama priežiūra) arba per vienus metus nuo paskutinės odontologo ar burnos priežiūros specialisto praktikos klaidos, kuri yra netinkama priežiūra, padarė odontologijos praktikos ar burnos priežiūros praktikos klaidą, kuri taip pat yra netinkama priežiūra, tačiau odontologo ar burnos priežiūros specialisto kvalifikacija atitinka licencijoje nurodytos profesinės kvalifikacijos reikalavimus, ši komisija kreipiasi į asmens sveikatos priežiūros įstaigos, kurioje buvo teikiamos odontologijos ar burnos priežiūros paslaugos, kurių metu padaryta odontologijos praktikos ar burnos priežiūros praktikos klaida arba šiurkšti odontologijos praktikos ar burnos priežiūros praktikos klaida, vadovą dėl odontologo ar burnos priežiūros specialisto galimo darbo pareigų pažeidimo tyrimo inicijavimo.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. kovo 1 d.\n\n2. Sveikatos apsaugos ministras ir švietimo, mokslo ir sporto ministras iki 2025 m. vasario 28 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
