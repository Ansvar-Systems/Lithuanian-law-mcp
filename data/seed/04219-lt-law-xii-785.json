{
  "id": "lt-law-xii-785",
  "type": "statute",
  "title": "Lietuvos Respublikos Vyriausiosios tarnybinės etikos komisijos įstatymo Nr. X-1666 2, 3, 5, 6, 9, 11, 13, 14, 15, 16, 17, 18, 23, 28 ir 29 straipsnių pakeitimo",
  "short_name": "XII-785",
  "status": "in_force",
  "issued_date": "2014-03-13",
  "in_force_date": "2014-03-20",
  "url": "https://e-tar.lt/portal/lt/legalAct/a650d7f0af7411e39b958c81fb177d0b/kPWkdFGebo",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Vyriausiosios tarnybinės etikos komisijos statusas, atskaitomybė ir sekretoriatas\n\n1. Vyriausioji tarnybinės etikos komisija (toliau – VTEK arba Komisija) – Lietuvos Respublikos Seimo (toliau – Seimas) įsteigta ir jam atskaitinga kolegiali asmenų, dirbančių valstybinėje tarnyboje, ir asmenų, vykdančių lobistinę veiklą, priežiūros institucija.\n\n2. VTEK yra iš valstybės biudžeto išlaikoma biudžetinė įstaiga, turinti savo antspaudą su Lietuvos valstybės herbu ir pavadinimu „Vyriausioji tarnybinės etikos komisija“.\n\n3. VTEK aptarnauja Komisijos sekretoriatas. VTEK sekretoriatą sudaro valstybės tarnautojai ir asmenys, dirbantys pagal darbo sutartis. Komisijos didžiausią leistiną valstybės tarnautojų ir darbuotojų, dirbančių pagal darbo sutartis, pareigybių skaičių tvirtina Seimo valdyba.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 2 dalį ir ją išdėstyti taip:\n\n„2. VTEK savo veiklą grindžia pagarbos žmogui ir valstybei, teisėtumo, nešališkumo, politinio neutralumo, nepriklausomumo, skaidrumo, viešumo ir atskaitomybės principais.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Reikalavimai VTEK nariui\n\nVTEK nariu gali būti skiriamas nepriekaištingos reputacijos Lietuvos Respublikos pilietis, turintis aukštąjį universitetinį (ne žemesnį kaip magistro kvalifikacinį laipsnį) ar jam prilygintą universitetinį išsilavinimą ir ne mažesnį kaip 5 metų darbo stažą.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. VTEK nario skyrimas ir jo kadencija\n\n1. VTEK sudaro 5 nariai.\n\n2. Po vieną kandidatą į VTEK narius Seimui teikia Respublikos Prezidentas, Seimo Pirmininkas, Ministras Pirmininkas, Teisėjų taryba ir Lietuvos savivaldybių asociacijos prezidentas. Seimo Pirmininkas VTEK nariu teikia skirti vieną iš Seimo frakcijų siūlomų kandidatų, Ministras Pirmininkas – vieną iš Vyriausybės siūlomų kandidatų, Teisėjų taryba – vieną iš Lietuvos teisininkų draugijos siūlomų kandidatų, Lietuvos savivaldybių asociacijos prezidentas – vieną iš šios asociacijos tarybos siūlomų kandidatų. Teikiantis VTEK nario kandidatūrą asmuo privalo ne vėliau kaip prieš tris mėnesius iki atitinkamo Komisijos nario kadencijos pabaigos pateikti Seimui naują VTEK nario kandidatūrą. Komisija kandidatų į VTEK narius pavardes iki svarstymo Seime paskelbia Komisijos interneto svetainėje.\n\n3. VTEK narys yra Seimo skiriamas valstybės pareigūnas. VTEK nario kadencijos laikas – 5 metai. Tas pats asmuo VTEK nariu gali būti skiriamas ne daugiau kaip dvi kadencijas iš eilės.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. VTEK ir jos narių nepriklausomumas\n\n1. VTEK, atlikdama savo funkcijas ir priimdama sprendimus pagal suteiktą kompetenciją, yra nepriklausoma. Valstybės politikams, pareigūnams, politinėms partijoms, asociacijoms, kitiems juridiniams ar fiziniams asmenims draudžiama daryti įtaką dėl sprendimų priėmimo procedūros ir turinio.\n\n2. VTEK narys, eidamas pareigas, yra nepriklausomas, negali būti saistomas jokiais interesais ir vadovaujasi tik Lietuvos Respublikos Konstitucija, Lietuvos Respublikos tarptautinėmis sutartimis, įstatymais ir kitais teisės aktais, taip pat etikos normomis.\n\n3. VTEK veiklos finansavimas iš valstybės biudžeto turi sudaryti sąlygas Komisijai deramai atlikti savo funkcijas. Komisijos išlaidų sąmata tvirtinama VTEK sprendimu.\n\n4. VTEK veiklos parlamentinę kontrolę atlieka Seimas.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Ribojimai VTEK pirmininkui ir nariams\n\n1. VTEK pirmininkas negali dirbti verslo, komercijos ar kitokiose įstaigose, įmonėse ar organizacijose, negali gauti jokio kito atlyginimo, išskyrus darbo užmokestį, nustatytą pagal einamas pareigas, ir užmokestį už mokslinį bei pedagoginį darbą aukštosiose mokyklose ar valstybės tarnautojų kvalifikacijos tobulinimo įstaigose, už neformalųjį suaugusiųjų švietimą ir autorinį atlyginimą už kūrybinę veiklą.\n\n2. VTEK narys, gavęs VTEK sutikimą, gali dirbti kitą darbą, jeigu tai nesukelia viešųjų ir privačių interesų konflikto, netrukdo tinkamai atlikti pareigų.\n\n3. VTEK pirmininkas ir nariai, atlikdami tarnybines pareigas, negali dalyvauti politinių partijų ir kitų politinių organizacijų veikloje ar kitaip pažeisti politinio neutralumo principo.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pakeitimas",
      "content": "Pakeisti 13 straipsnį ir jį išdėstyti taip:\n\n„13 straipsnis. VTEK pirmininko kompetencija\n\n1. VTEK pirmininkas yra biudžetinės įstaigos vadovas. VTEK pirmininkas:\n\n1) parengia ir teikia Komisijai tvirtinti VTEK darbo reglamentą (toliau – Reglamentas);\n\n2) organizuoja VTEK veiklą ir už tai atsako;\n\n3) atstovauja VTEK valstybės institucijose, teismuose ir tarptautinėse organizacijose arba Komisijos nario sutikimu įgalioja atstovauti VTEK kitą Komisijos narį;\n\n4) vadovauja rengiant svarstyti Komisijai teikiamus klausimus;\n\n5) šaukia VTEK posėdžius ir jiems pirmininkauja arba Reglamente nustatyta tvarka paveda tai atlikti kitam Komisijos nariui;\n\n6) siunčia VTEK narius į tarnybines komandiruotes;\n\n7) suteikia VTEK nariams atostogas;\n\n8) teikia Komisijai tvirtinti VTEK išlaidų sąmatą;\n\n9) tvirtina Komisijos sekretoriato struktūrą ir jo veiklos nuostatus;\n\n10) tvirtina Komisijos sekretoriato pareigybių sąrašą ir pareigybių aprašymus;\n\n11) įstatymų nustatyta tvarka skiria į pareigas ir atleidžia iš jų Komisijos sekretoriato valstybės tarnautojus ir darbuotojus, dirbančius pagal darbo sutartis;\n\n12) organizuoja Komisijos sekretoriato darbą, duoda valstybės tarnautojams ir darbuotojams, dirbantiems pagal darbo sutartis, pavedimus;\n\n13) vykdo kitus įstatymų jam suteiktus įgaliojimus.\n\n2. VTEK pirmininkas, spręsdamas Komisijos veiklos organizavimo, Komisijos sekretoriato darbo ir personalo valdymo klausimus, leidžia įsakymus.\n\n3. Sprendimus dėl VTEK pirmininko atostogų, tarnybinių komandiruočių, nusišalinimo svarstant atitinkamus klausimus Komisijos posėdyje, vienkartinių priemokų skyrimo teisės aktų nustatyta tvarka priima Komisija.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "Pakeisti ir papildyti 14 straipsnį ir jį išdėstyti taip:\n\n„14 straipsnis. VTEK nario atleidimo iš pareigų pagrindai\n\n1. VTEK narys gali būti atleistas iš pareigų ar jo įgaliojimai pasibaigia:\n\n1) paties prašymu;\n\n2) pasibaigus kadencijai, jeigu jis neskiriamas pakartotinai;\n\n3) kai jis miršta;\n\n4) kai jis nedirba dėl laikinojo nedarbingumo ilgiau kaip 120 kalendorinių dienų iš eilės arba ilgiau kaip 140 dienų per paskutinius 12 mėnesių, jeigu įstatymų nustatyta, kad dėl tam tikros ligos pareigos paliekamos ilgesnį laiką;\n\n5) įsiteisėjus dėl jo apkaltinamajam nuosprendžiui;\n\n6) kai jis netenka Lietuvos Respublikos pilietybės;\n\n7) jo kandidatūrą šio įstatymo 6 straipsnio 2 dalyje nustatyta tvarka Seimui pateikusio asmens arba Seimo komiteto, gavusio Komisijos teikimą, arba ne mažiau kaip 1/5 Seimo narių siūlymu.\n\n2. Šio straipsnio 1 dalies 1 ir 2 punktuose nustatytais atvejais VTEK narys pareigas eina tol, kol į jo vietą paskiriamas naujas VTEK narys, bet ne ilgiau kaip tris mėnesius.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. VTEK nario atleidimas iš pareigų\n\n1. Sprendimą dėl VTEK nario (išskyrus VTEK pirmininką) atleidimo iš pareigų šio įstatymo 14 straipsnio 1 dalies 1, 2, 4, 5 ir 6 punktuose nustatytais pagrindais priima Seimas posėdyje dalyvaujančių Seimo narių balsų dauguma atviru balsavimu. Sprendimą dėl VTEK nario (išskyrus VTEK pirmininką) atleidimo iš pareigų šio įstatymo 14 straipsnio 1 dalies 7 punkte nustatytu pagrindu priima Seimas slaptu balsavimu daugiau kaip pusės visų Seimo narių balsų dauguma.\n\n2. Sprendimą dėl VTEK pirmininko atleidimo iš pareigų priima Seimas Seimo statuto nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 16 straipsnio pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. VTEK pirmininkui ir nariams darbo užmokestis mokamas Valstybės politikų ir valstybės pareigūnų darbo apmokėjimo įstatymo nustatyta tvarka. Kai Komisijos narys dirba ne visą darbo dieną, už jo darbą atliekant VTEK nario pareigas jam apmokama atsižvelgiant į jo faktiškai dirbtą darbo laiką.“\n\n2. Pakeisti 16 straipsnio 4 dalį ir ją išdėstyti taip:\n\n„4. VTEK nariui, atleistam iš pareigų pagal šio įstatymo 14 straipsnio 1 dalies 2 ir 4 punktus, išmokama dviejų mėnesių jo vidutinio darbo užmokesčio dydžio išeitinė išmoka, o VTEK nariui mirus, – jo šeimos nariams (sutuoktiniui, nepilnamečiams vaikams (įvaikiams), iki jiems sukaks 18 metų, taip pat vaikams (įvaikiams), kurie mokosi nustatyta tvarka įregistruotų aukštųjų, aukštesniųjų, profesinių, bendrojo ugdymo mokyklų dieniniuose skyriuose, iki jiems sukaks 24 metai, mirusiojo vaikams (įvaikiams), vyresniems kaip 18 metų, jeigu jie pripažinti neįgaliaisiais (iki 2005 m. liepos 1 d. – invalidais) iki 18 metų, mirusiojo vaikams, gimusiems po jo mirties, tėvui (įtėviui), motinai (įmotei) išmokama lygiomis dalimis VTEK nario dviejų mėnesių vidutinio darbo užmokesčio dydžio kompensacija.“"
    },
    {
      "provision_ref": "art11",
      "section": "11",
      "title": "11 straipsnis. 17 straipsnio pakeitimas",
      "content": "1. Pakeisti 17 straipsnio 2 punktą ir jį išdėstyti taip:\n\n„2) tiria fizinių ir juridinių asmenų pranešimus, skundus ir prašymus dėl valstybinėje tarnyboje dirbančių asmenų veikos atitikties Viešųjų ir privačių interesų derinimo valstybinėje tarnyboje įstatymo nuostatoms ir priima vieną iš šio įstatymo 29 straipsnio 1 dalyje numatytų sprendimų. Valstybinėje tarnyboje dirbančio asmens teisinio statuso praradimas nekliudo trejus metus nuo šio asmens galimai teisės aktus pažeidžiančios veikos padarymo VTEK atlikti tyrimą ir priimti šio įstatymo 29 straipsnio 1 dalyje numatytą sprendimą;“.\n\n2. Papildyti 17 straipsnį nauju 7 punktu:\n\n„7) teikia metodinio pobūdžio rekomendacijas savivaldybių etikos komisijoms ir konsultuoja jas teisės aktų įgyvendinimo klausimais;“.\n\n3. Buvusius 17 straipsnio 7, 8, 9, 10 ir 11 punktus laikyti atitinkamai 8, 9, 10, 11 ir 12 punktais.\n\n4. Papildyti 17 straipsnį 13 punktu:\n\n„13) sprendžia dėl VTEK nario nusišalinimo svarstant atitinkamus klausimus Komisijos posėdyje.“"
    },
    {
      "provision_ref": "art12",
      "section": "12",
      "title": "12 straipsnis. 18 straipsnio pakeitimas",
      "content": "1. Pakeisti 18 straipsnio 1 dalies 1 punktą ir jį išdėstyti taip:\n\n„1) gauti iš institucijų, įmonių, įstaigų ir kitų organizacijų visą reikiamą informaciją, paaiškinimus, įsakymus, sprendimus ir kitus dokumentus, taip pat nemokamai gauti informaciją iš valstybės ar žinybinių registrų, reikalingą VTEK pareigoms atlikti. Jeigu reikiama informacija per nustatytą terminą be svarbių priežasčių nepateikiama, VTEK turi teisę teisės aktų nustatyta tvarka kreiptis į teismą dėl atitinkamo subjekto veiksmų ir atsakomybės;“.\n\n2. Pakeisti 18 straipsnio 1 dalies 5 punktą ir jį išdėstyti taip:\n\n„5) siūlyti kolegialiai valstybės ar savivaldybės institucijai, valstybės ar savivaldybės įstaigos vadovui ar aukštesniajai pagal pavaldumą valstybės ar savivaldybės institucijai ar įstaigai panaikinti, sustabdyti ar pakeisti teisės aktus ar sprendimus ir sandorius, neatitinkančius Viešųjų ir privačių interesų derinimo valstybinėje tarnyboje įstatymo ar Lobistinės veiklos įstatymo reikalavimų, arba siūlyti imtis prevencinių priemonių, kad būtų užkirstas kelias kitų teisės aktų pažeidimams ateityje;“.\n\n3. Pakeisti 18 straipsnio 1 dalies 7 punktą ir jį išdėstyti taip:\n\n„7) pareikšti ieškinius (teikti prašymus) teismui dėl valstybės tarnybos santykių, darbo sutarčių ir sandorių, sudarytų pažeidžiant Viešųjų ir privačių interesų derinimo valstybinėje tarnyboje įstatymo reikalavimus, nutraukimo ar pripažinimo negaliojančiais, kai šios dalies 4 ir 5 punktuose nurodytais atvejais VTEK sprendimai nevykdomi;“."
    },
    {
      "provision_ref": "art13",
      "section": "13",
      "title": "13 straipsnis. 23 straipsnio pakeitimas",
      "content": "Pakeisti 23 straipsnio 2 dalies 2 punktą ir jį išdėstyti taip:\n\n„2) gautas Seimo komiteto ar komisijos arba ne mažiau kaip 1/5 visų Seimo narių siūlymas atlikti tyrimą;“."
    },
    {
      "provision_ref": "art14",
      "section": "14",
      "title": "14 straipsnis. 28 straipsnio pakeitimas",
      "content": "1. Pakeisti 28 straipsnio pavadinimą ir jį išdėstyti taip:\n\n„28 straipsnis. Pranešimų tyrimas“.\n\n2. Pakeisti 28 straipsnio 5 dalį ir ją išdėstyti taip:\n\n„5. Tyrimas atliekamas tik dėl faktinių aplinkybių, nurodytų asmeniui raštu pateiktame pranešime apie tyrimą. Tyrimo metu paaiškėjus kitų aplinkybių, dėl kurių turi būti atliktas tyrimas, VTEK motyvuotu sprendimu gali nuspręsti pradėti atskirą tyrimą dėl šių aplinkybių arba raštu pateikti asmeniui naują pranešimą apie tyrimą.“"
    },
    {
      "provision_ref": "art15",
      "section": "15",
      "title": "15 straipsnis. 29 straipsnio pakeitimas",
      "content": "1. Pakeisti 29 straipsnio 1 dalį ir ją išdėstyti taip:\n\n„1. VTEK, atlikusi tyrimą, priima motyvuotą sprendimą:\n\n1) pripažinti, kad asmuo pažeidė Viešųjų ir privačių interesų derinimo valstybinėje tarnyboje įstatymo, Valstybės politikų elgesio kodekso ar kito teisės akto, reglamentuojančio tarnybinės etikos ir elgesio normas, nuostatas;\n\n2) pripažinti, kad asmuo pažeidė Lobistinės veiklos įstatymo nuostatas;\n\n3) pripažinti, kad asmuo nepažeidė Viešųjų ir privačių interesų derinimo valstybinėje tarnyboje įstatymo, Valstybės politikų elgesio kodekso ar kito teisės akto, reglamentuojančio tarnybinės etikos ir elgesio normas, nuostatų;\n\n4) pripažinti, kad asmuo nepažeidė Lobistinės veiklos įstatymo ar kitų teisės aktų nuostatų;\n\n5) sustabdyti tyrimą;\n\n6) nutraukti tyrimą.“\n\n2. Papildyti 29 straipsnį nauja 2 dalimi:\n\n„2. VTEK, priėmusi sprendimą pripažinti, kad asmuo pažeidė Lobistinės veiklos įstatymo, Viešųjų ir privačių interesų derinimo valstybinėje tarnyboje įstatymo, Valstybės politikų elgesio kodekso ar kito teisės akto, reglamentuojančio tarnybinės etikos ir elgesio normas, arba Lobistinės veiklos įstatymo nuostatas:\n\n1) pareiškia pažeidėjui įspėjimą arba\n\n2) įgyvendina jai šio įstatymo 18 straipsnio 1 dalies 3, 4, 5, 6 ir 7 punktuose nustatytas teises.“\n\n3. Buvusias 29 straipsnio 2 ir 3 dalis laikyti atitinkamai 3 ir 4 dalimis.\n\n4. Buvusią 29 straipsnio 4 dalį laikyti 5 dalimi, ją pakeisti ir išdėstyti taip:\n\n„5. Paaiškėjus šio straipsnio 4 dalies 2 punkte nurodytiems duomenims, VTEK gali tyrimą atnaujinti.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
