{
  "id": "lt-law-ix-2254",
  "type": "statute",
  "title": "Lietuvos Respublikos pensijų kaupimo įstatymo 3, 4, 5, 6, 7, 8, 9, 10, 12, 13, 15, 19, 20, 22, 28, 30 straipsnių pakeitimo ir papildymo įstatymas",
  "short_name": "IX-2254",
  "status": "in_force",
  "issued_date": "2004-06-01",
  "in_force_date": "2004-06-19",
  "url": "https://e-tar.lt/portal/lt/legalAct/TAR.31256C6857AA/txSXBDuXrZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 15 dalies pakeitimas ir straipsnio papildymas naujomis 3, 8, 16 dalimis",
      "content": "Pakeisti 3 straipsnio 15 dalį ir ją laikyti 18 dalimi, papildyti 3 straipsnį naujomis 3, 8, 16 dalimis ir visą straipsnį išdėstyti taip:\n\n„1. Apdraustasis – kaip ši sąvoka apibrėžta Valstybinio socialinio draudimo įstatyme.\n\n2. Apskaitos vienetas – kaip ši sąvoka apibrėžta Papildomo savanoriško pensijų kaupimo įstatyme.\n\n3. Dalyvavimas pensijų kaupime – valstybinio socialinio draudimo įmokos dalies kaupimas, kaip nustatyta Pensijų sistemos reformos įstatyme, šio Įstatymo nustatyta tvarka sudarius ir įregistravus pensijų kaupimo sutartį.\n\n4. Dalyvis – kaip ši sąvoka apibrėžta Pensijų sistemos reformos įstatyme.\n\n5. Draudėjas – kaip ši sąvoka apibrėžta Valstybinio socialinio draudimo įstatyme.\n\n6. Gyvybės draudimo įmonė (toliau – draudimo įmonė) – įmonė, įsteigta ir veikianti Akcinių bendrovių ir Draudimo įstatymų nustatyta tvarka.\n\n7. Kaupiamoji pensijų įmoka (toliau – pensijų įmoka) – kaip ši sąvoka apibrėžta Pensijų sistemos reformos įstatyme.\n\n8. Kolektyvinio investavimo subjektas – kaip ši sąvoka apibrėžta Kolektyvinio investavimo subjektų įstatyme.\n\n9. Pensijų anuitetas – kaip ši sąvoka apibrėžta Pensijų sistemos reformos įstatyme.\n\n10. Pensijų fondas – fiziniams asmenims, pagal Pensijų sistemos reformos įstatymą dalyvaujantiems pensijų kaupime, bendrosios dalinės nuosavybės teise priklausantis pensijų turtas, kurio valdymas perduotas pensijų kaupimo bendrovei ir kuris investuojamas pagal to pensijų fondo taisykles.\n\n11. Pensijų fondo taisyklės – kaip ši sąvoka apibrėžta Papildomo savanoriško pensijų kaupimo įstatyme.\n\n12. Pensijų fondų valdymo įmonė (toliau – valdymo įmonė) – kaip ši sąvoka apibrėžta Papildomo savanoriško pensijų kaupimo įstatyme.\n\n13. Pensijų kaupimo bendrovė – valdymo įmonė ar draudimo įmonė, turinti priežiūros institucijos išduotą licenciją ar leidimą Lietuvos Respublikos teritorijoje užsiimti šio Įstatymo nustatyta pensijų kaupimo veikla.\n\n14. Pensijų kaupimo sutartis – kaip ši sąvoka apibrėžta Pensijų sistemos reformos įstatyme.\n\n15. Pensijų sąskaita – kaip ši sąvoka apibrėžta Pensijų sistemos reformos įstatyme.\n\n16. Pensijų skaičiuoklė – kompiuterio programa, skirta suskaičiuoti dalyvio būsimosios valstybinės socialinio draudimo pensijos dalies ir anuiteto, numatyto šio Įstatymo 22 straipsnyje, dydžius pagal dalyvio pasirenkamus ekonominius rodiklius.\n\n17. Pensijų turtas – kaip ši sąvoka apibrėžta Pensijų sistemos reformos įstatyme.\n\n18. Perėjimas į kitą pensijų fondą – pensijų kaupimo sutarties nutraukimas ir naujos pensijų kaupimo sutarties sudarymas dėl pensijų kaupimo kitame pensijų fonde.\n\n19. Priežiūros institucija:\n\n1) pagal Draudimo įstatymą draudimo įmonių veiklos priežiūrą vykdanti institucija (toliau – draudimo priežiūros institucija);\n\n2) Vertybinių popierių komisija, atliekanti valdymo įmonių priežiūrą.\n\n20. Senatvės pensijos amžius – kaip ši sąvoka apibrėžta Valstybinių socialinio draudimo pensijų įstatyme.\n\n21. Valstybinio socialinio draudimo įmokos dalies kaupimas (toliau – pensijų kaupimas) – kaip ši sąvoka apibrėžta Pensijų sistemos reformos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 2, 5 dalių pakeitimas ir 7 dalies papildymas 3 ir 4 punktais",
      "content": "1. Pakeisti 4 straipsnio 2 dalį ir ją išdėstyti taip:\n\n„2. Dalyvavimas pensijų kaupime prasideda sudarius pensijų kaupimo sutartį ir ją įregistravus pensijų kaupimo dalyvių ir pensijų kaupimo sutarčių registre (toliau – dalyvių registras). Pensijų kaupimo bendrovė per vieną mėnesį nuo pensijų kaupimo sutarties sudarymo informuoja dalyvį apie pensijų kaupimo sutarties įregistravimą.“\n\n2. Pakeisti 4 straipsnio 5 dalį ir ją išdėstyti taip:\n\n„5. Visų pensijų kaupimo dalyvių įskaitą tvarko Valstybinio socialinio draudimo fondo (toliau – VSDF) valdyba administruodama dalyvių registrą. Dalyvių registro administravimo tvarką ir VSDF valdybai teikiamų duomenų turinį bei jų pateikimo sąlygas tvirtina Vyriausybė ar jos įgaliota institucija. Pensijų kaupimo bendrovei atsisakius pateikti ar priimti duomenis, būtinus dalyvių registravimui ir (ar) įmokų pervedimui pagal patvirtintas duomenų pateikimo sąlygas, sustabdomas pensijų įmokų pervedimas į tokios pensijų kaupimo bendrovės valdomus pensijų fondus iki duomenų pateikimo ir (ar) priėmimo atnaujinimo pagal šias duomenų pateikimo sąlygas. Šio Įstatymo 30 straipsnyje nustatytų delspinigių mokėjimo prievolė tenka reikalavimų nevykdančiai pensijų kaupimo bendrovei. Atnaujinus įmokų pervedimą, įmokos pervedamos šio Įstatymo 10 straipsnyje nustatyta tvarka. Pensijų kaupimo bendrovės atsako už VSDF valdybai pateiktų duomenų teisingumą.“\n\n3. Papildyti 4 straipsnio 7 dalį 3 ir 4 punktais:\n\n„3) dalyviui šio Įstatymo 6 straipsnyje nustatyta tvarka nutraukus pensijų kaupimo sutartį;\n\n4) teismo sprendimu pripažinus pensijų kaupimo sutartį negaliojančia.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies 2 punkto pakeitimas",
      "content": "Pakeisti 5 straipsnio 1 dalies 2 punktą ir jį išdėstyti taip:\n\n„2) nutraukti pensijų kaupimo sutartį savo iniciatyva šio Įstatymo 6 straipsnyje nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 2, 4, 8 dalių pakeitimas ir papildymas 11 dalimi",
      "content": "1. Pakeisti 6 straipsnio 2 dalį ir ją išdėstyti taip:\n\n„2. Pirmą kartą sudaryta pensijų kaupimo sutartis įsigalioja Pensijų sistemos reformos įstatymo nustatyta tvarka. Pereinant į kitą pensijų kaupimo bendrovę, sudarytos naujos pensijų kaupimo sutartys įsigalioja šio Įstatymo 8 straipsnyje nustatyta tvarka. Pereiti į kitos pensijų kaupimo bendrovės valdomą pensijų fondą dalyvis gali tik šio Įstatymo nustatyta tvarka nutraukęs sudarytą pensijų kaupimo sutartį. Pereinant į kitą pensijų fondą, valdomą tos pačios pensijų kaupimo bendrovės, sudarytos naujos pensijų kaupimo sutartys įsigalioja šio Įstatymo 7 straipsnyje nustatyta tvarka.“\n\n2. Pakeisti 6 straipsnio 4 dalį ir ją išdėstyti taip:\n\n„4. Pensijų kaupimo sutartis sudaroma rašytine forma. Pensijų kaupimo sutartyse turi būti pensijų kaupimo bendrovės vadovo ar kito bendrovei atstovaujančio asmens parašas ir bendrovės antspaudas arba jų faksimilės. Pensijų kaupimo sutarties šalys negali šioje sutartyje nustatyti tokių pensijų kaupimo sutarties sąlygų, kurios pablogintų dalyvio padėtį, palyginti su ta, kurią nustato šis ir kiti Lietuvos Respublikos įstatymai. Šio Įstatymo ar su juo susijusių teisės aktų reikalavimų neatitinkančios sutarties nuostatos negalioja.“\n\n3. Pakeisti 6 straipsnio 8 dalį ir ją išdėstyti taip:\n\n„8. Sudarius pensijų kaupimo sutartį, pensijų kaupimo bendrovė, suderinusi duomenų pateikimo tvarką su VSDF valdyba, elektroniniu būdu ne vėliau kaip per 3 darbo dienas nuo sutarties sudarymo pateikia VSDF valdybai sutarčiai įregistruoti reikiamus duomenis. Pensijų kaupimo sutartys registruojamos dalyvių registre per 3 darbo dienas nuo duomenų gavimo VSDF valdyboje dienos. Pranešimas apie jų įregistravimą ar neįregistravimą, nurodžius neįregistravimo priežastis, pateikiamas pensijų kaupimo bendrovėms taip pat per 3 darbo dienas nuo duomenų gavimo VSDF valdyboje dienos. VSDF valdybai pateiktų duomenų tikslinimo tvarką ir terminus nustato Vyriausybė ar jos įgaliota institucija. Pensijų kaupimo bendrovė per vieną mėnesį nuo pensijų kaupimo sutarties sudarymo dienos privalo informuoti asmenis, su kuriais sudarytos pensijų kaupimo sutartys nebuvo įregistruotos, nurodydama neįregistravimo priežastis.“\n\n4. Papildyti 6 straipsnį 11 dalimi:\n\n„11. Dalyvis turi teisę vienašališkai nutraukti pirmą kartą sudarytą pensijų kaupimo sutartį raštu pranešęs pensijų kaupimo bendrovei per 30 kalendorinių dienų nuo sutarties sudarymo. Pensijų kaupimo bendrovė, gavusi dalyvio raštišką pranešimą, kad jis nori nutraukti sutartį, privalo per 3 darbo dienas apie tai pranešti VSDF valdybai. Pensijų kaupimo sutartis laikoma nutraukta, kai VSDF valdyba ją išregistruoja iš dalyvių registro. Pensijų kaupimo sutartis laikoma pirmą kartą sudaryta ir tuo atveju, jei dalyvis jau buvo pasinaudojęs teise nutraukti pensijų kaupimo sutartį šioje dalyje nustatytu pagrindu. Nutraukęs pensijų kaupimo sutartį šioje dalyje nustatyta tvarka, asmuo turi teisę sudaryti pensijų kaupimo sutartį su pasirinkta pensijų kaupimo bendrove ne anksčiau kaip kitų metų, einančių po pensijų kaupimo sutarties nutraukimo metų, sausio 1 dieną.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio 2 ir 3 dalių pakeitimas",
      "content": "1. Pakeisti 7 straipsnio 2 dalį ir ją išdėstyti taip:\n\n„2. Pereinant į kitą tos pačios pensijų kaupimo bendrovės valdomą pensijų fondą, sudaroma nauja pensijų kaupimo sutartis. Sudarius naują pensijų kaupimo sutartį, pensijų kaupimo bendrovė privalo, suderinusi informacijos pateikimo tvarką su VSDF valdyba, elektroniniu būdu informuoti apie tai ir apie ankstesnės sutarties nutraukimą VSDF valdybą per 3 darbo dienas nuo pensijų kaupimo sutarties sudarymo. Jeigu pirmoji pensijų kaupimo sutartis neįsigaliojusi, nauja sudaryta pensijų kaupimo sutartis įsigalioja nuo kitų metų sausio 1 dienos, o jeigu pirmoji pensijų kaupimo sutartis įsigaliojusi, tai nauja sudaryta pensijų kaupimo sutartis įsigalioja nuo jos įregistravimo.“\n\n2. Pakeisti 7 straipsnio 3 dalį ir ją išdėstyti taip:\n\n„3. Dalyvio perėjimas iš vieno pensijų fondo į kitą turi vykti laikantis sąlygų, numatytų pensijų kaupimo bendrovės nustatytose pensijų fondo, iš kurio jis pereina, taisyklėse ir pensijų fondo, į kurį pereina, taisyklėse. Dalyvis turi teisę kartą per kalendorinius metus pereiti į kitą pensijų fondą toje pačioje pensijų kaupimo bendrovėje nedarant jokių atskaitymų. Jei dalyvis pereina į kitą pensijų fondą toje pačioje pensijų kaupimo bendrovėje daugiau kaip vieną kartą per kalendorinius metus, už jo perėjimą gali būti daromi tik atskaitymai, nustatyti šio Įstatymo 14 straipsnio 4 dalyje, jeigu tai yra numatyta atitinkamo pensijų fondo taisyklėse.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas ir papildymas",
      "content": "1. 8 straipsnio 1 dalyje vietoj žodžio „sudarymo“ įrašyti žodį „įsigaliojimo“, vietoj žodžio „pertvarkymo“ įrašyti žodį „bankroto“ ir šią dalį išdėstyti taip:\n\n„1. Dalyvis turi teisę praėjus 3 metams nuo pirmosios pensijų kaupimo sutarties įsigaliojimo pereiti į kitos pensijų kaupimo bendrovės valdomą pensijų fondą. Perėjimas neribojamas pensijų kaupimo bendrovės reorganizavimo, bankroto ir likvidavimo atveju.“\n\n2. 8 straipsnio 2 dalyje išbraukti žodžius „raštu arba“ ir šią dalį išdėstyti taip:\n\n„2. Dalyvis, norintis pereiti į kitos pensijų kaupimo bendrovės valdomą pensijų fondą, turi sudaryti naują pensijų kaupimo sutartį su kita pensijų kaupimo bendrove bei pateikti pensijų kaupimo bendrovei, kurios valdomame pensijų fonde jis kaupia pensijų įmokas, prašymą nutraukti pensijų kaupimo sutartį. Pensijų kaupimo bendrovė, gavusi dalyvio prašymą, per pensijų fondo, iš kurio pereina dalyvis, taisyklėse nurodytą įspėjimo apie pensijų kaupimo sutarties nutraukimą laikotarpį, bet ne ilgesnį kaip 14 kalendorinių dienų, turi, suderinusi informacijos pateikimo tvarką su VSDF valdyba, elektroniniu būdu informuoti apie tai VSDF valdybą.“\n\n3. Pakeisti 8 straipsnio 5 dalį ir ją išdėstyti taip:\n\n„5. Dalyvio perėjimas iš vienos pensijų kaupimo bendrovės valdomo pensijų fondo į kitos bendrovės valdomą pensijų fondą turi vykti pagal sąlygas, numatytas pensijų fondo, iš kurio jis pereina, taisyklėse ir pensijų fondo, į kurį pereina, taisyklėse. Dalyvis turi teisę bent kartą per kalendorinius metus pereiti į kitos pensijų kaupimo bendrovės valdomą pensijų fondą padengdamas tik pensijų kaupimo bendrovės, iš kurios valdomo pensijų fondo pereinama, išlaidas, susijusias su asmens perėjimu į kitos pensijų kaupimo bendrovės valdomą pensijų fondą, nurodytas šio Įstatymo 14 straipsnio 4 dalyje, jeigu tai yra numatyta atitinkamo pensijų fondo taisyklėse.“\n\n4. Pakeisti 8 straipsnio 6 dalį ir ją išdėstyti taip:\n\n„6. Jei dalyvis pereina į kitos pensijų kaupimo bendrovės valdomą pensijų fondą daugiau kaip vieną kartą per kalendorinius metus, už jo perėjimą gali būti daromi atskaitymai lėšas pervedančios pensijų kaupimo bendrovės naudai, nurodyti šio Įstatymo 14 straipsnio 5 dalyje, jeigu tai yra numatyta atitinkamo pensijų fondo taisyklėse. Atskaitoma gali būti iš dalyviui priklausančių piniginių lėšų, pervedamų į kitą pensijų fondą, arba kitais būdais, nustatytais pensijų fondo taisyklėse.“\n\n5. Pakeisti 8 straipsnio 7 dalį ir ją išdėstyti taip:\n\n„7. Jei pensijų kaupimo bendrovė su jos valdomu pensijų fondu susijusias teises ir pareigas, atsirandančias iš pensijų kaupimo sutarčių, ketina perduoti kitai pensijų kaupimo bendrovei arba pensijų fondas panaikinamas dėl pensijų kaupimo bendrovės bankroto ar likvidavimo, tai šios pensijų kaupimo bendrovės valdomo pensijų fondo dalyviai per 3 mėnesius nuo atitinkamo sprendimo priėmimo turi teisę pereiti į kitą jų pasirinktą pensijų fondą be 14 straipsnio 4 ir 5 dalyse nustatytų atskaitymų. Jei per šioje dalyje nurodytą laikotarpį dalyviai nesudarė pensijų kaupimo sutarčių su kita pensijų kaupimo bendrove, bendro priežiūros institucijų teisės akto nustatyta tvarka tokie dalyviai bei jiems priklausančios lėšos perkeliami į kitos pensijų kaupimo bendrovės valdomą pensijų fondą nedarant šio Įstatymo 14 straipsnio 4 ir 5 dalyse nustatytų atskaitymų.“\n\n6. Papildyti 8 straipsnį nauja 8 dalimi:\n\n„8. Tuo atveju, kai pensijų kaupimo bendrovė teises ir pareigas, atsirandančias iš pensijų kaupimo sutarčių, perduoda kitai pensijų kaupimo bendrovei ne dėl priežasčių, susijusių su pensijų kaupimo bendrovės bankrotu ar likvidavimu, ir jei naujoji pensijų kaupimo bendrovė perima visas teises ir pareigas (dalyvių padėtis nebloginama), dalyviams, neturintiems teisės pereiti į kitą pensijų kaupimo bendrovę dėl to, kad nepraėjo 3 metai nuo pirmos pensijų kaupimo sutarties įsigaliojimo, šio straipsnio 7 dalyje numatyta teisė pereiti į kitos pensijų kaupimo bendrovės valdomą pensijų fondą netaikoma.“\n\n7. Buvusią 8 straipsnio 8 dalį laikyti 9 dalimi.\n\n8. 8 straipsnio 9 dalyje vietoj skaičiaus „1“ įrašyti skaičių „3“, vietoj žodžio „dieną“ įrašyti žodį „dienas“ ir šią dalį išdėstyti taip:\n\n„9. Pensijų kaupimo bendrovė, iš kurios pereina valdomo pensijų fondo dalyvis, gavusi VSDF valdybos pranešimą apie pensijų kaupimo sutarties su to pensijų fondo pensijų kaupimo bendrove nutraukimą ir naujos pensijų kaupimo sutarties įsigaliojimą, per 3 darbo dienas perveda dalyviui priklausančias pinigines lėšas į priimančiosios pensijų kaupimo bendrovės valdomo pensijų fondo piniginių lėšų sąskaitą. Pensijų kaupimo bendrovė, į kurios valdomą pensijų fondą dalyvis pereina, kai į šio pensijų fondo sąskaitą patenka perėjusio dalyvio piniginės lėšos, informuoja dalyvį apie jo pensijų sąskaitoje įrašyto pensijų turto dydį.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio 4 dalies pakeitimas",
      "content": "Pakeisti 9 straipsnio 4 dalį ir ją išdėstyti taip:\n\n„4. Po dalyvio mirties jam priklausanti pensijų turto dalis paveldima įstatymų nustatyta tvarka. Paveldėtas turtas turi būti išmokėtas įpėdiniams pinigais, bet ne anksčiau, negu pervestos pensijų įmokos už kalendorinį ketvirtį, kurį dalyvis mirė.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio 3 dalies pakeitimas ir straipsnio papildymas 6 dalimi",
      "content": "1. 10 straipsnio 3 dalyje vietoj žodžio „kai“ įrašyti žodžius „iki kurios“, vietoj žodžio „pateikia“ įrašyti žodžius „privalo pateikti“ ir šią dalį išdėstyti taip:\n\n„3. Pensijų įmokos pervedamos per 60 kalendorinių dienų nuo tos dienos, iki kurios draudėjai Vyriausybės nustatyta tvarka privalo pateikti VSDF įstaigoms informaciją apie kiekvienam apdraustajam apskaičiuotas draudžiamųjų pajamų ir socialinio draudimo įmokų sumas.“\n\n2. Papildyti 10 straipsnį 6 dalimi:\n\n„6. Teisės aktų nustatyta tvarka patikslinus mirusio dalyvio draudžiamąsias pajamas ir valstybinio socialinio draudimo įmokas už praėjusius laikotarpius, pensijų įmokos už praėjusius laikotarpius neperskaičiuojamos.“"
    },
    {
      "provision_ref": "art9",
      "section": "9",
      "title": "9 straipsnis. 12 straipsnio 1 dalies pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Pensijų kaupimo bendrovė privalo sudaryti galimybę asmenims kaupti pensijų įmokas konservatyvaus investavimo pensijų fonde, kurio lėšos investuojamos tik į:\n\n1) Lietuvos Respublikos, Europos Sąjungos ar Ekonominio bendradarbiavimo ir plėtros organizacijos valstybių vyriausybių, centrinių bankų ir Europos centrinio banko išleistus ar į jų garantuotus skolos vertybinius popierius;\n\n2) kolektyvinio investavimo subjektų, kurių lėšos investuojamos tik į šio straipsnio 1 dalies 1 punkte nurodytus investavimo objektus, akcijas ar investicinius vienetus.“"
    },
    {
      "provision_ref": "art10",
      "section": "10",
      "title": "10 straipsnis. 13 straipsnio papildymas 3 dalimi",
      "content": "Papildyti 13 straipsnį 3 dalimi:\n\n„3. Sukurto naujo pensijų fondo investicijų portfelis 6 mėnesius nuo pirmosios įmokos į pensijų fondą gavimo dienos gali neatitikti Papildomo savanoriško pensijų kaupimo įstatymo 47–49 straipsnių reikalavimų.“"
    },
    {
      "provision_ref": "art11",
      "section": "11",
      "title": "11 straipsnis. 15 straipsnio pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Pensijų kaupimo bendrovei, kitiems jos įgaliotiems ar kitaip su ja susijusiems asmenims draudžiama:\n\n1) potencialų dalyvį raginti tapti pensijų fondo dalyviu ar nenutraukti dalyvavimo pensijų fonde siūlant naudą, nesusijusią su pensijų kaupimo veikla;\n\n2) skelbti informaciją, kuri yra neteisinga, neišsami ar gali būti klaidinanti.“\n\n2. Papildyti 15 straipsnį nauja 2 dalimi:\n\n„2. Pensijų kaupimo bendrovė, kiti jos įgalioti ar kitaip su ja susiję asmenys gali daryti pareiškimus naudodami prognozuojamus skaičius tik priežiūros institucijų bendro teisės akto nustatyta tvarka.“\n\n3. Buvusią 15 straipsnio 2 dalį laikyti 3 dalimi, ją pakeisti ir išdėstyti taip:\n\n„3. Teikdama informaciją potencialiam ar esamam dalyviui apie galimas pensijų išmokas, pensijų kaupimo bendrovė, jos atstovai ar kitaip su pensijų kaupimo bendrove susiję asmenys turi teisę naudoti skaičiuoklę, kuri turi atitikti šiuos reikalavimus:\n\n1) pateikiama informacija privalo būti aiški ir neklaidinanti;\n\n2) turi būti pateikiamos prielaidos, kuriomis remiantis atliekami skaičiavimai;\n\n3) turi būti pateikiami paaiškinimai, kaip suprasti skaičiavimo rezultatus;\n\n4) turi būti pateikiamas taikomų apskaičiavimo metodų aprašymas;\n\n5) turi būti parodomas valstybinės socialinio draudimo senatvės pensijos sumažėjimas dalyvaujantiems pensijų kaupime, kaip tai numatyta Valstybinių socialinio draudimo pensijų įstatymo 17 straipsnyje;\n\n6) šalia skaičiavimo rezultatų turi būti perspėjimas, kad pensijų kaupimo bendrovė jų negarantuoja.“\n\n4. Buvusią 15 straipsnio 3 dalį laikyti 4 dalimi, ją pakeisti ir išdėstyti taip:\n\n„4. Pensijų kaupimo bendrovė, kuri prisiima įsipareigojimus dalyviams garantuoti tam tikrą pajamingumą, turi teisę daryti pareiškimus, naudodama prognozuojamus skaičius, skelbti informaciją apie numatomas investicines pajamas ir kitas su tuo susijusias prognozes, neviršydama prisiimtų įsipareigojimų.“\n\n5. Buvusias 15 straipsnio 4 ir 5 dalis laikyti atitinkamai 5 ir 6 dalimis.\n\n6. Buvusią 15 straipsnio 6 dalį laikyti 7 dalimi, ją papildyti ir išdėstyti taip:\n\n„7. Pensijų kaupimo bendrovė yra atsakinga už tinkamą asmenų, teikiančių informaciją apie pensijų kaupimo veiklą ir (ar) sudarančių pensijų kaupimo sutartis, parinkimą bei apmokymą ir turi užtikrinti, kad šie asmenys turėtų atitinkamą kvalifikaciją. Priežiūros institucijos turi teisę bendru teisės aktu nustatyti asmenų, teikiančių informaciją apie pensijų kaupimo veiklą ir (ar) sudarančių pensijų kaupimo sutartis, kvalifikacinius reikalavimus.“\n\n7. Buvusią 15 straipsnio 7 dalį laikyti 8 dalimi."
    },
    {
      "provision_ref": "art12",
      "section": "12",
      "title": "12 straipsnis. 19 straipsnio 1 ir 4 dalių pakeitimas",
      "content": "1. Pakeisti 19 straipsnio 1 dalį ir ją išdėstyti taip:\n\n„1. Draudimo įmonei teisę vykdyti pensijų kaupimo veiklą suteikia draudimo veiklos licencija, išduota gyvybės draudimo šakos pensijų kaupimo veiklos draudimo grupės veiklai.“\n\n2. Pakeisti 19 straipsnio 4 dalį ir ją išdėstyti taip:\n\n„4. Pensijų kaupimo veiklą vykdančioms draudimo įmonėms mutatis mutandis taikomi Papildomo savanoriško pensijų kaupimo įstatymo antrojo skirsnio 6 straipsnio 10 punktas, 10, 12 (išskyrus 1 dalies 2, 4, 5, 6, 8 punktus), 14 straipsniai, trečiojo skirsnio 23, 24, 30, 31 (išskyrus 1–6 dalis), 34, 35 straipsniai, ketvirtasis – šeštasis skirsniai (išskyrus 53 straipsnio 1 ir 4 dalis). Vertybinių popierių komisijai priskirtas teises turi ir jos funkcijas draudimo įmonių atžvilgiu pagal Draudimo įstatymą draudimo veiklos priežiūrą atliekanti institucija.“"
    },
    {
      "provision_ref": "art13",
      "section": "13",
      "title": "13 straipsnis. 20 straipsnio papildymas 6 dalimi",
      "content": "Papildyti 20 straipsnį 6 dalimi:\n\n„6. Perduodant draudimo įmonės teises ir pareigas kitai pensijų kaupimo bendrovei, taikomos ir šio Įstatymo 8 straipsnyje nustatytos sąlygos.“"
    },
    {
      "provision_ref": "art14",
      "section": "14",
      "title": "14 straipsnis. 22 straipsnio 1 dalies 1 punkto, 2 dalies pakeitimas ir straipsnio papildymas 8 dalimi",
      "content": "1. 22 straipsnio 1 dalies 1 punkte vietoj žodžių „pensijų anuitetų“ įrašyti žodžius „gyvybės“ ir šį punktą išdėstyti taip:\n\n„1) Įstatymo nustatyta tvarka nuperkant pensijų anuitetą draudimo įmonėje, vykdančioje gyvybės draudimo veiklą;“.\n\n2. Pakeisti 22 straipsnio 2 dalį ir ją išdėstyti taip:\n\n„2. Šio straipsnio 1 dalyje nurodytos išmokos mokamos dalyviui ir pensijų kaupimo bendrovei sudarius pensijų išmokos sutartį dėl pensijų išmokų mokėjimo būdo ir terminų. Pensijų išmokos sutartis sudaroma rašytine forma. Pensijų išmokos sutartyje, be kitų sąlygų, turi būti nurodyta suma, už kurią dalyvis privalo įsigyti pensijų anuitetą pagal šio Įstatymo 23 straipsnio 2 dalyje numatytas sąlygas. Apie pensijų išmokos sutarties sudarymo faktą bei jos įsigaliojimo datą pensijų kaupimo bendrovė privalo per 3 darbo dienas, tarpusavyje suderinusios informacijos pateikimo tvarką, elektroniniu būdu pranešti VSDF valdybai.“\n\n3. Papildyti 22 straipsnį 8 dalimi:\n\n„8. Pensijų kaupimo bendrovė, su kuria dalyvis ketina sudaryti pensijų išmokos sutartį, turi teisę VSDF valdybos nustatyta tvarka užklausti VSDF valdybą, ar už šį dalyvį VSDF valdyboje bus apskaičiuojamos ir pervedamos pensijų įmokos. VSDF valdyba, gavusi tokį užklausimą ir suderinusi informacijos pateikimo tvarką su pensijų kaupimo bendrove, atsako elektroniniu būdu ne vėliau kaip per 3 darbo dienas nuo užklausimo gavimo.“"
    },
    {
      "provision_ref": "art15",
      "section": "15",
      "title": "15 straipsnis. 28 straipsnio papildymas ir pakeitimas",
      "content": "1. Papildyti 28 straipsnio 1 dalį 4 punktu:\n\n„4) gauti duomenis (tarp jų ir asmens duomenis), dokumentus arba jų nuorašus, reikalingus pensijų kaupimo bendrovių veiklos priežiūrai, iš valstybės, savivaldybės institucijų, įstaigų, kitų asmenų.“\n\n2. Pakeisti 28 straipsnio 3 dalį ir ją išdėstyti taip:\n\n„3. Priežiūros institucijos teikia Socialinės apsaugos ir darbo ministerijai informaciją apie pensijų kaupimo bendrovių veiklos rezultatus, šiame straipsnyje nurodytų poveikio priemonių, susijusių su teisės verstis pensijų kaupimo veikla apribojimu, taikymą pensijų kaupimo bendrovėms ir kitą informaciją, nustatytą Socialinės apsaugos ir darbo ministerijos bei priežiūros institucijos susitarime dėl pasikeitimo informacija. VSDF valdybai priežiūros institucijos teikia informaciją apie pensijų kaupimo bendrovių rekvizitus, pensijų kaupimo bendrovėms išduotas licencijas pensijų kaupimo veiklai, poveikio priemonių, susijusių su teisės verstis pensijų kaupimo veikla apribojimu, taikymą, pensijų kaupimo bendrovės reorganizavimą, pertvarkymą, likvidavimą, bankrotą, teisių ir pareigų, atsirandančių iš pensijų kaupimo sutarčių, perdavimą kitai pensijų kaupimo bendrovei bei kitą su pensijų kaupimo veikla susijusią informaciją, būtiną administruojant dalyvių registrą. Duomenų teikimo tvarka ir terminai nustatomi priežiūros institucijų ir VSDF valdybos susitarime dėl pasikeitimo informacija.“\n\n3. Papildyti 28 straipsnį 4 dalimi:\n\n„4. VSDF valdyba teikia priežiūros institucijoms informaciją apie konkrečios pensijų kaupimo bendrovės valdomų pensijų fondų dalyvius, į pensijų fondo sąskaitą pervestas pinigines lėšas ir kitus duomenis, reikalingus priežiūros institucijoms. Duomenų teikimo tvarka ir terminai nustatomi šio straipsnio 3 dalyje nurodytame susitarime.“"
    },
    {
      "provision_ref": "art16",
      "section": "16",
      "title": "16 straipsnis. 30 straipsnio 1 dalies pakeitimas",
      "content": "30 straipsnio 1 dalyje vietoj žodžių „Valstybinio socialinio draudimo įstaigos“ įrašyti žodžius „VSDF valdyba“, vietoj žodžių „bendrovėms“ įrašyti žodžius „bendrovių valdomiems pensijų fondams“ ir šią dalį išdėstyti taip:\n\n„1. VSDF valdyba pensijų kaupimo bendrovių valdomiems pensijų fondams moka delspinigius už lėšas, pervestas joms pavėluotai dėl savo kaltės. Delspinigių dydį ir skaičiavimo tvarką nustato Valstybinio socialinio draudimo įstatymas. Priskaičiuotus delspinigius pensijų kaupimo bendrovės paskirsto savo valdomų pensijų fondų dalyviams, už kuriuos laiku nebuvo sumokėtos pensijų įmokos.“"
    },
    {
      "provision_ref": "art17",
      "section": "17",
      "title": "17 straipsnis. Baigiamosios nuostatos",
      "content": "1. Asmenys, sudarę pensijų kaupimo sutartis iki šio įstatymo įsigaliojimo, tarp jų ir sudarę pensijų kaupimo sutartis 2003 metais, turi teisę per 30 dienų nuo šio įstatymo įsigaliojimo nutraukti šias sutartis, jeigu pensijų kaupimo bendrovė sutinka. Pensijų kaupimo bendrovės VSDF valdybai raštu pateikia abiejų šalių patvirtintą prašymą dalyvių registre panaikinti pensijų kaupimo sutarties ir dalyvio registraciją. Asmenys, nutraukę pensijų kaupimo sutartį šiame straipsnyje nustatytu pagrindu, turi teisę sudaryti pensijų kaupimo sutartį su pasirinkta pensijų kaupimo bendrove ne anksčiau kaip kitų kalendorinių metų, einančių po pensijų kaupimo sutarties nutraukimo, sausio 1 dieną.\n\n2. Jeigu už asmenį, nutraukusį pensijų kaupimo sutartį, buvo pervestos pensijų įmokos, atitinkama pensijų kaupimo bendrovė jas visas grąžina Valstybinio socialinio draudimo fondui per 10 dienų nuo pensijų kaupimo sutarties išregistravimo dienos.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                  ARTŪRAS PAULAUSKAS"
    }
  ],
  "definitions": [
    {
      "term": "Apskaitos vienetas",
      "definition": "kaip ši sąvoka apibrėžta Papildomo savanoriško pensijų kaupimo įstatyme.",
      "source_provision": "art1"
    },
    {
      "term": "Dalyvavimas pensijų kaupime",
      "definition": "valstybinio socialinio draudimo įmokos dalies kaupimas, kaip nustatyta Pensijų sistemos reformos įstatyme, šio Įstatymo nustatyta tvarka sudarius ir įregistravus pensijų kaupimo sutartį.",
      "source_provision": "art1"
    },
    {
      "term": "Dalyvis",
      "definition": "kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Draudėjas",
      "definition": "kaip ši sąvoka apibrėžta Valstybinio socialinio draudimo įstatyme.",
      "source_provision": "art1"
    },
    {
      "term": "Gyvybės draudimo įmonė (toliau",
      "definition": "draudimo įmonė) – įmonė, įsteigta ir veikianti Akcinių bendrovių ir Draudimo įstatymų nustatyta tvarka.",
      "source_provision": "art1"
    },
    {
      "term": "Kaupiamoji pensijų įmoka (toliau",
      "definition": "pensijų įmoka) – kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Kolektyvinio investavimo subjektas",
      "definition": "kaip ši sąvoka apibrėžta Kolektyvinio investavimo subjektų įstatyme.",
      "source_provision": "art1"
    },
    {
      "term": "Pensijų anuitetas",
      "definition": "kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Pensijų fondas",
      "definition": "fiziniams asmenims, pagal Pensijų sistemos reformos įstatymą dalyvaujantiems pensijų kaupime, bendrosios dalinės nuosavybės teise priklausantis pensijų turtas, kurio valdymas perduotas pensijų kaupimo bendrovei ir kuris investuojamas pagal to pensijų fondo taisykles.",
      "source_provision": "art1"
    },
    {
      "term": "Pensijų fondo taisyklės",
      "definition": "kaip ši sąvoka apibrėžta Papildomo savanoriško pensijų kaupimo įstatyme.",
      "source_provision": "art1"
    },
    {
      "term": "Pensijų fondų valdymo įmonė (toliau",
      "definition": "valdymo įmonė) – kaip ši sąvoka apibrėžta Papildomo savanoriško pensijų kaupimo įstatyme.",
      "source_provision": "art1"
    },
    {
      "term": "Pensijų kaupimo bendrovė",
      "definition": "valdymo įmonė ar draudimo įmonė, turinti priežiūros institucijos išduotą licenciją ar leidimą Lietuvos Respublikos teritorijoje užsiimti šio Įstatymo nustatyta pensijų kaupimo veikla.",
      "source_provision": "art1"
    },
    {
      "term": "Pensijų kaupimo sutartis",
      "definition": "kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Pensijų sąskaita",
      "definition": "kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Pensijų skaičiuoklė",
      "definition": "kompiuterio programa, skirta suskaičiuoti dalyvio būsimosios valstybinės socialinio draudimo pensijos dalies ir anuiteto, numatyto šio Įstatymo 22 straipsnyje, dydžius pagal dalyvio pasirenkamus ekonominius rodiklius.",
      "source_provision": "art1"
    },
    {
      "term": "Pensijų turtas",
      "definition": "kaip ši sąvoka apibrėžta Pensijų sistemos reformos įstatyme.",
      "source_provision": "art1"
    },
    {
      "term": "Perėjimas į kitą pensijų fondą",
      "definition": "pensijų kaupimo sutarties nutraukimas ir naujos pensijų kaupimo sutarties sudarymas dėl pensijų kaupimo kitame pensijų fonde.\n\n19. Priežiūros institucija:\n\n1) pagal Draudimo įstatymą draudimo įmonių veiklos priežiūrą vykdanti institucija (toliau – draudimo priežiūros institucija);\n\n2) Vertybinių popierių komisija, atliekanti valdymo įmonių priežiūrą.",
      "source_provision": "art1"
    },
    {
      "term": "Senatvės pensijos amžius",
      "definition": "kaip ši sąvoka apibrėžta Valstybinių socialinio draudimo pensijų įstatyme.",
      "source_provision": "art1"
    },
    {
      "term": "Valstybinio socialinio draudimo įmokos dalies kaupimas (toliau",
      "definition": "pensijų kaupimas) – kaip ši sąvoka apibrėžta Pensijų sistemos reformos įstatyme.“",
      "source_provision": "art1"
    }
  ]
}
