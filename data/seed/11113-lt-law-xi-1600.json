{
  "id": "lt-law-xi-1600",
  "type": "statute",
  "title": "Lietuvos Respublikos audito įstatymo 1, 2, 5, 6, 10, 11, 12, 13, 14, 15, 16, 17, 20, 21, 22, 23, 24, 25, 28, 30, 31, 32, 34, 35, 36, 37, 38, 39, 40, 41, 42, 43, 44, 45, 46, 47, 48, 49, 50, 53, 54, 57, 58, 59 straipsnių ir devintojo skirsnio pavadinimo pakeitimo įstatymas",
  "short_name": "XI-1600",
  "status": "in_force",
  "issued_date": "2011-09-22",
  "in_force_date": "2012-05-01",
  "url": "https://e-tar.lt/portal/lt/legalAct/TAR.DD20C808F813/TAIS_413761",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "Pakeisti 1\nstraipsnio 1 dalį ir ją išdėstyti taip:\n„1.\nŠis įstatymas nustato finansinių ataskaitų rinkinio ir konsoliduotųjų\nfinansinių ataskaitų rinkinio (toliau – finansinės ataskaitos) audito atlikimo,\natestuoto auditoriaus vardo suteikimo ir jo įrašymo į atestuotų auditorių\nsąrašą tvarką, audito įmonių įrašymo į audito įmonių sąrašą ir audito įmonių\npažymėjimų išdavimo tvarką, audito įmonių ir atestuotų auditorių profesinę\nveiklą, atestuotų auditorių ir audito įmonių audito kokybės užtikrinimą,\natlikto audito tyrimą ir atestuotų auditorių ir audito įmonių viešąją\npriežiūrą, viešojo intereso įmonių finansinių ataskaitų audito reikalavimus,\nužtikrinimo ir kitų susijusių paslaugų teikimą, Lietuvos Respublikos Vyriausybės\nįgaliotos atlikti auditorių ir audito įmonių viešąją priežiūrą įstaigos (toliau\n– Įstaiga) teises ir pareigas, Lietuvos auditorių rūmų (toliau – Auditorių\nrūmai) veiklą. Kai šio įstatymo normos taikomos ir finansinių ataskaitų\nrinkiniui, ir konsoliduotųjų finansinių ataskaitų rinkiniui, vartojama sąvoka\n„finansinės ataskaitos“. Atestuotiems auditoriams, kurie audito\nveikla verčiasi savarankiškai, mutatis mutandis taikomos šio įstatymo\nnuostatos, reglamentuojančios audito įmonių veiklą.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 6, 7 ir 17 dalių pakeitimas",
      "content": "1. Pakeisti 2 straipsnio 6 dalį ir ją išdėstyti taip:\n„6. Auditorių\nir audito įmonių viešoji priežiūra (toliau – viešoji priežiūra) –\nvisuma priemonių, kuriomis Įstaiga siekia užtikrinti finansinių ataskaitų\naudito kokybę ir patikimumą.“\n2. 2 straipsnio 7 dalyje vietoj žodžių „Audito ir apskaitos\ntarnybos“ įrašyti žodį „Įstaigos“ ir šią dalį išdėstyti taip:\n„7. Auditorius\nkontrolierius (toliau – kontrolierius) – auditorius arba\nkitos valstybės narės auditorius, Įstaigos patvirtintas atlikti auditorių ir\naudito įmonių atlikto finansinių ataskaitų audito kokybės peržiūrą.“\n3. 2 straipsnio 17 dalyje vietoj žodžių „Audito ir apskaitos\ntarnyba“ įrašyti žodį „Įstaiga“ ir šią dalį išdėstyti taip:\n„17.\nKompetentinga institucija – Įstaiga, Auditorių rūmai, kitos valstybės narės\ninstitucija ir (arba) profesinė organizacija, kuri Europos Komisijai bus\nnurodyta kaip kompetentinga institucija, arba valstybės ne narės institucija ir\n(arba) profesinė organizacija, kurioms pavesta atlikti auditorių ir audito\nįmonių viešąją priežiūrą arba atlikti su auditorių ir audito įmonių audito\nveikla susijusias funkcijas.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 8 dalies pakeitimas",
      "content": "Pakeisti 5\nstraipsnio 8 dalį ir ją išdėstyti taip:\n„8. Įstaiga\nnustato nepriklausomumo laikymosi tvarką, taikomą kontrolieriams, Įstaigos\ndarbuotojams ir Audito priežiūros komiteto nariams. Auditorių rūmai, raštu\nsuderinę su Įstaiga, nustato nepriklausomumo laikymosi tvarką, taikomą\nAuditorių rūmų nariams ir darbuotojams, paskirtiems atsakingais už audito\nkokybės užtikrinimo įgyvendinimą, ir šiai funkcijai atlikti Auditorių rūmų\npasitelktiems kitiems asmenims.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 1 dalies pakeitimas",
      "content": "Pakeisti 6\nstraipsnio 1 dalį ir ją išdėstyti taip:\n„1. Įstaiga nustato konfidencialumo ir profesinės\npaslapties laikymosi tvarką, taikomą kontrolieriams, Įstaigos darbuotojams,\nAudito priežiūros komiteto nariams ir ekspertams (specialistams), nurodytiems\nšio įstatymo 35 straipsnio 5 dalies 5 punkte ir 36 straipsnio 7 dalyje.\nAuditorių rūmai, raštu suderinę su Įstaiga, nustato konfidencialumo ir\nprofesinės paslapties laikymosi tvarką, taikomą Auditorių rūmų nariams ir\ndarbuotojams, paskirtiems atsakingais už audito kokybės užtikrinimo\nįgyvendinimą, ir šiai funkcijai atlikti Auditorių rūmų pasitelktiems kitiems\nasmenims.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 3 dalies pakeitimas",
      "content": "10\nstraipsnio 3 dalyje vietoj žodžių „Audito ir apskaitos tarnyba“ įrašyti žodį\n„Įstaiga“ ir šią dalį išdėstyti taip:\n„3. Įrašymo į\nauditoriaus padėjėjų sąrašą ir išbraukimo iš jo, auditoriaus padėjėjų sąrašo\ntvarkymo, auditoriaus padėjėjų praktikos atlikimo tvarką, auditoriaus skyrimą\n(atleidimą) auditoriaus padėjėjo praktikos vadovu, auditoriaus padėjėjų\npraktikos laiko skaičiavimo, auditoriaus padėjėjų praktikos įvertinimo tvarką,\nauditoriaus padėjėjų mokymo ir kitus auditoriaus padėjėjų praktikos atlikimo\nreikalavimus nustato Auditorių rūmai, suderinę raštu su Įstaiga.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 2, 4, 6 ir",
      "content": "12 dalių pakeitimas\n1.\n11 straipsnio 2 dalyje vietoj žodžių „Audito ir apskaitos tarnyba“\nįrašyti žodį „Įstaiga“ ir šią dalį išdėstyti taip:\n„2. Auditorių\nrūmai, suderinę raštu su Įstaiga:\n1) tvirtina\nkvalifikacinių auditoriaus egzaminų laikymo tvarką;\n2) nustato\nmokesčio už kvalifikacinius auditoriaus egzaminus dydį.“\n2. 11 straipsnio\n4 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti taip:\n„4.\nKvalifikacinių auditoriaus egzaminų komisiją (toliau – Egzaminų komisija)\nsudaro 7 nariai, vienas iš jų – komisijos pirmininkas. Egzaminų komisijos\nnariai turi būti teisės, mokesčių, audito, apskaitos ir (arba) finansų\nspecialistai. 4 narius, iš jų ir pirmininką, skiria Lietuvos Respublikos\nfinansų ministerija (toliau – Finansų ministerija), 3 narius auditorius –\nAuditorių rūmai. Egzaminų komisijos narys skiriamas 3 metams. Tie patys asmenys\nEgzaminų komisijos nariais skiriami ne ilgiau kaip 2 kadencijoms iš eilės.\nEgzaminų komisijos sudėtį ir darbo reglamentą tvirtina Įstaiga. Egzaminų\nkomisijos narį skyrusi institucija turi teisę jį atšaukti nesibaigus jo\nkadencijai. Egzaminų komisijos narys gali atsistatydinti nesibaigus\nkadencijai.“\n3. 11 straipsnio\n6 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„6.\nKvalifikacinių auditoriaus egzaminų sąrašą, į kurį įtraukia šio straipsnio 8\ndalyje išvardytas sritis, Auditorių rūmų teikimu tvirtina Įstaiga. Kvalifikacinių\nauditoriaus egzaminų užduotis pagal Egzaminų komisijos patvirtintas programas\nrengia Auditorių rūmai.“\n4. 11 straipsnio\n12 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„12. Asmenų, neišlaikiusių\nir nesutikusių su kvalifikacinių auditoriaus egzaminų įvertinimu, kurį tvirtina\nEgzaminų komisija, apeliacijas, taip pat skundus dėl Auditorių rūmų atsisakymo\nnetikrinti žinių iš šio straipsnio 9 dalies 5–8 punktuose numatytų sričių\nnagrinėja Įstaiga.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio 4 dalies",
      "content": "pakeitimas\nPakeisti 12\nstraipsnio 4 dalį ir ją išdėstyti taip:\n„4. Asmeniui,\ndavusiam auditoriaus priesaiką ir ją pasirašiusiam, suteikiamas auditoriaus\nvardas, išduodamas auditoriaus pažymėjimas ir jis įtraukiamas į šio įstatymo 23\nstraipsnyje nurodytą auditorių sąrašą. Auditoriaus pažymėjimo išdavimo,\ngaliojimo sustabdymo, atnaujinimo ir galiojimo panaikinimo tvarką nustato\nAuditorių rūmai, raštu suderinę su Įstaiga. Auditorių rūmai apie išduotą\nauditoriaus pažymėjimą informuoja Įstaigą su ja suderinta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio 1 dalies 2 punkto, 3 ir 5 dalių pakeitimas",
      "content": "1. 13 straipsnio\n1 dalies 2 punkte vietoj skaičiaus „6“ įrašyti skaičių „3“ ir šį punktą\nišdėstyti taip:\n„2) rašytiniu\nauditoriaus prašymu šio įstatymo 43 straipsnio 3 dalyje nustatytu atveju;“.\n2. 13 straipsnio\n3 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„3. Auditorių\nrūmai, sustabdę auditoriaus pažymėjimo galiojimą kuriuo nors iš šio straipsnio\n1 dalies 3 ir 4 punktuose nurodytu pagrindu, nustato terminą, 4 punkte nurodytu\npagrindu – suderintą su Įstaiga, reikalingiems ir (arba) teisingiems duomenims\npateikti arba sąlygoms sudaryti.“\n3. 13 straipsnio\n5 dalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„5. Apie\nAuditorių rūmų sprendimus sustabdyti, atnaujinti auditoriaus pažymėjimo\ngaliojimą auditorius informuojamas raštu arba per atstumą, elektroninėmis\npriemonėmis per kontaktinį centrą ne vėliau kaip per 5 darbo dienas nuo\nsprendimo priėmimo dienos. Auditorių rūmai apie sustabdytą, atnaujintą\nauditoriaus pažymėjimo galiojimą informuoja Įstaigą su ja raštu suderinta\ntvarka.“"
    },
    {
      "provision_ref": "art9",
      "section": "9",
      "title": "9 straipsnis. 14 straipsnio 2 ir 4 dalių pakeitimas",
      "content": "1. 14 straipsnio 2 dalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„2. Auditoriui\nnetekus auditoriaus vardo, auditoriaus pažymėjimo galiojimas panaikinamas ir\nauditorius išbraukiamas iš auditorių sąrašo. Apie Auditorių rūmų sprendimą\npanaikinti auditoriaus pažymėjimo galiojimą auditorius informuojamas raštu arba\nper atstumą, elektroninėmis priemonėmis per kontaktinį centrą ne vėliau kaip\nper 5 darbo dienas nuo sprendimo priėmimo dienos. Auditorių rūmai apie\npanaikintą auditoriaus pažymėjimo galiojimą informuoja Įstaigą su ja raštu\nsuderinta tvarka.“\n2. 14 straipsnio 4 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„4. Jeigu šio\nstraipsnio 1 dalyje nustatytais atvejais auditoriaus vardo netenka asmenys,\nturintys kitų valstybių narių kompetentingos (kompetentingų) institucijos\n(institucijų) suteiktą teisę atlikti auditą, apie tai Įstaiga informuoja\nvalstybių narių kompetentingą (kompetentingas) instituciją (institucijas), kuri\n(kurios) asmeniui suteikė teisę atlikti auditą, ir nurodo priežastis, dėl kurių\nasmuo neteko auditoriaus vardo.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio pakeitimas",
      "content": "Pakeisti\n15 straipsnį ir jį išdėstyti taip:\n„15 straipsnis. Auditoriaus vardo suteikimas valstybių narių\nauditoriams, auditoriaus pažymėjimo galiojimo sustabdymas, auditoriaus vardo\nnetekimas ir auditoriaus pažymėjimo galiojimo panaikinimas\n1. Įstaiga\nnustato auditoriaus vardo suteikimo tvarką valstybių narių auditoriams, kuriems\nteisę atlikti auditą suteikė valstybės (valstybių) narės (narių) kompetentinga\n(kompetentingos) institucija (institucijos).\n2. Valstybių\nnarių auditoriams, kuriems teisę atlikti auditą suteikė valstybių narių\nkompetentingos institucijos, auditoriaus vardas suteikiamas Įstaigos sprendimu,\npateikus valstybės narės kompetentingos institucijos, kuri pirmoji suteikė\nteisę atlikti auditą, išduotus dokumentus, kuriais įrodoma teisė atlikti auditą\nvalstybėje narėje ir kuriais įrodoma, kad ši teisė nėra sustabdyta arba\npanaikinta, ir jiems išlaikius žinių patikrinimo egzaminus.\n3. Žinių\npatikrinimo egzaminai nustatyta tvarka laikomi valstybine kalba iš sričių,\nnurodytų šio įstatymo 11 straipsnio 8 dalies 2 ir 8 punktuose ir 9 dalies 1–4\npunktuose.\n4. Auditoriaus\npažymėjimo galiojimas valstybės narės auditoriui sustabdomas arba auditoriaus\nvardas atimamas ir auditoriaus pažymėjimo galiojimas panaikinamas tais pačiais\npagrindais ir ta pačia tvarka, kuri nustatyta šio įstatymo 13 ir 14\nstraipsniuose, taip pat tuo atveju, jeigu valstybė (valstybės) narė (narės),\nkurios (kurių) kompetentinga (kompetentingos) institucija (institucijos)\nsuteikė teisę atlikti auditą, sustabdo arba panaikina šią teisę. Sprendimus dėl\nauditoriaus vardo sustabdymo ir panaikinimo priima Įstaiga.“"
    },
    {
      "provision_ref": "art11",
      "section": "11",
      "title": "11 straipsnis. 16 straipsnio pakeitimas",
      "content": "Pakeisti\n16 straipsnį ir jį išdėstyti taip:\n„16 straipsnis. Auditoriaus vardo\nsuteikimas valstybių ne narių auditoriams, auditoriaus pažymėjimo galiojimo\nsustabdymas, auditoriaus vardo netekimas ir auditoriaus pažymėjimo galiojimo\npanaikinimas\n1. Įstaiga\nnustato auditoriaus vardo suteikimo tvarką valstybių ne narių auditoriams.\nValstybės ne narės auditoriui, kuriam teisė atlikti auditą suteikta valstybėje\nne narėje, kuriai Europos Komisijos sprendimu suteiktas pereinamasis\nlaikotarpis, ir kuris siekia auditoriaus vardo, taikomas reikalavimas būti\nišlaikiusiam žinių patikrinimo egzaminą, atitinkantį šio įstatymo 15 straipsnio\n3 dalyje nustatytus reikalavimus, taip pat reikalavimas įrodyti, kad jis\natitinka šio įstatymo 8 straipsnio 1, 2, 3 punktų ir 9 straipsnio reikalavimus.\nValstybės ne narės auditoriui, kuriam teisė atlikti auditą suteikta valstybėje\nne narėje, kuriai Europos Komisijos sprendimu pereinamasis laikotarpis nėra\nsuteiktas, ir kuris siekia auditoriaus vardo Lietuvos Respublikoje, auditoriaus\nvardas suteikiamas, jeigu jis atitinka šio įstatymo 8, 9 ir 11 straipsnių\nreikalavimus.\n2.\nAuditoriaus pažymėjimo galiojimas valstybių ne narių, nurodytų šio straipsnio 1\ndalyje, auditoriams sustabdomas arba auditoriaus vardas atimamas ir auditoriaus\npažymėjimo galiojimas panaikinamas tais pačiais pagrindais ir ta pačia tvarka,\nkuri nustatyta šio įstatymo 13 ir 14 straipsniuose, taip pat kai valstybės ne\nnarės, kuriai Europos Komisijos sprendimu suteiktas pereinamasis laikotarpis,\nkompetentinga institucija, kuri suteikė teisę atlikti auditą, sustabdo arba\npanaikina šią teisę. Sprendimus dėl auditoriaus vardo sustabdymo ir panaikinimo\npriima Įstaiga.“"
    },
    {
      "provision_ref": "art12",
      "section": "12",
      "title": "12 straipsnis. 17 straipsnio 3 dalies",
      "content": "pakeitimas\nPakeisti\n17 straipsnio 3 dalį ir ją išdėstyti taip:\n„3.\nAuditorių rūmai, gavę visus dokumentus, nurodytus šio straipsnio 2 dalyje, Juridinių\nasmenų registre patikrina įmonės įregistravimą ir kitus duomenis ir, įsitikinę,\nkad įmonė atitinka šio įstatymo 18, 19 ir 20 straipsnių reikalavimus, sprendimą\ndėl audito įmonės įrašymo į audito įmonių sąrašą priima per 20 darbo dienų nuo\ndokumentų, nurodytų šio straipsnio 2 dalyje, pateikimo dienos. Auditorių rūmai\nišsiunčia įmonei, siekiančiai būti įrašytai į audito įmonių sąrašą, priimto\nsprendimo kopiją ne vėliau kaip per 5 darbo dienas nuo sprendimo priėmimo\ndienos. Auditorių rūmai apie priimtą sprendimą informuoja Įstaigą su ja raštu\nsuderinta tvarka.“"
    },
    {
      "provision_ref": "art13",
      "section": "13",
      "title": "13 straipsnis. 20 straipsnio pakeitimas",
      "content": "Pakeisti 20\nstraipsnį ir jį išdėstyti taip:\n„20\nstraipsnis. Audito įmonių civilinės atsakomybės draudimas\n1.      Audito įmonė\nprivalo apdrausti savo civilinę atsakomybę profesinės civilinės atsakomybės\ndraudimu. Profesinės civilinės atsakomybės draudimo sutartis sudaroma Lietuvos\nRespublikos teisės aktų nustatyta tvarka ir vadovaujantis Audito įmonių\nprofesinės civilinės atsakomybės draudimo tvarkos aprašu, kurį parengia ir,\nsuderinęs su Įstaiga, patvirtina Lietuvos\nbankas.\n2. Jeigu audito\nįmonė atlieka auditą tik kitose negu viešojo intereso įmonėse, metinė profesinės\ncivilinės atsakomybės draudimo suma turi būti ne mažesnė kaip 100 000 Lt. Profesinės\ncivilinės atsakomybės draudimo objektas yra audito įmonės civilinė atsakomybė\nuž žalą, kuri būtų padaryta užsakovui ir (arba) tretiesiems asmenims atliekant\nauditą kitose negu viešojo intereso įmonėse.\n3. Kai profesinės\ncivilinės atsakomybės draudimo objektas yra ir audito įmonės civilinė\natsakomybė už žalą, kuri būtų padaryta užsakovui ir (arba) tretiesiems asmenims\natliekant auditą viešojo intereso įmonėse, profesinės civilinės atsakomybės\ndraudimo suma turi būti ne mažesnė kaip 200 000 Lt vienam draudžiamajam įvykiui\nir 500 000 Lt visiems draudžiamiesiems įvykiams per metus.\n4. Audito įmonė\nprivalo būti apsidraudusi profesinės civilinės atsakomybės draudimu visą\nlaikotarpį, kuriuo audito įmonė šio įstatymo nustatyta tvarka yra įrašyta į\naudito įmonių sąrašą ir audito įmonės pažymėjimo galiojimas nėra sustabdytas. “\nStraipsnio pakeitimai:\nNr. XI-1707, 2011-11-17,\nŽin., 2011, Nr. 146-6851 (2011-12-01)"
    },
    {
      "provision_ref": "art14",
      "section": "14",
      "title": "14 straipsnis. 21 straipsnio 2 ir 5 dalių pakeitimas",
      "content": "1. 21 straipsnio 2\ndalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„2. Auditorių\nrūmai, sustabdę audito įmonės pažymėjimo galiojimą kuriuo nors iš šio\nstraipsnio 1 dalies 1, 2 ir 3 punktuose nurodytu pagrindu, nustato terminą, per\nkurį audito įmonė privalo pateikti reikalingus ir (arba) teisingus duomenis,\nsumokėti atskaitymus arba sudaryti sąlygas atlikto audito kokybės peržiūroms\narba atlikto audito tyrimams atlikti. Šio straipsnio 1 dalies 3 punkte nurodytu\natveju nustatytas terminas suderinamas su Įstaiga.“\n2. 21 straipsnio\n5 dalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„5. Apie\nAuditorių rūmų sprendimą sustabdyti, atnaujinti audito įmonės pažymėjimo\ngaliojimą audito įmonė informuojama raštu arba per atstumą, elektroninėmis\npriemonėmis per kontaktinį centrą ne vėliau kaip per 5 darbo dienas nuo\nsprendimo priėmimo dienos. Auditorių rūmai apie sustabdytą, atnaujintą audito\nįmonės pažymėjimo galiojimą informuoja Įstaigą su ja raštu suderinta tvarka.“"
    },
    {
      "provision_ref": "art15",
      "section": "15",
      "title": "15 straipsnis. 22 straipsnio 2 ir 5 dalių pakeitimas",
      "content": "1. 22 straipsnio 2\ndalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„2. Audito įmonė\nišbraukiama iš audito įmonių sąrašo kitą dieną po šio straipsnio 1 dalyje\nnustatyto sprendimo priėmimo dienos. Iš audito įmonių sąrašo išbraukta audito\nįmonė netenka audito įmonės pažymėjimo. Apie Auditorių rūmų sprendimą\npanaikinti audito įmonės pažymėjimo galiojimą ir išbraukimą iš audito įmonių\nsąrašo audito įmonė informuojama raštu arba per atstumą, elektroninėmis\npriemonėmis per kontaktinį centrą ne vėliau kaip per 5 darbo dienas nuo\nsprendimo priėmimo dienos. Auditorių rūmai apie panaikintą audito įmonės\npažymėjimo galiojimą ir išbraukimą iš audito įmonių sąrašo informuoja Įstaigą\nsu ja raštu suderinta tvarka.“\n2. 22 straipsnio\n5 dalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„5. Kai šio\nstraipsnio 1 dalyje nustatytais atvejais iš sąrašo išbraukiama valstybės narės\naudito įmonė, apie tai Įstaiga informuoja valstybės (valstybių) narės (narių)\nkompetentingą (kompetentingas) instituciją (institucijas), kuri (kurios) įmonei\nsuteikė teisę atlikti auditą, ir nurodo priežastis, dėl kurių įmonė išbraukta\niš audito įmonių sąrašo.“"
    },
    {
      "provision_ref": "art16",
      "section": "16",
      "title": "16 straipsnis. 23 straipsnio 5 ir 6",
      "content": "dalių pakeitimas\n1. 23 straipsnio 5\ndalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„5. Valstybės ne\nnarės auditoriai, atlikę valstybėje ne narėje registruotos įmonės, kurios\nvertybiniai popieriai viešai siūlomi arba įtraukiami į prekybą reguliuojamoje\nrinkoje Lietuvos Respublikoje, finansinių ataskaitų, teikiamų teisės aktų\nnustatyta tvarka, auditą, prieš pateikdami tas finansines ataskaitas ir\nauditoriaus išvadą teisės aktų nustatyta tvarka, turi kreiptis į Įstaigą dėl jų\nįrašymo į auditorių sąrašą. Valstybės ne narės auditoriai į auditorių sąrašą\nįrašomi kaip valstybės ne narės auditoriai Lietuvos Respublikos Vyriausybės\narba jos įgaliotos institucijos nustatyta tvarka.“\n2. 23 straipsnio 6\ndalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„6. Auditorių\nrūmai, suderinę su Įstaiga, nustato informacijos, reikalingos šio straipsnio 2\ndalyje nustatytam auditorių sąrašui parengti, atnaujinti ir skelbti, pateikimo\ntvarką.“"
    },
    {
      "provision_ref": "art17",
      "section": "17",
      "title": "17 straipsnis. 24 straipsnio 5 ir 6 dalių pakeitimas",
      "content": "1. 24 straipsnio 5\ndalyje vietoj žodžių\n„Audito ir apskaitos tarnybą“ įrašyti žodį „Įstaigą“ ir šią dalį išdėstyti\ntaip:\n„5. Valstybės ne\nnarės audito įmonės, kurios atliko valstybėje ne narėje registruotos įmonės,\nkurios vertybiniai popieriai viešai siūlomi arba įtraukiami į prekybą\nreguliuojamoje rinkoje Lietuvos Respublikoje, finansinių ataskaitų, teikiamų\nteisės aktų nustatyta tvarka, auditą, prieš pateikdamos tas finansines\nataskaitas ir auditoriaus išvadą teisės aktų nustatyta tvarka, turi kreiptis į\nĮstaigą dėl jų įrašymo į audito įmonių sąrašą. Valstybės ne narės audito įmonės\nįrašomos į audito įmonių sąrašą kaip valstybės ne narės audito įmonės Lietuvos\nRespublikos Vyriausybės arba jos įgaliotos institucijos nustatyta tvarka.“\n2. 24 straipsnio 6\ndalyje vietoj žodžių\n„Audito ir apskaitos tarnyba“ įrašyti žodį „Įstaiga“ ir šią dalį išdėstyti\ntaip:\n„6. Auditorių\nrūmai, suderinę su Įstaiga, nustato informacijos, reikalingos šio straipsnio 2\ndalyje nustatytam audito įmonių sąrašui parengti, pakeisti ir skelbti,\npateikimo tvarką.“"
    },
    {
      "provision_ref": "art18",
      "section": "18",
      "title": "18 straipsnis. 25 straipsnio 3 dalies pakeitimas",
      "content": "25 straipsnio 3\ndalyje vietoj žodžių\n„Audito ir apskaitos tarnybos“ įrašyti žodį „Įstaigos“ ir šią dalį išdėstyti\ntaip:\n„3. Auditorių ir\naudito įmonių sąraše turi būti nurodyta kompetentingų institucijų – Įstaigos ir\nAuditorių rūmų – pavadinimai ir adresai, taip pat institucijų funkcijos.“"
    },
    {
      "provision_ref": "art19",
      "section": "19",
      "title": "19 straipsnis. 28 straipsnio 2 ir 3 dalių pakeitimas",
      "content": "1. Pakeisti 28\nstraipsnio 2 dalį ir ją išdėstyti taip:\n„2. Auditorių\nkvalifikacijos kėlimo kursų turinio reikalavimus (privalomų valandų paskirstymo\npagal temas ir t. t.) nustato Auditorių rūmai, suderinę su Įstaiga. Auditorių\nkvalifikacijos kėlimo kursai turi būti organizuoti taip, kad užtikrintų\nauditoriaus teorinių žinių ir jų pritaikymo praktikoje stiprinimą pagal\nprogramas, Auditorių rūmų parengtas ir raštu suderintas su Įstaiga.“\n2. Pakeisti 28\nstraipsnio 3 dalį ir ją išdėstyti taip:\n„3. Įstaiga\nprižiūri, kaip laikomasi šio straipsnio 1 dalyje nustatytų reikalavimų.\nAuditorius, profesinę kvalifikaciją kėlęs ne Auditorių rūmų organizuojamuose\nkursuose arba išėjęs lygiavertį profesinės kvalifikacijos tobulinimo kursą,\nkreipiasi į Auditorių rūmus, kad šie kursai, jeigu jie atitinka šio straipsnio\n2 dalyje nurodytas programas, būtų įskaityti į šio straipsnio 1 dalyje\nnustatytų kursų valandų skaičių. Jeigu Auditorių rūmai priima neigiamą\nsprendimą, auditorius turi teisę pateikti skundą Įstaigai, kurios priimtas\nsprendimas yra privalomas Auditorių rūmams.“"
    },
    {
      "provision_ref": "art20",
      "section": "20",
      "title": "20 straipsnis. 30 straipsnio 3, 5 ir 6 punktų pakeitimas",
      "content": "1. 30 straipsnio\n3 punkte vietoj žodžių\n„Audito ir apskaitos tarnyba“ įrašyti žodį „Įstaiga“ ir šį punktą išdėstyti\ntaip:\n„3) įformindama\naudito rezultatus valstybės ir savivaldybės įmonėse, akcinėse bendrovėse ir uždarosiose\nakcinėse bendrovėse, kuriose valstybei arba savivaldybei nuosavybės teise\npriklausančios akcijos suteikia visuotiniame akcininkų susirinkime daugiau kaip\n1/2 balsų, kartu su auditoriaus išvada privalo parengti audito ataskaitą,\nkuriai reikalavimus nustato Auditorių rūmai, suderinę su Įstaiga. Ji kartu su\nauditoriaus išvada pateikiama audituojamai įmonei ir užsakovui;“.\n2. 30 straipsnio 5\npunkte vietoj žodžių\n„Audito ir apskaitos tarnybai“ įrašyti žodį „Įstaigai“ ir šį punktą išdėstyti\ntaip:\n„5) jei šio\nstraipsnio 4 punkte nustatytu atveju dukterinių įmonių finansinių ataskaitų\nauditą atlieka valstybės ne narės auditorius (auditoriai) ir (arba) valstybės\nne narės audito įmonė (įmonės) ir su tos valstybės ne narės kompetentinga\ninstitucija nėra nustatytas šio įstatymo 49 straipsnyje nurodytas\nbendradarbiavimas, audito įmonė, audituojanti konsoliduotąsias finansines\nataskaitas, atsako už valstybės ne narės auditoriaus (auditorių) ir (arba)\naudito įmonės (įmonių) dokumentų tinkamą pateikimą Įstaigai, įskaitant darbo\ndokumentus, kurie yra svarbūs įmonių grupės auditui. Kad audito įmonė,\naudituojanti konsoliduotąsias finansines ataskaitas, galėtų pateikti reikiamus\ndokumentus, ji pasilieka tokių dokumentų kopijas arba susitaria su valstybės ne\nnarės auditoriumi (auditoriais) ir (arba) audito įmone (įmonėmis), kad\npareikalavusi galėtų tinkamai ir nevaržomai gauti dokumentus, arba imasi kitų\ntinkamų veiksmų. Jei teisinės arba kitokios kliūtys neleidžia darbo dokumentų\niš valstybės ne narės auditoriaus ir (arba) audito įmonės perduoti audito\nįmonei, auditavusiai konsoliduotąsias finansines ataskaitas, dokumentuose,\nlikusiuose audito įmonėje, auditavusioje konsoliduotąsias finansines\nataskaitas, pažymima, kad ji ėmėsi atitinkamų veiksmų siekdama gauti audito dokumentus,\nir (arba) pateikiami tokių kliūčių buvimo įrodymai;“.\n3. Pakeisti 30 straipsnio 6\npunktą ir jį išdėstyti taip:\n„6) teikti\nĮstaigai ir Auditorių rūmams informaciją, nustatytą šiame įstatyme. Informacija\napie pardavimo grynąsias pajamas, atskirai nurodant pajamas iš kiekvienos\nįmonės veiklos, nurodytos šio įstatymo 29 straipsnio 1 dalyje, pateikiama\nAuditorių rūmams per 30 kalendorinių dienų pasibaigus audito įmonės\nfinansiniams metams, o informacija apie audito sutarties nutraukimą, kaip\nnustatyta šio įstatymo 6 straipsnio 2 dalyje, Įstaigai – per 10 darbo dienų po\naudito sutarties nutraukimo dienos kartu nurodant audito sutarties nutraukimo\npriežastis;“."
    },
    {
      "provision_ref": "art21",
      "section": "21",
      "title": "21 straipsnis. 31 straipsnio 2 dalies pakeitimas",
      "content": "31 straipsnio 2\ndalyje vietoj žodžių „Audito ir apskaitos tarnybai“\nįrašyti žodį „Įstaigai“ ir šią dalį išdėstyti taip:\n„2. Jeigu audito\natlikimo laikotarpiu audito sutartis buvo nutraukta, užsakovas apie tai per 10\ndarbo dienų praneša Įstaigai, nurodydamas audito sutarties nutraukimo\npriežastis.“"
    },
    {
      "provision_ref": "art22",
      "section": "22",
      "title": "22 straipsnis. 32 straipsnio 3 dalies pakeitimas",
      "content": "Pakeisti 32\nstraipsnio 3 dalį ir ją išdėstyti taip:\n„3. Įstaiga,\natlikdama šio įstatymo 44 straipsnio 2 dalies 5, 6, 7 ir 8 punktuose nustatytas\nfunkcijas, darbo dokumentus laikinai, iki 60 kalendorinių dienų, iš audito\nįmonės gali paimti, perduoti valstybės narės ir (arba) valstybės ne narės\nkompetentingai institucijai auditorių ir audito įmonių viešajai priežiūrai\natlikti, surašiusi darbo dokumentų poėmio aktą. Įstaiga gali pasidaryti darbo\ndokumentų kopijas. Tais atvejais, kai Įstaiga laikinai paimtus darbo dokumentus\narba darbo dokumentų kopijas perduoda valstybės narės ir (arba) valstybės ne\nnarės kompetentingai institucijai, apie tai turi informuoti audito įmonę.“"
    },
    {
      "provision_ref": "art23",
      "section": "23",
      "title": "23 straipsnis. 34 straipsnio 1, 6, 7, 10 ir 11 dalių pakeitimas",
      "content": "1. Pakeisti 34\nstraipsnio 1 dalį ir ją išdėstyti taip:\n„1. Auditorių ir\naudito įmonių atlikto audito kokybės užtikrinimą įgyvendina Įstaiga kartu su\nAuditorių rūmais. Auditorių rūmai, laikydamiesi šio skirsnio reikalavimų,\nnustato atlikto audito kokybės užtikrinimo įgyvendinimo tvarką Auditorių\nrūmuose ir suderina ją su Įstaiga. Apie kitus, ne kontrolierius,\nAuditorių rūmų narius ir darbuotojus, paskirtus atsakingais už audito kokybės\nužtikrinimą, ir šiai funkcijai atlikti pasitelktus kitus asmenis turi būti\ninformuojama Įstaiga.“\n2. 34 straipsnio\n6 dalyje vietoj žodžių „Audito ir apskaitos tarnyba“\nįrašyti žodį „Įstaiga“ ir šią dalį išdėstyti taip:\n„6. Įstaiga:\n1) nustato\naudito kokybės užtikrinimo organizavimo tvarką;\n2) Auditorių rūmų\nteikimu tvirtina atlikto audito kokybės peržiūros metodiką, išskirdama atvejus,\nkai atliekamos auditoriaus ir (arba) audito įmonės, atlikusios konsoliduotųjų\nfinansinių ataskaitų auditą, atlikto audito kokybės peržiūros;\n3) Auditorių\nrūmų teikimu tvirtina ir atšaukia kontrolierius, tvirtina metinius auditorių ir\naudito įmonių atlikto audito kokybės peržiūrų planus, patikrina peržiūrų planų\nfaktinį įvykdymą;\n4) nustato\nkontrolierių parinkimo, rengimo ir kvalifikacijos kėlimo tvarką;\n5) nustato\natlikto audito kokybės peržiūros ataskaitos reikalavimus.“\n3. Pakeisti 34\nstraipsnio 7 dalį ir ją išdėstyti taip:\n„7. Auditorių rūmai, įgyvendindami audito\nkokybės užtikrinimą:\n1) sudaro ir teikia Įstaigai\ntvirtinti metinius auditorių ir audito įmonių atlikto audito kokybės peržiūrų\nplanus (nurodomi auditoriai ir audito įmonės, kurių atlikto audito kokybės\nperžiūras numatoma atlikti, kontrolieriai, kurie atliks konkrečių auditorių ir\naudito įmonių atlikto audito kokybės peržiūras), teikia Įstaigai patikrinti\nperžiūrų planų faktinį įvykdymą;\n2) parenka kontrolierių\nkandidatūras ir teikia Įstaigai tvirtinti;\n3) koordinuoja auditorių\nkontrolierių atliekamas atlikto audito kokybės peržiūras;\n4) nagrinėja ir tvirtina\nauditorių kontrolierių atliktų peržiūrų ataskaitas;\n5) jei peržiūros metu\nnustatyta audito atlikimo kokybės trūkumų, teikia Įstaigai įvertinti siūlomą\nsprendimą ir, gavę Įstaigos įvertinimą dėl siūlomo sprendimo šio įstatymo 37\nstraipsnio 3 dalyje nustatyta tvarka, turi teisę skirti šio įstatymo 39 straipsnio\n1 dalyje nurodytas drausmines nuobaudas ir duoti šio įstatymo 38 straipsnyje\nnurodytus privalomus vykdyti nurodymus;\n6) jei peržiūros metu\nnustatomi reikšmingi audito atlikimo trūkumai, kreipiasi į Įstaigą dėl\nauditoriaus ir (arba) audito įmonės atlikto audito tyrimo inicijavimo.“\n4. 34 straipsnio\n10 dalyje vietoj žodžių „Audito ir apskaitos tarnyba“\nįrašyti žodį „Įstaiga“ ir šią dalį išdėstyti taip:\n„10. Įstaiga,\ngavusi šio straipsnio 7 dalies 5 punkte nurodytą siūlomą sprendimą, ne vėliau\nkaip per 20 darbo dienų pateikia savo įvertinimą, nurodytą šio įstatymo 37\nstraipsnio 3 dalyje.“\n5. 34 straipsnio\n11 dalyje vietoj žodžių „Audito ir apskaitos\ntarnybai“ įrašyti žodį „Įstaigai“ ir šią dalį išdėstyti taip:\n„11. Kai\nAuditorių rūmai patvirtina auditoriaus ir (arba) audito įmonės atlikto audito\nkokybės peržiūros ataskaitą, Auditorių rūmai apie tai praneša auditoriui,\naudito įmonei ir Įstaigai ir kartu auditoriui ir audito įmonei pateikiama\npatvirtinta audito kokybės peržiūros ataskaita ne vėliau kaip per 10 darbo\ndienų.“"
    },
    {
      "provision_ref": "art24",
      "section": "24",
      "title": "24 straipsnis. 35 straipsnio 3 ir 6 dalių pakeitimas",
      "content": "1.\nPakeisti 35 straipsnio 3 dalį ir ją išdėstyti taip:\n„3. Kitus\nreikalavimus kandidatams į kontrolieriaus pareigas nustato Įstaiga. Kai\nĮstaiga, kaip nustatyta šio įstatymo 34 straipsnio 6 dalies 3 punkte,\npatvirtina kontrolierių kandidatūras, su jais Auditorių rūmai nustatyta tvarka\nsudaro sutartis dėl paslaugų teikimo. Sutartyse, be kitų dalykų, nustatoma, kad\natlikto audito kokybės peržiūrų atlikimą materialiai ir techniškai aptarnauja\nAuditorių rūmai.“\n2. Pakeisti 35 straipsnio 6 dalį ir ją išdėstyti taip:\n„6.\nKontrolierius privalo:\n1) atlikdamas\nauditorių ir audito įmonių atlikto audito kokybės peržiūras, vadovautis šiuo\nįstatymu, Įstaigos patvirtinta Atlikto audito kokybės peržiūros metodika,\nBuhalterių profesionalų etikos kodeksu ir laikytis konfidencialumo ir\nprofesinės paslapties laikymosi tvarkos, nurodytos šio įstatymo 6\nstraipsnio 1 dalyje;\n2) atlikęs\naudito kokybės peržiūrą, parengti atlikto audito kokybės peržiūros ataskaitą,\nkurioje, be kitų dalykų, būtų nurodytos rekomendacijos dėl nustatytų atlikto\naudito trūkumų šalinimo, ir nustatytu laiku pateikti ją Auditorių rūmams ir\nĮstaigai;\n3) atsisakyti\natlikti audito kokybės peržiūrą ir pranešti apie tai Auditorių rūmams ir\nĮstaigai, jeigu atliekant audito kokybės peržiūrą gali iškilti interesų\nkonfliktas arba gali būti pažeidžiamas nepriklausomumo principas.“"
    },
    {
      "provision_ref": "art25",
      "section": "25",
      "title": "25 straipsnis. 36 straipsnio pakeitimas",
      "content": "Pakeisti\n36 straipsnį ir jį išdėstyti taip:\n„36\nstraipsnis. Auditorių ir audito įmonių atlikto audito tyrimas\n1. Auditorių\nir audito įmonių atlikto audito tyrimą atlieka Įstaiga. Į audito įmonių sąrašą\nįtrauktų valstybių narių audito įmonių atveju gali būti atliktas tik Lietuvos\nRespublikos teisės aktų nustatyta tvarka atlikto audito tyrimas.\n2. Auditorių\nrūmai, atsižvelgdami į atlikto audito kokybės peržiūros ataskaitą, kurioje\nkonstatuoti reikšmingi audito atlikimo trūkumai, kreipiasi į Įstaigą dėl\nauditoriaus ir (arba) audito įmonės atlikto audito tyrimo inicijavimo. Kai\nĮstaiga inicijuoja auditoriaus ir audito įmonės atlikto audito tyrimą, apie tai\npranešama auditoriui ir audito įmonei ne vėliau kaip prieš vieną darbo dieną\niki tyrimo pradžios. Šio įstatymo 23 straipsnio 5 dalyje nurodytų valstybių ne\nnarių auditorių ir šio įstatymo 24 straipsnio 5 dalyje nurodytų valstybių ne\nnarių audito įmonių atlikto audito tyrimas gali būti inicijuojamas Lietuvos\nRespublikos Vyriausybės arba jos įgaliotos institucijos nustatyta tvarka.\n3. Be šio\nstraipsnio 2 dalyje nustatyto atvejo inicijuoti auditoriaus arba audito įmonės\natlikto audito tyrimą, tyrimas gali būti pradėtas Įstaigos sprendimu, kai:\n1) valstybės\ninstitucijos, Auditorių rūmai, kiti juridiniai ir fiziniai asmenys kreipiasi į\nĮstaigą su pasiūlymu ištirti auditoriaus ir (arba) audito įmonės atliktą\nauditą;\n2) valstybių\nnarių ir valstybių ne narių kompetentingų institucijų prašymu;\n3) siekiama\nužtikrinti atlikto audito kokybės peržiūrų kokybę.\n4. Įstaiga\npradeda tyrimą, jei šio straipsnio 3 dalies 1 punkte nurodyta valstybės\ninstitucija, kuri kreipiasi į Įstaigą, yra teisėsaugos institucija.\n5. Atliekant\nauditoriaus ir audito įmonės atlikto audito tyrimą:\n1) nustatoma,\nkaip laikomasi Tarptautinio kokybės kontrolės standarto nuostatų;\n2) nustatoma,\nkaip laikomasi tarptautinių audito standartų nuostatų;\n3) nustatoma,\nkaip laikomasi nepriklausomumo ir kitų profesinės etikos principų;\n4) įvertinama\nauditui panaudotų išteklių kokybė ir kiekybė, gautas atlyginimas už auditą;\n5) nustatoma,\nkaip laikomasi šio įstatymo reikalavimų.\n6. Atlikto\naudito tyrimą atlieka Įstaigos darbuotojai, turintys ne mažesnę kaip 5 metų\nauditoriaus ir (arba) valstybės narės auditoriaus patirtį ir neturintys šiame\nįstatyme nustatytų galiojančių drausminių nuobaudų.\n7. Įstaigos\ndarbuotojai atlikto audito tyrimą atlieka laikydamiesi konfidencialumo ir\nprofesinės paslapties tvarkos, nustatytos šio įstatymo 6 straipsnio 1\ndalyje. Tyrimas gali būti atliekamas pasitelkus ekspertus (specialistus),\nturinčius atitinkamų žinių, atlikto audito tyrimo metu iškilusiems klausimams\nspręsti.\n8. Įstaiga\nnustato Atlikto audito tyrimo metodiką ir darbuotojų, atliekančių tyrimą,\nparinkimo, parengimo ir kvalifikacijos kėlimo tvarką.\n9. Atlikusi\nauditoriaus ir (arba) audito įmonės atlikto audito tyrimą, Įstaiga apie tyrimo\nrezultatus per 20 darbo dienų praneša auditoriui ir (arba) audito įmonei, kurių\natlikto audito tyrimas buvo atliktas, ir Auditorių rūmams.“"
    },
    {
      "provision_ref": "art26",
      "section": "26",
      "title": "26 straipsnis. 37 straipsnio pakeitimas",
      "content": "Pakeisti 37\nstraipsnį ir jį išdėstyti taip:\n„37 straipsnis. Įstaigos ir Auditorių rūmų\nteisės įgyvendinant atlikto audito kokybės užtikrinimą ir atliekant tyrimą\n1. Įstaiga,\nįgyvendindama atlikto audito kokybės užtikrinimą, kaip nustatyta šio įstatymo\n34 straipsnio 1 dalyje, ir atlikdama tyrimą, turi teisę:\n1) peržiūrėti\ndarbo dokumentus, audito atlikimo metodiką;\n2) reikalauti iš\nauditorių arba audito įmonių paaiškinti, kaip auditoriai ir audito įmonės\natliko auditą;\n3) peržiūrėti\nkontrolieriaus atliktos audito kokybės peržiūros dokumentus;\n4) gauti\npaaiškinimus iš kiekvieno audito įmonės darbuotojo, dalyvavusio atliekant\nauditą;\n5) gauti iš Auditorių\nrūmų ir kitų asmenų audito kokybei užtikrinti ir tyrimui atlikti reikalingą\ninformaciją;\n6) reikalauti\nnušalinti kontrolierių nuo atliekamos audito kokybės peržiūros, jeigu iškyla\ngrėsmė nepriklausomumui ir (arba) peržiūros kokybei;\n7) gauti iš Auditorių\nrūmų siūlomus sprendimus dėl atliktos audito kokybės peržiūros ir teikti jų\nįvertinimus;\n8) atlikusi\ntyrimą, duoti šio įstatymo 38 straipsnyje nustatytus nurodymus ir skirti šio\nįstatymo 39 straipsnyje nurodytas drausmines nuobaudas;\n9) dalyvauti atliekant\naudito kokybės peržiūras.\n2. Auditorių\nrūmai, įgyvendindami atlikto audito kokybės užtikrinimą, turi teisę:\n1) peržiūrėti\ndarbo dokumentus, audito atlikimo metodiką;\n2) reikalauti iš\nauditorių arba audito įmonių paaiškinti, kaip auditoriai ir audito įmonės\natliko auditą;\n3) peržiūrėti\nkontrolieriaus atliktos audito kokybės peržiūros dokumentus ir prireikus\ndalyvauti kontrolieriui atliekant audito kokybės peržiūras;\n4) gauti\npaaiškinimus iš kiekvieno audito įmonės darbuotojo, dalyvavusio atliekant auditą;\n5) gauti iš kitų\nasmenų audito kokybei užtikrinti reikalingą informaciją;\n6) gavę Įstaigos\nįvertinimą dėl siūlomo sprendimo, tvirtinti atlikto audito kokybės peržiūros\nataskaitas, įskaitant sprendimą duoti šio įstatymo 38 straipsnyje nustatytus\nnurodymus, ir skirti šio įstatymo 39 straipsnio 1 dalyje nurodytas drausmines\nnuobaudas arba kreiptis į Įstaigą dėl tyrimo atlikimo.\n3. Įstaiga\nprivalo pateikti savo įvertinimą dėl siūlomo sprendimo, nurodyto šio įstatymo\n34 straipsnio 7 dalies 5 punkte, ir:\n1) pritarti\nAuditorių rūmų siūlomam sprendimui;\n2) nepritarti\nAuditorių rūmų siūlomam sprendimui ir siūlyti kitokį sprendimą;\n3) nepritarti\nAuditorių rūmų siūlomam sprendimui ir pavesti, kad atlikto audito kokybės\nperžiūra būtų pakartotinai atlikta kito kontrolieriaus arba būtų atlikta\npapildoma atlikto audito kokybės peržiūra;\n4) nepritarti\nAuditorių rūmų siūlomam sprendimui ir atlikti audito tyrimą.\n4. Galioja tik\ntie Auditorių rūmų sprendimai dėl audito kokybės peržiūros ataskaitų, kuriose\nnustatyti atlikto audito kokybės trūkumai, kuriems Įstaiga pateikė savo\nįvertinimą.“"
    },
    {
      "provision_ref": "art27",
      "section": "27",
      "title": "27 straipsnis. 38 straipsnio pakeitimas",
      "content": "Pakeisti 38\nstraipsnį ir jį išdėstyti taip:\n„38\nstraipsnis. Nurodymai\nauditoriams ir audito įmonėms\n1. Auditorių\nrūmai, išnagrinėję ir tvirtindami atlikto audito kokybės peržiūros ataskaitą,\narba Įstaiga, atlikusi tyrimą, gali:\n1) nurodyti\nauditoriui arba audito įmonei ištaisyti nustatytus trūkumus per nurodytą\nterminą;\n2) nurodyti\nauditoriui papildomai kelti profesinę kvalifikaciją (nustatyti valandų skaičių\nir nurodyti terminą). Šis nurodymas gali būti skirtas kartu su šio įstatymo 39\nstraipsnio 1 dalyje nurodyta drausmine nuobauda arba be jos.\n2. Auditorių\nrūmai tikrina, kaip auditorius ir (arba) audito įmonė vykdo šio straipsnio 1\ndalyje nustatytus nurodymus. Kaip vykdomi šie nurodymai, Auditorių rūmai\ninformuoja Įstaigą su ja suderinta tvarka.“"
    },
    {
      "provision_ref": "art28",
      "section": "28",
      "title": "28 straipsnis. 39 straipsnio pakeitimas",
      "content": "Pakeisti 39\nstraipsnį ir jį išdėstyti taip:\n„39 straipsnis. Drausminės nuobaudos\n1. Jeigu\nauditorius ir (arba) audito įmonė nevykdo šio įstatymo 38 straipsnyje nustatytų\nnurodymų arba atlikus auditoriaus ir audito įmonės atlikto audito kokybės\nperžiūrą ir pakartotinai nustačius ankstesnių peržiūrų metu nustatytus kokybės\ntrūkumus, arba atlikus tyrimą ir paaiškėjus audito atlikimo trūkumams,\nAuditorių rūmai arba Įstaiga gali skirti vieną iš šių nuobaudų:\n1) auditoriui\narba audito įmonei pareikšti įspėjimą;\n2) nurodyti\nAuditorių rūmams sustabdyti auditoriaus pažymėjimo galiojimą ir pavesti\nauditoriui perlaikyti vieną ar kelis kvalifikacinius egzaminus, nurodytus šio\nįstatymo 11 straipsnyje, per ne ilgesnį negu 3 metų laikotarpį.\n2. Atlikto\naudito tyrimą atlikusi ir konstatavusi reikšmingus audito atlikimo trūkumus,\nĮstaiga gali skirti auditoriui ir (arba) audito įmonei vieną iš šių nuobaudų:\n1) priimti\nsprendimą nurodyti Auditorių rūmams panaikinti auditoriaus vardą;\n2) priimti\nsprendimą nurodyti Auditorių rūmams atimti audito įmonės pažymėjimą ir\nišbraukti audito įmonę iš audito įmonių sąrašo.\n3. Apie priimtą\nsprendimą jį priėmę Auditorių rūmai ar Įstaiga privalo per 10 darbo dienų nuo\natitinkamo sprendimo priėmimo dienos raštu pranešti auditoriui ir (arba) audito\nįmonei, o jei nuobaudos buvo skirtos viešojo intereso įmones audituojantiems\nauditoriams ir (arba) audito įmonėms, – ir Lietuvos bankui. Informacija apie\npaskirtas nuobaudas paskelbiama auditorių ir audito įmonių sąrašuose pasibaigus\nšio įstatymo 40 straipsnyje nustatytam terminui.\n4. Šio\nstraipsnio 1 dalies 1 punkte nurodytos drausminės nuobaudos galioja vienus\nmetus.“\nStraipsnio pakeitimai:\nNr. XI-1707, 2011-11-17,\nŽin., 2011, Nr. 146-6851 (2011-12-01)"
    },
    {
      "provision_ref": "art29",
      "section": "29",
      "title": "29 straipsnis. 40 straipsnio pakeitimas",
      "content": "Pakeisti\n40 straipsnį ir jį išdėstyti taip:\n„40\nstraipsnis. Auditorių rūmų ir Įstaigos sprendimų apskundimo tvarka\nĮgyvendinant\naudito kokybės užtikrinimą, Auditorių rūmų priimti sprendimai ir Įstaigos\nsprendimai gali būti skundžiami Lietuvos Respublikos įstatymų nustatyta tvarka\nper 30 kalendorinių dienų nuo pranešimo apie atitinkamo sprendimo priėmimą\nįteikimo dienos.“"
    },
    {
      "provision_ref": "art30",
      "section": "30",
      "title": "30 straipsnis. 41 straipsnio pakeitimas",
      "content": "Pakeisti 41\nstraipsnį ir jį išdėstyti taip:\n„41\nstraipsnis. Auditorių\nir audito įmonių audito kokybės užtikrinimo ir tyrimo rezultatų skelbimas\n1. Įstaiga\nkiekvienais metais iki kovo 1 dienos savo interneto svetainėje skelbia\napibendrintus auditorių ir audito įmonių audito kokybės užtikrinimo rezultatus\n– nurodo atliktų audito kokybės peržiūrų ir audito tyrimų skaičių, jų\nrezultatus, paskirtas drausmines nuobaudas ir duotus nurodymus.\n2. Auditorių\nrūmai nedelsdami teikia Įstaigai jos prašomą informaciją, susijusią su\nauditorių ir audito įmonių audito kokybės užtikrinimu ir tyrimu.“"
    },
    {
      "provision_ref": "art31",
      "section": "31",
      "title": "31 straipsnis. 42 straipsnio pakeitimas",
      "content": "Pakeisti 42\nstraipsnį ir jį išdėstyti taip:\n„42\nstraipsnis. Auditorių ir audito įmonių audito viešoji priežiūra\n1. Auditorių ir\naudito įmonių audito viešąją priežiūrą (toliau – audito viešoji priežiūra)\natlieka Įstaiga.\n2. Įstaiga –\nįstatymų nustatyta tvarka įsteigta valstybės biudžetinė įstaiga, veikianti\npagal jos teisinę formą reglamentuojantį Lietuvos Respublikos biudžetinių\nįstaigų įstatymą, jei šis įstatymas nenustato ko kita, ir savo nuostatus.“"
    },
    {
      "provision_ref": "art32",
      "section": "32",
      "title": "32 straipsnis. 43 straipsnio pakeitimas",
      "content": "Pakeisti 43\nstraipsnį ir jį išdėstyti taip:\n„43\nstraipsnis. Įstaiga\n1. Įstaigai\nvadovauja direktorius. Įstaigos direktorius privalo būti nepraktikuojantis\nasmuo, turintis ne mažesnę kaip 3 metų darbo patirtį audito, apskaitos, teisės\nir (arba) finansų srityse.\n2. Įstaigos\ndarbuotojų kvalifikacija turi būti nuolat keliama Įstaigos nustatyta tvarka,\nprieš tai suderinta su savininko teises ir pareigas įgyvendinančia Lietuvos\nRespublikos Vyriausybės įgaliota valstybės valdymo institucija.\n3. Auditorius,\ndirbdamas Įstaigoje, privalo sustabdyti savo auditoriaus pažymėjimo galiojimą\nir narystę Auditorių rūmuose.\n4. Įstaigoje\nsudaromas kolegialus patariamasis organas – Audito priežiūros komitetas. Šis\nkomitetas pataria direktoriui ir struktūriniam padaliniui, atliekančiam audito\nviešąją priežiūrą, audito viešosios priežiūros klausimais.\n5. Audito\npriežiūros komitetą sudaro 7 nariai. Daugiau kaip pusė šio komiteto narių\nprivalo būti nepraktikuojantys asmenys. Audito priežiūros komiteto nariai\nprivalo turėti ne mažesnę kaip 3 metų darbo patirtį audito, apskaitos, teisės\nir (arba) finansų srityse. Į Audito priežiūros komitetą 3 narius skiria\nLietuvos bankas ir po vieną narį skiria Finansų ministerija, Auditorių rūmai ir\nkitos auditorius vienijančios profesinės organizacijos. Kitų auditorius\nvienijančių profesinių organizacijų skiriamas (skiriami) narys (nariai)\natrenkamas (atrenkami) Įstaigos sprendimu ir turi būti atliekantis\n(atliekantys) auditus auditorius (auditoriai).\n6. Audito\npriežiūros komiteto pritarimas būtinas, kai tvirtinami Įstaigos sprendimai:\n1) dėl tvarkų,\nnustatytų šio įstatymo 5 straipsnio 8 dalyje ir 6 straipsnio 1 dalyje, dėl šio\nįstatymo 34 straipsnio 6 dalies 1 punkte nustatytos tvarkos, 2 punkte\nnustatytos metodikos, 4 punkte nustatytos tvarkos ir 5 punkte nustatytų\nreikalavimų, dėl šio įstatymo 20 straipsnio 1 dalyje nustatyto tvarkos aprašo suderinimo;\n2) dėl atlikto\nšio įstatymo 36 straipsnyje nustatyto tyrimo rezultatų, dėl peržiūros\nrezultatų, kaip nurodyta šio įstatymo 37 straipsnio 3 dalyje, įskaitant\nsusijusius nurodymus ir (arba) drausmines nuobaudas;\n3) kiti\nsprendimai, kuriuos nurodo savininko teises ir pareigas įgyvendinanti Lietuvos\nRespublikos Vyriausybės įgaliota valstybės valdymo institucija.\n7. Įstaigoje\ngali būti sudaromi kiti kolegialūs organai šios Įstaigos funkcijoms atlikti.“\nStraipsnio pakeitimai:\nNr. XI-1707, 2011-11-17,\nŽin., 2011, Nr. 146-6851 (2011-12-01)"
    },
    {
      "provision_ref": "art33",
      "section": "33",
      "title": "33 straipsnis. 44 straipsnio pakeitimas",
      "content": "Pakeisti 44\nstraipsnį ir jį išdėstyti taip:\n„44 straipsnis. Įstaigos uždaviniai, funkcijos ir\nteisės\n1. Įstaigos\nuždaviniai yra:\n1) įgyvendinti\naudito viešąją priežiūrą;\n2) bendradarbiauti su valstybių narių ir valstybių\nne narių kompetentingomis institucijomis;\n3) įgyvendinti\nkitus šiame ir kituose teisės aktuose nustatytus uždavinius.\n2. Įgyvendindama\nšio straipsnio 1 dalyje nustatytus uždavinius, Įstaiga atlieka šias funkcijas:\n1) prižiūri\nsprendimų dėl auditoriaus vardo suteikimo, audito įmonės pažymėjimo išdavimo ir\njos įrašymo į audito įmonių sąrašą priėmimo, auditoriaus pažymėjimo išdavimo ir\nauditoriaus įtraukimo į auditorių sąrašą procesą;\n2) tvirtina\nsritis, iš kurių laikomi kvalifikaciniai auditoriaus egzaminai, nagrinėja\nasmenų, neišlaikiusių ir nesutikusių su kvalifikacinių auditoriaus egzaminų\nįvertinimu, apeliacijas;\n3) stebi, kaip\norganizuojami auditorių kvalifikacijos kėlimo kursai, ir prireikus teikia\npastabas dėl jų organizavimo tobulinimo, dalyvauja derinant šio įstatymo 28\nstraipsnyje nustatytas programas, priima sprendimus dėl auditorių, išklausiusių\nkitus, negu nustatyta šio įstatymo 28 straipsnio 2 dalyje, kursus, ir\nauditorių, išėjusių lygiaverčius profesinės kvalifikacijos tobulinimo kursus,\nskundų dėl Auditorių rūmų atsisakymo įskaityti šių kursų laiką į šio įstatymo\n28 straipsnio 1 dalyje nustatytų kursų valandų skaičių;\n4) stebi, kaip\nverčiami Buhalterių profesionalų etikos kodeksas, tarptautiniai audito\nstandartai ir Tarptautinis kokybės kontrolės standartas į lietuvių kalbą, ir\nprireikus imasi veiksmų, kad būtų garantuotas jų tinkamos kokybės vertimas\nlaiku;\n5) kartu su\nAuditorių rūmais įgyvendina auditorių ir audito įmonių atlikto audito kokybės\nužtikrinimą, atlieka tyrimus, skiria šio įstatymo 39 straipsnio 1 ir 2 dalyse\nnustatytas nuobaudas ir duoda šio įstatymo 38 straipsnyje nustatytus nurodymus,\nįvertina Auditorių rūmų siūlomus sprendimus dėl šių nuobaudų ar nurodymų\nskyrimo arba neskyrimo šio įstatymo 37 straipsnio 3 dalyje nustatyta tvarka;\n6) nedelsdama\nperduoda Lietuvos bankui, Finansų ministerijai, valstybių narių ir valstybių ne\nnarių kompetentingoms institucijoms informaciją, taip pat konfidencialią,\nreikalingą jų priežiūros funkcijoms atlikti. Iš valstybių narių ir valstybių ne\nnarių atitinkamų institucijų gautą informaciją, taip pat konfidencialią,\nnaudoja tik audito viešajai priežiūrai atlikti;\n7)\nbendradarbiauja su valstybių narių kompetentingomis institucijomis ir valstybių\nne narių kompetentingomis institucijomis, kurios Europos Komisijos sprendimu\npripažintos tinkamomis bendradarbiauti ir keistis informacija, pasirašant\nbendradarbiavimo susitarimus abipusiškumo pagrindu ir atliekant tyrimus;\n8)\nbendradarbiauja, keičiasi informacija su Lietuvos banku, Finansų ministerija,\nvalstybių narių ir valstybių ne narių kompetentingomis institucijomis;\n9) pagal savo\nkompetenciją dalyvauja Europos Komisijos sudarytų komitetų ir darbo grupių\nveikloje;\n10) atlieka\nkitas šiame įstatyme ir kituose teisės aktuose nustatytas funkcijas.\n3. Įstaiga,\natlikdama savo funkcijas, turi teisę:\n1)\nbendradarbiauti su valstybių narių kompetentingomis institucijomis, sudaryti\nsutartis su valstybių ne narių kompetentingomis institucijomis dėl\nbendradarbiavimo ir keitimosi informacija;\n2) dalyvauti\nvalstybių narių ir valstybių ne narių kompetentingų institucijų atliekamuose\nauditorių ir audito įmonių atlikto audito tyrimuose;\n3)\nleisti dalyvauti valstybių narių kompetentingoms institucijoms ir valstybių ne\nnarių kompetentingoms institucijoms, nurodytoms šio straipsnio 2 dalies 7\npunkte, atlikto audito tyrimuose, kuriuos atlieka Įstaiga;\n4) gauti\ninformaciją, taip pat konfidencialią, reikalingą šio straipsnio 1 dalyje\nnustatytiems uždaviniams įgyvendinti;\n5) kreiptis į\nteismą dėl viešojo intereso gynimo;\n6) dalyvauti\nAuditorių rūmų ir kitų auditorius vienijančių profesinių organizacijų\nvisuotiniuose narių susirinkimuose, valdymo ir kolegialių organų posėdžiuose be\nbalsavimo teisės;\n7) tikrinti,\nkaip Auditorių rūmai atlieka jiems pavestas funkcijas, susijusias su\nkvalifikacinių egzaminų organizavimu ir vykdymu, Buhalterių profesionalų etikos\nkodekso, tarptautinių audito standartų ir Tarptautinio kokybės kontrolės\nstandarto vertimu, ir teikti privalomus nurodymus Auditorių rūmams dėl šių\nfunkcijų atlikimo tobulinimo;\n8) tikrinti,\nkaip Auditorių rūmai atlieka auditorių vardo suteikimo, sustabdymo ir\npanaikinimo, taip pat auditorių ir audito įmonių sąrašų tvarkymo funkcijas, ir\nteikti privalomus nurodymus Auditorių rūmams dėl šių funkcijų atlikimo\ntobulinimo;\n9) tikrinti,\nkaip Auditorių rūmai atlieka su atlikto audito kokybės užtikrinimu susijusias\nfunkcijas, ir teikti privalomus nurodymus Auditorių rūmams dėl šių funkcijų\natlikimo tobulinimo;\n10) gavusi\nLietuvos banko motyvuotą reikalavimą atšaukti viešojo intereso įmonės auditą\natliekantį auditorių ir (arba) nutraukti audito sutartį su audito įmone, duoti\nprivalomą vykdyti nurodymą atšaukti viešojo intereso įmonės auditą atliekantį\nauditorių ir (arba) nutraukti audito sutartį su audito įmone;\n11) kreiptis į\nAuditorių rūmus, kad būtų išnagrinėta, ar auditorius ir (arba) audito įmonė\nlaikosi Buhalterių profesionalų etikos kodekso, ir priimti atitinkami\nsprendimai;\n12)\nkreiptis į Auditorių rūmus, kad būtų išnagrinėta, ar audito įmonių užtikrinimo\nir kitos susijusios paslaugos teiktos laikantis tarptautinių užtikrinimo\nužduočių, tarptautinių peržiūros užduočių, tarptautinių susijusių paslaugų\nstandartų ir susijusių praktinių nurodymų, ir priimti atitinkami sprendimai;\n13) turėti kitų\nšiame įstatyme ir kituose teisės aktuose nustatytų teisių.\n4. Finansų\nministerija kontroliuoja, kaip Įstaiga atlieka jai pavestas funkcijas. Įstaiga,\nkalendoriniams metams pasibaigus, per 30 kalendorinių dienų pateikia Finansų\nministerijai jai pavestų funkcijų atlikimo ataskaitą. Finansų ministerijos\nprašymu Įstaiga privalo teikti kitą papildomą informaciją, susijusią su audito\nviešąja priežiūra arba su kituose teisės aktuose nustatytomis funkcijomis.\n5. Įstaiga,\nkalendoriniams metams pasibaigus, per 20 kalendorinių dienų savo interneto\nsvetainėje paskelbia ataskaitinių metų darbo programą ir pateikia praėjusių\nmetų veiklos ataskaitą.“\nStraipsnio pakeitimai:\nNr. XI-1707, 2011-11-17,\nŽin., 2011, Nr. 146-6851 (2011-12-01)"
    },
    {
      "provision_ref": "art34",
      "section": "34",
      "title": "34 straipsnis. 45 straipsnio pakeitimas",
      "content": "Pakeisti 45\nstraipsnį ir jį išdėstyti taip:\n„45 straipsnis. Įstaigos darbuotojų ir jos kolegialių\norganų narių pareiga neatskleisti konfidencialios informacijos\nĮstaigos\ndarbuotojai ir jos kolegialių organų nariai privalo laikyti paslaptyje duomenis\narba informaciją, kuriuos sužinojo naudodamiesi savo teisėmis, atlikdami\nfunkcijas, jeigu tokie duomenys arba informacija sudaro įstatymų saugomą\npaslaptį arba buvo gauti iš šio įstatymo 32 straipsnyje nurodytų darbo\ndokumentų, ir laikytis konfidencialumo ir profesinės paslapties laikymosi\ntvarkos, nustatytos šio įstatymo 6 straipsnio 1 dalyje. Įstaigos darbuotojai ir\njos kolegialių organų nariai neturi teisės pasinaudoti konfidencialia\ninformacija kitais tikslais, negu nustatyta šiame įstatyme.“"
    },
    {
      "provision_ref": "art35",
      "section": "35",
      "title": "35 straipsnis. 46 straipsnio pakeitimas",
      "content": "Pakeisti 46\nstraipsnį ir jį išdėstyti taip:\n„46 straipsnis. Įstaigos lėšos viešosios priežiūros\nfunkcijai atlikti\nĮstaigos lėšos\naudito viešajai priežiūrai atlikti:\n1) valstybės\nbiudžeto lėšos;\n2) kitos lėšos.“"
    },
    {
      "provision_ref": "art36",
      "section": "36",
      "title": "36 straipsnis. 47 straipsnio pakeitimas",
      "content": "Pakeisti 47\nstraipsnį ir jį išdėstyti taip:\n„47 straipsnis. Įstaigos reorganizavimas,\npertvarkymas ir likvidavimas\nĮstaiga\nreorganizuojama, pertvarkoma ir likviduojama teisės aktų nustatyta tvarka.“"
    },
    {
      "provision_ref": "art37",
      "section": "37",
      "title": "37 straipsnis. Devintojo skirsnio pavadinimo pakeitimas",
      "content": "Pakeisti\ndevintojo skirsnio pavadinimą ir jį išdėstyti taip:\n„DEVINTASIS\nSKIRSNIS\nĮSTAIGOS\nBENDRADARBIAVIMAS SU KOMPETENTINGOMIS INSTITUCIJOMIS“."
    },
    {
      "provision_ref": "art38",
      "section": "38",
      "title": "38 straipsnis. 48 straipsnio pavadinimo ir 1, 4, 5 dalių pakeitimas",
      "content": "1. 48 straipsnio\npavadinime vietoj\nžodžių „Audito ir apskaitos tarnybos“ įrašyti žodį\n„Įstaigos“ ir straipsnio pavadinimą išdėstyti taip:\n„48 straipsnis. Įstaigos bendradarbiavimas\nsu kitų valstybių narių kompetentingomis institucijomis“.\n2. 48 straipsnio\n1 dalyje vietoj\nžodžių „Audito ir apskaitos tarnyba“ įrašyti žodį\n„Įstaiga“ ir šią dalį išdėstyti taip:\n„1. Įstaiga,\natlikdama šio įstatymo 44 straipsnio 2 dalies 6, 7 ir 8 punktuose nustatytas\nfunkcijas, bendradarbiauja ir keičiasi informacija su valstybių narių\nkompetentingomis institucijomis.“\n3. 48 straipsnio\n4 dalyje vietoj žodžių „Audito ir apskaitos tarnyba“\nįrašyti žodį „Įstaiga“ ir šią dalį išdėstyti taip:\n„4. Tais\natvejais, kai Įstaiga nutaria, kad kitoje valstybėje narėje buvo vykdoma ir\n(arba) vykdoma audito veikla prieštarauja šiame įstatyme nustatytiems audito\natlikimo principams, apie tokį sprendimą turi pranešti tos valstybės narės\nkompetentingai institucijai.“\n4. Pakeisti 48\nstraipsnio 5 dalį ir ją išdėstyti taip:\n„5. Jeigu šio\nstraipsnio 4 dalyje nustatytu atveju Įstaigai tokį sprendimą praneša kitos\nvalstybės narės kompetentinga institucija, Įstaiga turi imtis atitinkamų\nveiksmų ir apie tai informuoti pranešusią kitos valstybės narės kompetentingą\ninstituciją.“"
    },
    {
      "provision_ref": "art39",
      "section": "39",
      "title": "39 straipsnis. 49 straipsnio pakeitimas",
      "content": "Pakeisti 49\nstraipsnį ir jį išdėstyti taip:\n„49\nstraipsnis. Įstaigos bendradarbiavimas su valstybių ne narių kompetentingomis\ninstitucijomis\n1.\nĮstaiga, atlikdama šio įstatymo 44 straipsnio 2 dalies 6, 7 ir 8 punktuose\nnustatytas funkcijas, savo nustatyta tvarka bendradarbiauja ir keičiasi\ninformacija su valstybių ne narių kompetentingomis institucijomis. Auditorių ir\n(arba) audito įmonių turimi darbo ir kiti dokumentai Įstaigos gali būti\nperduoti valstybių ne narių kompetentingoms institucijoms, nurodytoms šio\nįstatymo 44 straipsnio 2 dalies 7 punkte, tada, kai šie auditorių ir (arba)\naudito įmonių darbo ir kiti dokumentai yra susiję su tose valstybėse ne narėse\nsavo vertybinius popierius išleidusiomis įmonėmis, jų dukterinėmis įmonėmis.\n2. Įstaiga\nturi teisę perduoti šio straipsnio 1 dalyje nurodytus dokumentus tik\npasirašiusi bendradarbiavimo su valstybių ne narių kompetentingomis\ninstitucijomis, nurodytomis šio įstatymo 44 straipsnio 2 dalies 7 punkte,\nsusitarimus abipusiškumo pagrindu, jeigu valstybės ne narės kompetentingų\ninstitucijų darbuotojai laikosi konfidencialumo ir profesinės paslapties principo,\nnurodyto šio įstatymo 4 straipsnio 2 dalies 2 punkte. Kai Įstaiga\npasirašo bendradarbiavimo su valstybių ne narių kompetentingomis institucijomis\nsusitarimus abipusiškumo pagrindu, apie tai informuojama Europos Komisija.\n3.\nAsmens duomenys gali būti perduodami valstybių ne narių kompetentingoms\ninstitucijoms, nurodytoms šio įstatymo 44 straipsnio 2 dalies 7 punkte, tik\nlaikantis Lietuvos Respublikos asmens duomenų teisinės apsaugos įstatymo\nreikalavimų.“"
    },
    {
      "provision_ref": "art40",
      "section": "40",
      "title": "40 straipsnis. 50 straipsnio pakeitimas",
      "content": "Pakeisti 50\nstraipsnį ir jį išdėstyti taip:\n„50 straipsnis. Atsisakymas bendradarbiauti\n1.\nĮstaiga turi teisę atsisakyti bendradarbiauti arba teikti informaciją, kaip\nnustatyta šio įstatymo 44 straipsnio 2 dalies 6, 7 ir 8 punktuose, valstybių\nnarių kompetentingoms institucijoms ir valstybių ne narių kompetentingoms\ninstitucijoms, nurodytoms šio įstatymo 44 straipsnio 2 dalies 7 punkte, tuo\natveju, jeigu:\n1)\ninformacijos perdavimas, bendradarbiavimas ar šio įstatymo 36 straipsnio 3\ndalies 2 punkte nustatyto tyrimo atlikimas galėtų neigiamai paveikti Lietuvos\nRespublikos suverenitetą, saugumą ar viešąją tvarką;\n2)\ndėl tų pačių veiksmų ir tų pačių asmenų jau yra pradėtas teismo ar ikiteisminis\nprocesas Lietuvos Respublikoje;\n3)\ndėl tų pačių veiksmų ir tų pačių asmenų jau yra priimtas galutinis teismo\nsprendimas Lietuvos Respublikoje.\n2. Jeigu Įstaiga pasinaudoja šio straipsnio 1 dalyje\nnustatyta teise, ji nedelsdama apie tai praneša kompetentingai institucijai,\npateikusiai prašymą suteikti informaciją ar kitokio pobūdžio pagalbą,\nnurodydama atsisakymo bendradarbiauti ir keistis informacija priežastis.“"
    },
    {
      "provision_ref": "art41",
      "section": "41",
      "title": "41 straipsnis. 53 straipsnio 2 dalies 1 punkto pakeitimas",
      "content": "53 straipsnio 2\ndalies 1 punkte vietoj žodžių „Audito ir apskaitos tarnybai“ įrašyti\nžodį „Įstaigai“ ir šį punktą išdėstyti taip:\n„1) kiekvienais\nmetais iki gruodžio 1 dienos pateikti Įstaigai ir audituojamos įmonės Audito\nkomitetui, kai jis sudaromas šio įstatymo 52 straipsnio 1 dalyje nustatytais\natvejais, raštą, patvirtinantį, kad ji yra nepriklausoma nuo audituojamų\nviešojo intereso įmonių;“."
    },
    {
      "provision_ref": "art42",
      "section": "42",
      "title": "42 straipsnis. 54 straipsnio 2 dalies pakeitimas",
      "content": "54 straipsnio 2\ndalyje vietoj žodžių „atitinkama priežiūros institucija“ įrašyti žodžius „Lietuvos\nbanku“ ir šią dalį išdėstyti taip:\n„2. Viešojo\nintereso įmonių audito ataskaitos reikalavimus, atsižvelgdami į viešojo\nintereso įmonių veiklą reglamentuojančių įstatymų nuostatas, nustato Auditorių\nrūmai, suderinę su Įstaiga ir su Lietuvos banku.“\nStraipsnio pakeitimai:\nNr. XI-1707, 2011-11-17,\nŽin., 2011, Nr. 146-6851 (2011-12-01)"
    },
    {
      "provision_ref": "art43",
      "section": "43",
      "title": "43 straipsnis. 57 straipsnio 8 punkto pakeitimas",
      "content": "57 straipsnio 8\npunkte vietoj žodžių „Audito ir apskaitos tarnybos“ įrašyti žodį „Įstaigos“ ir šį\npunktą išdėstyti taip:\n„8) gauti iš valstybės\ninstitucijų, Įstaigos, auditorių ir audito įmonių savo funkcijoms atlikti\nreikalingą informaciją apie auditorius ir audito įmones.“"
    },
    {
      "provision_ref": "art44",
      "section": "44",
      "title": "44 straipsnis. 58 straipsnio 7, 10, 11 ir 13 punktų pakeitimas",
      "content": "1. 58 straipsnio\n7 punkte vietoj žodžių „Audito ir apskaitos tarnybai“ įrašyti žodį „Įstaigai“ ir šį\npunktą išdėstyti taip:\n„7) rengti\natlikto audito kokybės peržiūros metodikos projektą ir teikti Įstaigai\ntvirtinti;“.\n2. 58 straipsnio\n10 punkte vietoj žodžių „Audito ir apskaitos tarnybai“ įrašyti žodį „Įstaigai“ ir šį\npunktą išdėstyti taip:\n„10) nedelsiant\nteikti informaciją Įstaigai apie šio įstatymo 59 straipsnyje nustatyta tvarka\ntaikytas poveikio priemones;“.\n3. 58 straipsnio\n11 punkte vietoj žodžių „Audito ir apskaitos tarnybą“ įrašyti žodį „Įstaigą“ ir šį punktą\nišdėstyti taip:\n„11) gavus\ninformaciją apie netinkamai atliktą auditą, nedelsiant pradėti auditoriaus ar\naudito įmonės atlikto audito kokybės peržiūrą ar kreiptis į Įstaigą su prašymu\ndėl audito tyrimo;“.\n4. 58 straipsnio\n13 punkte vietoj žodžių „Audito ir apskaitos tarnybai“ įrašyti žodį „Įstaigai“ ir šį\npunktą išdėstyti taip:\n„13) teikti\ninformaciją Įstaigai, valstybės institucijoms šio įstatymo ir kitų teisės aktų\nnustatyta tvarka;“."
    },
    {
      "provision_ref": "art45",
      "section": "45",
      "title": "45 straipsnis. 59 straipsnio 5 dalies pakeitimas",
      "content": "Pakeisti 59\nstraipsnio 5 dalį ir ją išdėstyti taip:\n„5. Priėmus\nsprendimą skirti šio straipsnio 2 dalyje nustatytas nuobaudas, apie tai\nAuditorių rūmai informuoja Įstaigą su ja suderinta tvarka. Auditorių rūmai,\natsižvelgdami į Auditorių garbės teismo sprendimus, gali atlikti auditoriaus ar\naudito įmonės atlikto audito kokybės peržiūrą arba kreiptis į Įstaigą su\nprašymu atlikti tyrimą.“"
    },
    {
      "provision_ref": "art46",
      "section": "46",
      "title": "46 straipsnis. Baigiamosios nuostatos",
      "content": "1. Šis\nįstatymas, išskyrus šio straipsnio 2 dalį, įsigalioja 2012 m. gegužės 1 d.\n2.\nLietuvos Respublikos Vyriausybė arba jos įgaliota institucija iki šio įstatymo\nįsigaliojimo pagal kompetenciją priima šio įstatymo įgyvendinamuosius teisės\naktus.\n\nSkelbiu šį Lietuvos Respublikos Seimo\npriimtą įstatymą.\n\nRESPUBLIKOS PREZIDENTĖ                                                               DALIA\nGRYBAUSKAITĖ\n_____________________"
    }
  ],
  "definitions": []
}
