{
  "id": "lt-law-xv-238",
  "type": "statute",
  "title": "Lietuvos Respublikos energetikos įstatymo Nr. IX-884 2, 8 straipsnių ir priedo pakeitimo įstatymas",
  "short_name": "XV-238",
  "status": "in_force",
  "issued_date": "2025-06-05",
  "in_force_date": "2025-10-01",
  "url": "https://e-tar.lt/portal/lt/legalAct/9e9b26624c2e11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 151 dalimi:\n\n„151. Energijos nepriteklius – namų ūkio padėtis, kai stokojama galimybių pasinaudoti pagrindinėmis energetikos paslaugomis, kuriomis užtikrinamas įprastas patogumo, gyvenimo ir sveikatos lygis, įskaitant tinkamą šilumos, karšto vandens ir vėsumos tiekimą, apšvietimą ir buitiniams prietaisams būtiną elektros energiją, ir kai tokia padėtis susidaro dėl to, kad pastatas, kuriame yra namų ūkis, neatitinka nustatytų minimalių pastato statybos metų, energinio naudingumo, higienos reikalavimų ir (ar) namų ūkio pajamos neatitinka nustatytų namų ūkio pajamų reikalavimų.“\n\n2. Papildyti 2 straipsnį 152 dalimi:\n\n„152. Energijos nepriteklių patiriantis asmuo – asmuo, kurio namų ūkyje susiduriama su energijos nepritekliumi.“\n\n3. Papildyti 2 straipsnį 171 dalimi:\n\n„171. Energijos tiekėjas – asmuo, turintis teisę parduoti ir (ar) perparduoti energiją energijos vartotojams.“\n\n4. Pakeisti 2 straipsnio 20 dalį ir ją išdėstyti taip:\n\n„20. Energijos vartojimo auditas – procedūra, kurios metu nustatomos ir įvertinamos energijos išteklių ir (ar) energijos sąnaudos pastatuose, transporto priemonėse, įrenginiuose ir technologiniams procesams arba bendros energijos išteklių ir (ar) energijos sąnaudos, reikalingos teikiant viešąsias ar privačias paslaugas, parenkamos ir ekonomiškai pagrindžiamos energijos išteklių ir (ar) energijos taupymo priemonės, įvertinamas ekonomiškai efektyvaus atsinaujinančiųjų išteklių energijos naudojimo arba gamybos potencialas ir pateikiama ataskaita energijos vartojimo audito užsakovui.“\n\n5. Pakeisti 2 straipsnio 45 dalį ir ją išdėstyti taip:\n\n„45. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos civiliniame kodekse, Lietuvos Respublikos elektroninių ryšių įstatyme, Lietuvos Respublikos elektros energetikos įstatyme, Lietuvos Respublikos finansinės apskaitos įstatyme, Lietuvos Respublikos gamtinių dujų įstatyme, Lietuvos Respublikos įmonių ir įmonių grupių atskaitomybės įstatyme, Lietuvos Respublikos krizių valdymo ir civilinės saugos įstatyme, Lietuvos Respublikos metrologijos įstatyme, Lietuvos Respublikos pelno mokesčio įstatyme, Lietuvos Respublikos specialiųjų žemės naudojimo sąlygų įstatyme, Lietuvos Respublikos statybos įstatyme, Lietuvos Respublikos valstybės kontrolės įstatyme ir Europos Sąjungos reglamentuose, reglamentuojančiuose energetikos sektorių veiklą.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "1. Papildyti 8 straipsnį 111 dalimi:\n\n„111. Taryba, vykdydama šio straipsnio 11 dalyje, Elektros energetikos įstatymo 9 straipsnio 3 ir 4 dalyse ir Gamtinių dujų įstatymo 7 straipsnio 1 ir 2 dalyse įtvirtintas funkcijas ir pareigas, susijusias su jos sprendimais dėl gamtinių dujų ir elektros energijos infrastruktūros, įskaitant sprendimus dėl kainų ir tarifų, taiko energijos efektyvumo didinimo pirmumo principą. Be to, Taryba įvertina, ar reguliuojamojoje veikloje efektyviai patiriamos sąnaudos, taip pat atsižvelgia į sistemos efektyvumą tinkluose, tiekimo saugumą, rinkos integraciją, kartu užtikrindama Europos Sąjungos klimato srities tikslus ir tvarumą, kaip nustatyta 2019 m. birželio 5 d. Europos Parlamento ir Tarybos reglamento (ES) 2019/943 18 straipsnyje ir 2024 m. birželio 13 d. Europos Parlamento ir Tarybos reglamento (ES) 2024/1789 17 straipsnyje.“\n\n2. Pakeisti 8 straipsnio 15 dalį ir ją išdėstyti taip:\n\n„15. Tarybos strateginio veiklos plano projektas ir strateginis veiklos planas skelbiami viešai teisės aktų nustatyta tvarka. Pasibaigus kalendoriniams metams, Taryba per keturis mėnesius parengia praėjusių metų veiklos ataskaitą, kurioje pateikiami strateginio veiklos plano įgyvendinimo rezultatai, nurodomi veiksmai, kurių imtasi šiame įstatyme ir kituose įstatymuose Tarybai priskirtoms funkcijoms atlikti, pasiekti rezultatai, ir ją pateikia Respublikos Prezidentui, Seimui, Vyriausybei, o per šešis mėnesius šios ataskaitos dalis, skirtas gamtinių dujų ir elektros energetikos sektoriams, kaip nustatyta Gamtinių dujų įstatymo 7 straipsnio 2 dalies 5 punkte ir Direktyvos (ES) 2019/944 59 straipsnyje, – Europos Komisijai ir Europos Sąjungos Energetikos reguliavimo institucijų bendradarbiavimo agentūrai (ACER), veikiančiai pagal Reglamentą (ES) 2019/942, (toliau – Energetikos reguliavimo institucijų bendradarbiavimo agentūra). Veiklos ataskaitoje Taryba taip pat nurodo veiksmus, kurių imtasi šiame įstatyme ir kituose įstatymuose Tarybai priskirtoms funkcijoms atlikti, ir pasiektus rezultatus, atskiroje veiklos ataskaitos struktūrinėje dalyje nurodo pažangą, padarytą didinant energijos vartojimo efektyvumą, kiek tai susiję su elektros tinklų ir gamtinių dujų sistemų eksploatavimu, įvertina bendrą energijos vartojimo efektyvumą eksploatuojant elektros tinklus ir gamtinių dujų sistemas, nurodo perdavimo sistemos ir skirstomųjų tinklų operatorių įgyvendintas priemones ir, jeigu turi rekomendacijų, perdavimo sistemos ir skirstomųjų tinklų operatoriams pateikia energijos vartojimo efektyvumo didinimo rekomendacijas, įskaitant ekonomiškai efektyvias alternatyvas, kaip sumažinti maksimalias elektros tinklų ir gamtinių dujų sistemų apkrovas ir bendrą elektros energijos ir gamtinių dujų suvartojimą. Taryba ataskaitą paskelbia savo interneto svetainėje. Tarybos finansinį ir veiklos auditą atlieka Lietuvos Respublikos valstybės kontrolė.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nenergetikos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1992 m. gegužės 21 d. Tarybos direktyva 92/42/EEB dėl naudingumo koeficiento reikalavimų naujiems karšto vandens katilams, deginantiems skystąjį arba dujinį kurą, su paskutiniais pakeitimais, padarytais 2013 m. rugpjūčio 2 d. Komisijos reglamentu (ES) Nr. 813/2013.\n\n2. 2009 m. liepos 13 d. Europos Parlamento ir Tarybos direktyva 2009/73/EB dėl gamtinių dujų vidaus rinkos bendrųjų taisyklių, panaikinanti Direktyvą 2003/55/EB, su paskutiniais pakeitimais, padarytais 2022 m. gegužės 30 d. Europos Parlamento ir Tarybos reglamentu (ES) 2022/869.\n\n3. 2010 m. gegužės 19 d. Europos Parlamento ir Tarybos direktyva 2010/31/ES dėl pastatų energinio naudingumo su paskutiniais pakeitimais, padarytais 2018 m. gruodžio 11 d. Europos Parlamento ir Tarybos reglamentu (ES) 2018/1999.\n\n4. 2011 m. spalio 25 d. Europos Parlamento ir Tarybos reglamentas (ES) Nr. 1227/2011 dėl didmeninės energijos rinkos vientisumo ir skaidrumo su paskutiniais pakeitimais, padarytais 2024 m. balandžio 11 d. Europos Parlamento ir Tarybos reglamentu (ES) 2024/1106.\n\n5. 2018 m. gruodžio 11 d. Europos Parlamento ir Tarybos direktyva (ES) 2018/2001 dėl skatinimo naudoti atsinaujinančiųjų išteklių energiją su paskutiniais pakeitimais, padarytais 2024 m. birželio 13 d. Europos Parlamento ir Tarybos direktyva (ES) 2024/1711.\n\n6. 2019 m. birželio 5 d. Europos Parlamento ir Tarybos reglamentas (ES) 2019/942, kuriuo įsteigiama Europos Sąjungos energetikos reguliavimo institucijų bendradarbiavimo agentūra, su paskutiniais pakeitimais, padarytais 2024 m. birželio 13 d. Europos Parlamento ir Tarybos reglamentu (ES) Nr. 2024/1787.\n\n7. 2019 m. birželio 5 d. Europos Parlamento ir Tarybos reglamentas (ES) 2019/943 dėl elektros energijos vidaus rinkos su paskutiniais pakeitimais, padarytais 2024 m. birželio 13 d. Europos Parlamento ir Tarybos reglamentu (ES) 2024/1747.\n\n8. 2019 m. birželio 5 d. Europos Parlamento ir Tarybos direktyva (ES) 2019/944 dėl elektros energijos vidaus rinkos bendrųjų taisyklių, kuria iš dalies keičiama Direktyva 2012/27/ES, su paskutiniais pakeitimais, padarytais 2024 m. birželio 13 d. Europos Parlamento ir Tarybos direktyva (ES) 2024/1711.\n\n9. 2019 m. spalio 1 d. Komisijos reglamentas (ES) 2019/2019, kuriuo pagal Europos Parlamento ir Tarybos direktyvą 2009/125/EB nustatomi šaldymo aparatų ekologinio projektavimo reikalavimai ir panaikinamas Komisijos reglamentas (EB) 643/2009, su paskutiniais pakeitimais, padarytais 2021 m. vasario 23 d. Komisijos reglamentu (ES) 2021/341.\n\n10. 2019 m. spalio 1 d. Komisijos reglamentas (ES) 2019/2020, kuriuo pagal Europos Parlamento ir Tarybos direktyvą 2009/125/EB nustatomi šviesos šaltinių ir atskirų valdymo įtaisų ekologinio projektavimo reikalavimai ir panaikinami Komisijos reglamentai (EB) Nr. 244/2009, (EB) Nr. 245/2009 ir (ES) Nr. 1194/2012, su paskutiniais pakeitimais, padarytais 2021 m. vasario 23 d. Komisijos reglamentu (ES) 2021/341.\n\n11. 2023 m. rugsėjo 13 d. Europos Parlamento ir Tarybos direktyva (ES) 2023/1791 dėl energijos vartojimo efektyvumo, kuria iš dalies keičiamas Reglamentas (ES) 2023/955.\n\n12. 2024 m. birželio 13 d. Europos Parlamento ir Tarybos reglamentas (ES) 2024/1789 dėl dujų iš atsinaujinančiųjų išteklių, gamtinių dujų ir vandenilio vidaus rinkų, kuriuo iš dalies keičiami reglamentai (ES) Nr. 1227/2011, (ES) 2017/1938, (ES) 2019/942 bei (ES) 2022/869 ir Sprendimas (ES) 2017/684 bei panaikinamas Reglamentas (EB) Nr. 715/2009.\n\n____________________“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. spalio 1 d.\n\n2. Valstybinė energetikos reguliavimo taryba iki 2025 m. rugsėjo 30 d. priima šio įstatymo įgyvendinamuosius teisės aktus.\n\n3. Energijos vartojimo auditai, pradėti iki 2025 m. spalio 1 d., baigiami pagal iki 2025 m. spalio 1 d. galiojusį teisinį reguliavimą.\n\n4. Šio įstatymo 2 straipsnio 2 dalyje išdėstytoje Lietuvos Respublikos energetikos įstatymo 8 straipsnio 15 dalyje nurodyta Valstybinės energetikos reguliavimo tarybos pareiga atskiroje veiklos ataskaitos struktūrinėje dalyje nurodyti pažangą, padarytą didinant energijos vartojimo efektyvumą, taikoma Valstybinei energetikos reguliavimo tarybai rengiant ir teikiant veiklos ataskaitą už 2025 m. ir visus vėlesnius laikotarpius.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
