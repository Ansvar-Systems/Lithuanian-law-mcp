{
  "id": "lt-law-ix-175",
  "type": "statute",
  "title": "Lietuvos Respublikos nekilnojamojo turto kadastro įstatymo 3, 13, 14, 15, 20, 27, 41 straipsnių pakeitimo ir 17 straipsnio bei VIII skyriaus pripažinimo netekusiais galios įstatymas",
  "short_name": "IX-175",
  "status": "in_force",
  "issued_date": "2001-01-26",
  "in_force_date": "2001-02-21",
  "url": "https://e-tar.lt/portal/lt/legalAct/TAR.C0ACE31655C9",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Pakeisti 3 straipsnio 15 dalį ir ją išdėstyti taip:\n\n„15. Kadastriniai matavimai – veiksmai, kuriais Vyriausybės įgaliotos institucijos nustatyta tvarka nustatoma žemės sklypų ribų posūkio taškų bei riboženklių koordinatės valstybinėje geodezinių koordinačių sistemoje ir apskaičiuojamas tų žemės sklypų plotas ir (arba) statinių techniniai parametrai.“\n\n2. 3 straipsnio 17 dalį pripažinti netekusia galios."
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "Pakeisti 13 straipsnį ir jį išdėstyti taip:\n\n„13 straipsnis. Nekilnojamojo turto objekto ribų nustatymas\n\nStatinių ir kitų nekilnojamojo turto objektų ribos nustatomos kadastriniais matavimais, kurių atlikimo tvarką nustato Nekilnojamojo turto kadastro nuostatai.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio pakeitimas",
      "content": "Pakeisti 14 straipsnio 1 dalį, 2, 3 ir 4 dalis pripažinti netekusiomis galios ir visą straipsnį išdėstyti taip:\n\n„14 straipsnis. Nekilnojamojo turto objekto formavimo procedūra\n\nNekilnojamojo turto objektų formavimo procedūrą nustato Nekilnojamojo turto kadastro nuostatai.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Nekilnojamojo turto objektą formuojančių asmenų teisės ir atsakomybė\n\n1. Nekilnojamojo turto objektus formuoja asmenys, atitinkantys Vyriausybės nustatytus kvalifikacinius reikalavimus.\n\n2. Nekilnojamojo turto kadastro tvarkytojas yra atsakingas, kad į nekilnojamojo turto kadastrą būtų tiksliai įrašyti nekilnojamojo turto objektą suformavusių asmenų pateikti duomenys.\n\n3. Nekilnojamojo turto objektus formuojantys asmenys, kai to reikalauja nekilnojamojo turto objekto formavimo procedūra, pareiškėjo sutikimu turi teisę įeiti į nuosavybės teise pareiškėjui priklausantį arba jo valdomą statinį, atlikti kadastrinius matavimus ir žemės tyrimus bei imtis kitų su nekilnojamojo turto objekto formavimo procedūra susijusių priemonių. Statiniai, medžiai ir kiti augalai negali būti be savininko sutikimo pažeisti ar sunaikinti, jei tai nebūtina nekilnojamojo turto objekto formavimo procedūrai tinkamai atlikti. Formuojant nekilnojamojo turto objektus saugomose teritorijose, nekilnojamųjų kultūros vertybių teritorijose, apsaugos zonose, šiuos objektus formuojantys asmenys privalo laikytis Saugomų teritorijų ir Nekilnojamųjų kultūros vertybių apsaugos įstatymų nuostatų bei Vyriausybės nustatytos medžių bei kitų augalų apsaugos ir priežiūros tvarkos.\n\n4. Nekilnojamojo turto objektus formuojantys asmenys, jei tai būtina nekilnojamojo turto objekto formavimo procedūrai atlikti, turi teisę atlikti nekilnojamojo turto objekto formavimo darbus ir gretimuose žemės sklypuose, kai šių žemės sklypų savininkai, naudotojai ar valdytojai sutinka, ne vėliau kaip prieš 5 dienas raštu apie atliekamus darbus pranešę šių žemės sklypų savininkams, naudotojams ar valdytojams.\n\n5. Jei asmuo nekilnojamojo turto objekto formavimo metu patiria žalos dėl turto objektą formuojančių asmenų kaltės, žala turi būti atlyginta iki nekilnojamojo turto objekto formavimo procedūros užbaigimo, bet ne vėliau kaip per 1 mėnesį nuo paaiškėjimo apie padarytą žalą, o kai žala paaiškėjo baigus formuoti nekilnojamojo turto objektą, – per 1 mėnesį po formavimo procedūros užbaigimo, jeigu su žalos patyrusiu asmeniu nesusitarta kitaip. Žalą atlygina nekilnojamojo turto objektus formuojantys asmenys, o ginčai dėl žalos atlyginimo sprendžiami įstatymų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio pripažinimas netekusiu galios",
      "content": "17 straipsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 20 straipsnio pakeitimas",
      "content": "20 straipsnio pirmajame sakinyje išbraukti žodžius „bei šio įstatymo 17 straipsnio nuostatomis“, išbraukti šio straipsnio antrąjį sakinį ir šį straipsnį išdėstyti taip:\n\n„20 straipsnis. Nekilnojamojo turto objekto atidalijimo sąlygos\n\nAtidalijant nekilnojamojo turto objektą, vadovaujamasi Žemės įstatymo ir Teritorijų planavimo įstatymo nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Prašymas įrašyti duomenis į nekilnojamojo turto kadastrą\n\nPrašymų įrašyti duomenis į nekilnojamojo turto kadastrą pateikimo tvarką nustato Nekilnojamojo turto registro nuostatai.“"
    },
    {
      "provision_ref": "art8",
      "section": "8",
      "title": "8 straipsnis. VIII skyriaus pripažinimas netekusiu galios",
      "content": "VIII skyrių pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. 41 straipsnio pakeitimas",
      "content": "41 straipsnio 1 punktą pripažinti netekusiu galios, buvusius 2 ir 3 punktus laikyti atitinkamai 1 ir 2 punktais ir visą straipsnį išdėstyti taip:\n\n„41 straipsnis. Pasiūlymai Vyriausybei\n\nĮsigaliojus šiam įstatymui, Vyriausybė:\n\n1) visus su nekilnojamojo turto objekto vertės nustatymu susijusius teisės aktus suderina su šio įstatymo 24 straipsnio 1 dalies 7 punktu ir 2 dalies 9 punktu;\n\n2) patikslina daiktinių teisių į statinį, kuris padalytas į butus ar patalpas, registravimą reglamentuojančius teisės aktus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
