{
  "id": "lt-law-xv-41",
  "type": "statute",
  "title": "Lietuvos Respublikos konkurencijos įstatymo Nr. VIII-1099 38-1 straipsnio pakeitimo įstatymas",
  "short_name": "XV-41",
  "status": "in_force",
  "issued_date": "2024-12-05",
  "in_force_date": "2025-01-01",
  "url": "https://e-tar.lt/portal/lt/legalAct/29a5f8e0bd4911ef88c08519262548c4/mZeuHwAwRk",
  "provisions": [
    {
      "provision_ref": "art1",
      "section": "1",
      "title": "1 straipsnis. 381 straipsnio pakeitimas",
      "content": "1. Pakeisti 381 straipsnio 2 dalį ir ją išdėstyti taip:\n\n„2. Vienkartinės piniginės išmokos dydis sudaro ne daugiau kaip 10 procentų Konkurencijos tarybos visų už šio straipsnio 1 dalyje nurodytą pažeidimą, apie kurį įrodymus pateikė fizinis asmuo, paskirtų baudų sumos, tačiau ne mažiau kaip tūkstantį eurų ir ne daugiau kaip šimtą tūkstančių eurų. Vienkartinės piniginės išmokos dydį nustato Konkurencijos taryba vadovaudamasi protingumo ir proporcingumo principais ir įvertinusi šias aplinkybes:\n\n1) įrodymų pridėtinę įrodomąją vertę atliekant konkurencijos priežiūros procedūrą;\n\n2) įtariamo pažeidimo pavojingumą, trukmę, įtaką vartotojams;\n\n3) asmens bendradarbiavimą su Konkurencijos taryba, jo patiriamos rizikos lygį;\n\n4) kitas reikšmingas aplinkybes.“\n\n2. Pakeisti 381 straipsnio 3 dalies 1 punktą ir jį išdėstyti taip:\n\n„1) fizinis asmuo nėra gavęs atlyginimo jokia forma už šio straipsnio 1 dalyje nurodytų draudžiamų susitarimų įrodymus;“."
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos konkurencijos taryba iki 2024 m. gruodžio 31 d. priima šio įstatymo įgyvendinamuosius teisės aktus.\n\n3. Vienkartinės piniginės išmokos fiziniams asmenims, pateikusiems įrodymus Konkurencijos tarybai iki 2024 m. gruodžio 31 d., mokamos pagal iki šio įstatymo įsigaliojimo dienos galiojusias Lietuvos Respublikos konkurencijos įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
