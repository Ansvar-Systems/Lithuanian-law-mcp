{
  "id": "lt-law-viii-1860",
  "type": "statute",
  "title": "Lietuvos Respublikos kariuomenės vienetų dalyvavimo tarptautinėse operacijose ir pratybose, taip pat tarptautinių pratybų rengimo Lietuvos teritorijoje įstatymo pavadinimo, 1, 6, 8, 9, 10, 11 straipsnių pakeitimo ir papildymo įstatymas",
  "short_name": "VIII-1860",
  "status": "in_force",
  "issued_date": "2000-07-17",
  "in_force_date": "2000-07-31",
  "url": "https://e-tar.lt/portal/lt/legalAct/TAR.71D4D4ACA7A9",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo pakeitimas",
      "content": "Pakeisti įstatymo pavadinimą ir jį išdėstyti taip:\n\n„LIETUVOS RESPUBLIKOS\nTARPTAUTINIŲ OPERACIJŲ, KARINIŲ PRATYBŲ IR KITŲ RENGINIŲ\nĮ S T A T Y M A S“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pakeitimas",
      "content": "1. Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis ir pagrindinės sąvokos\n\n1. Šis įstatymas reglamentuoja Lietuvos kariuomenės vienetų dalyvavimą tarptautinėse pratybose ir kituose tarptautiniuose karinio bendradarbiavimo renginiuose bei tarptautinėse operacijose užsienyje, taip pat užsienio valstybių kariuomenės vienetų dalyvavimą tarptautinėse pratybose ir kituose tarptautiniuose karinio bendradarbiavimo renginiuose Lietuvos teritorijoje.\n\n2. Pagrindinės šio įstatymo sąvokos:\n\n1) tarptautinė operacija – taikos operacija, kuriai vykdyti kitos valstybės teritorijoje pagal Jungtinių Tautų Organizacijos mandatą arba vykdant kitus Lietuvos valstybės tarptautinius įsipareigojimus panaudojami Lietuvos kariuomenės vienetai;\n\n2) tarptautinės pratybos – pasirengimo tarptautinėms taikos operacijoms pratybos bei mokymai, kitos tarptautinės pratybos bei mokymai pagal Lietuvos krašto apsaugos sistemos kovinio parengimo ar tarptautinio karinio bendradarbiavimo planus ir programas;\n\n3) kiti tarptautiniai karinio bendradarbiavimo renginiai (toliau – kiti tarptautiniai renginiai) – karinio bendradarbiavimo planuose ir programose numatyti renginiai, kurie nėra priskiriami tarptautinei operacijai, tarptautinėms pratyboms, taip pat renginiai, dėl kurių organizavimo susitarė Lietuvos ir užsienio valstybių kompetentingos institucijos;\n\n4) kariuomenės vienetas – kiekvienas bet kokio dydžio Lietuvos ar kitos valstybės kariuomenės vienetas, vadovaujamas vieno vado ir turintis bendrą užduotį dalyvauti tarptautinėse pratybose ir kituose tarptautiniuose renginiuose bei tarptautinėse operacijose.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "6 straipsnio pavadinime po žodžio „rengimas“ įrašyti žodžius „kitų tarptautinių renginių organizavimas“, vietoj žodžio „jose“ įrašyti žodį „juose“, 1 punkte po žodžio „pratybos“ įrašyti žodžius „taip pat organizuojami kiti tarptautiniai renginiai“, 2 punkte po žodžio „pratybose“ įrašyti žodžius „ir kituose tarptautiniuose renginiuose“ ir visą straipsnį išdėstyti taip:\n\n„6 straipsnis.       Tarptautinių pratybų rengimas, kitų tarptautinių renginių organizavimas ir dalyvavimas juose\n\nVykdant Lietuvos Respublikos tarptautines sutartis ir tarptautinio karinio bendradarbiavimo planus bei programas ir laikantis šio įstatymo 13 straipsnyje nustatytų apribojimų:\n\n1) Lietuvos Respublikos teritorijoje gali būti rengiamos bendros Lietuvos kariuomenės vienetų ir užsienio valstybių bei šiame įstatyme numatytų tarptautinių organizacijų karinių vienetų pratybos, taip pat organizuojami kiti tarptautiniai renginiai;\n\n2) Lietuvos kariuomenės vienetai gali dalyvauti tarptautinėse pratybose ir kituose tarptautiniuose renginiuose kitų valstybių teritorijose.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis.       Sprendimų surengti Lietuvos teritorijoje bendras pratybas ir organizuoti kitus tarptautinius renginius, taip pat sprendimų siųsti Lietuvos kariuomenės vienetus dalyvauti bendrose pratybose ir kituose tarptautiniuose renginiuose užsienyje priėmimas\n\n1. Sprendimą siųsti Lietuvos kariuomenės vienetus, kurių bendras karių skaičius didesnis nei 800, dalyvauti bendrose pratybose su užsienio valstybių kariuomenių vienetais ir kituose tarptautiniuose renginiuose, taip pat sprendimą leisti atvykti į pratybas ir kitus tarptautinius renginius Lietuvos teritorijoje kitų valstybių kariuomenių vienetams, kurių bendras karių skaičius vienu metu yra didesnis nei 1600, priima Lietuvos Respublikos Seimas.\n\n2. Sprendimus Lietuvos Respublikos teritorijoje surengti tarptautines pratybas, organizuoti kitus tarptautinius renginius ir leisti šiam tikslui apibrėžtam laikui atvykti į Lietuvos teritoriją kitų valstybių kariuomenių vienetams, taip pat sprendimą apibrėžtam laikui siųsti Lietuvos kariuomenės vienetus dalyvauti tarptautinėse pratybose ir kituose tarptautiniuose renginiuose kitos valstybės teritorijoje, išskyrus šio straipsnio 3 ir 4 dalyse numatytus atvejus, priima Lietuvos Respublikos Vyriausybė. Priimdama šį sprendimą Vyriausybė nustato didžiausią leidžiamą atvykti kitų valstybių karių ar didžiausią siunčiamų Lietuvos karių skaičių, laikydamasi šio straipsnio 1 dalies sąlygos.\n\n3. Sprendimus Lietuvoje surengti bendrai su kitomis valstybėmis įsteigto karinio vieneto mokymus, pratybas ar kitus tarptautinius renginius ir leisti šiam tikslui apibrėžtam laikui atvykti į Lietuvos teritoriją šio vieneto kariams iš kitų valstybių, taip pat sprendimą apibrėžtam laikui siųsti šiam vienetui priskirtus Lietuvos kariuomenės karius dalyvauti bendro vieneto mokymuose, pratybose ar kituose tarptautiniuose renginiuose užsienio valstybėje, su kuria įsteigtas bendras karinis vienetas, priima krašto apsaugos ministras savo įsakymu.\n\n4. Sprendimus surengti Lietuvos teritorijoje tarptautines pratybas su kitų valstybių kariuomenių vienetais, organizuoti kitus tarptautinius renginius ir leisti šiam tikslui apibrėžtam laikui atvykti į Lietuvos teritoriją užsienio valstybės (valstybių) kariuomenės vienetams, kurių bendras karių skaičius ne didesnis kaip 150, taip pat sprendimus apibrėžtam laikui siųsti į tarptautines pratybas ar į kitus tarptautinius renginius užsienyje Lietuvos kariuomenės vienetus, kurių bendras karių skaičius ne didesnis kaip 150, remdamasis tarptautinio bendradarbiavimo susitarimais, planais ir programomis, priima krašto apsaugos ministras savo įsakymu.\n\n5. Šio straipsnio 3 ir 4 dalyse numatytais atvejais krašto apsaugos ministras, priėmęs sprendimą dėl tarptautinių pratybų surengimo ir kitų tarptautinių renginių organizavimo Lietuvoje ar Lietuvos kariuomenės vieneto siuntimo į pratybas ar kitus tarptautinius renginius užsienyje, savo įsakymo nuorašus siunčia Vyriausybei, Užsienio ir Vidaus reikalų ministerijoms bei Muitinės departamentui.\n\n6. Kai priimti šio straipsnio 1 ir 2 dalyse numatyti sprendimai, tikslų atvykstančių į bendras pratybas ar kitus tarptautinius renginius Lietuvoje kitų valstybių karių skaičių arba siunčiamų į bendras pratybas ar kitus tarptautinius renginius užsienyje Lietuvos karių skaičių, užsienio kariuomenių vienetų atvykimo, priėmimo ir dalyvavimo pratybose ar kituose tarptautiniuose renginiuose sąlygas bei tvarką, taip pat Lietuvos kariuomenės vienetų siuntimo sąlygas ir tvarką nustato krašto apsaugos ministras savo įsakymu.\n\n7. Siunčiamam į užsienį Lietuvos kariuomenės vienetui krašto apsaugos ministro nustatyta tvarka kariuomenės vadas išleidžia judėjimo arba kelionės įsakymą, kuriuo tvirtinamas išsivežamos ginkluotės, amunicijos ir technikos sąrašas. Šio įsakymo pagrindu Lietuvos kariuomenės vienetas išveža sąraše nurodytą turtą per Lietuvos valstybės sieną, o grįždamas įveža atgal į Lietuvos teritoriją nedeklaruodamas. Specialiąją sienos perėjimo tvarką tvirtina Lietuvos Respublikos Vyriausybė.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 1, 3, 4, 5 dalių papildymas",
      "content": "9 straipsnio 1 ir 3 dalyse po žodžio „pratybas“ įrašyti žodžius „ar kitus tarptautinius renginius“, 4 dalyje po žodžio „vienetai“ įrašyti žodžius „išimtinai savo vartojimui“, po žodžių „įsivežti tiek“ įrašyti žodį „amunicijos“, po žodžio „atsargų“ įrašyti žodžius „(įskaitant akcizų objektu esančias prekes)“, po žodžio „kiek“ įrašyti žodį „jiems“, po žodžio „būtina“ įrašyti žodžius „jų dalyvavimui tarptautinėse pratybose ar kituose tarptautiniuose renginiuose užtikrinti bei“, 5 dalyje po žodžio „pratybas“ įrašyti žodžius „ar kitus tarptautinius renginius“, po žodžio „mokesčių“ įrašyti žodžius „ir rinkliavų“ ir visą straipsnį išdėstyti taip:\n\n„9 straipsnis.       Užsienio valstybių kariuomenių vienetų vykimas per Lietuvos valstybės sieną ir naudojimasis Lietuvos keliais bei aerodromais\n\n1. Krašto apsaugos ministerijai iš anksto pateikus dokumentus dėl leidimo kitų valstybių kariuomenių vienetams atvykti į pratybas ar kitus tarptautinius renginius Lietuvos teritorijoje, valstybės sienos kontrolės institucijos taiko jiems specialiąją sienos perėjimo tvarką – atleidžia nuo pasų ir vizų kontrolės ir netaiko užsieniečių registravimo taisyklių. Specialiąją sienos perėjimo tvarką tvirtina Lietuvos Respublikos Vyriausybė.\n\n2. Valstybės sienos kontrolės institucijų pareigūnams pareikalavus, kitų valstybių kariuomenių vienetų nariai privalo pateikti judėjimo arba kelionės įsakymą, kurį siunčiančiosios valstybės ar Šiaurės Atlanto Sutarties Organizacijos atitinkama institucija išleidžia savo šalies kalba, taip pat anglų (prancūzų) kalba. Įsakymas patvirtina šio vieneto karinių pajėgų narių statusą, jų teisę turėti ir nešioti ginklus, gabenti karinę techniką ir ginkluotę, taip pat kariuomenės vieneto judėjimo kryptį.\n\n3. Užsienio valstybių kariuomenių vienetai, kuriems šio įstatymo nustatyta tvarka leista atvykti į pratybas ar kitus tarptautinius renginius Lietuvos teritorijoje, turi teisę įsivežti į Lietuvos teritoriją ir išsivežti iš jos savo ginkluotę, karinę techniką bei amuniciją nedeklaruodami ir nemokėdami mokesčių.\n\n4. Užsienio valstybės kariuomenių vienetai išimtinai savo vartojimui nemokėdami mokesčių ir nedeklaruodami gali įsivežti tiek amunicijos, maisto ar kitokių atsargų (įskaitant akcizų objektu esančias prekes), kiek jiems yra būtina jų dalyvavimui tarptautinėse pratybose ar kituose tarptautiniuose renginiuose užtikrinti bei jų kariams ir aptarnaujančiam personalui išlaikyti.\n\n5. Į tarptautines pratybas ar kitus tarptautinius renginius Lietuvos Respublikos teritorijoje atvykusių kitų valstybių kariuomenių vienetai naudojasi savo transporto priemonėmis, nemokėdami mokesčių ir rinkliavų už naudojimąsi Lietuvos keliais, valstybiniais aerodromais ir jūrų uostais.\n\n6. Užsienio valstybių kariuomenės vienetams pereinant Lietuvos valstybės sieną, valstybės sienos kontrolės institucijų pareigūnams kilusius klausimus sprendžia krašto apsaugos ministro įgalioti atstovai.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pavadinimo, 1 ir 2 dalių papildymas bei pakeitimas",
      "content": "10 straipsnio pavadinime po žodžio „pratybas“ įrašyti žodžius „ar kitus tarptautinius renginius“, 1 dalyje po žodžių „tarptautines pratybas“ įrašyti žodžius „ar kitus tarptautinius renginius“, 1 ir 2 dalyse vietoj žodžių „ar pratybas“ įrašyti žodžius „pratybas ar kitus tarptautinius renginius“ ir visą straipsnį išdėstyti taip:\n\n„10 straipsnis.     Užsienio valstybių kariuomenių vienetų vykimas per Lietuvos teritoriją į pratybas ar kitus tarptautinius renginius trečiojoje šalyje\n\n1. Tos užsienio valstybės, kurios kariuomenės vienetui pagal šį įstatymą gali būti leidžiama atvykti į tarptautines pratybas ar kitus tarptautinius renginius Lietuvos teritorijoje, kariuomenės vienetui taip pat gali būti leidžiama vykti per Lietuvos Respublikos teritoriją į tarptautinius mokymus, pratybas ar kitus tarptautinius renginius trečiojoje šalyje. Šiais atvejais taikomos tos pačios sprendimų priėmimo ir kitos šio įstatymo nustatytos atvykimo į Lietuvos teritoriją sąlygos. Taip pat turi būti kaimyninės valstybės, į kurią kariuomenės vienetas vyksta, sutikimas.\n\n2. Neatidėliotinu atveju kitos valstybės kariuomenės vienetui vykti per Lietuvos teritoriją į tarptautinius mokymus, pratybas ar kitus tarptautinius renginius trečiojoje šalyje leidimo gali būti paprašyta diplomatiniais kanalais. Tokiais atvejais leidimą Lietuvos Respublikos Vyriausybės vardu išduoda Užsienio reikalų ministerija, krašto apsaugos ministrui sutikus.\n\n3. Vykstantį kitos valstybės kariuomenės vienetą per Lietuvos teritoriją lydi Lietuvos kariuomenės vado paskirta karinė palyda, o judėjimo maršrutas ir sąlygos derinamos su Lietuvos kelių policija.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis.     Karių, kurie tarnauja kariuomenės vienetuose, skirtuose tarptautinėms operacijoms vykdyti ar dalyvaujančiuose tarptautinėse pratybose ar kituose tarptautiniuose renginiuose kitos valstybės teritorijoje, teisinis statusas, socialinės garantijos ir atsakomybė\n\n1. Užsienio valstybių kariuomenių vienetų karių ar jų civilių tarnautojų, šio įstatymo ir (ar) tarptautinių sutarčių ir (ar) susitarimų pagrindu tarnaujančių Lietuvos teritorijoje, taip pat Lietuvos kariuomenės vienetų karių ar jų civilių tarnautojų, šio įstatymo ir (ar) tarptautinių sutarčių ir (ar) susitarimų pagrindu tarnaujančių užsienyje, teisinį statusą jų tarnybos kitos valstybės teritorijoje laikotarpiu nustato tarptautinės sutartys ir jomis grindžiami susitarimai.\n\n2. Lietuvos kariuomenės kariams, tarnaujantiems tarptautinėms operacijoms skirtuose kariuomenės vienetuose, socialinės garantijos taikomos pagal Lietuvos Respublikos įstatymus.\n\n3. Jei Lietuvos kariuomenės kario tarnybos tarptautinių operacijų kariniuose vienetuose sutartis nutraukiama dėl kario kaltės, šis teisės aktų nustatyta tvarka privalo atlyginti krašto apsaugos sistemos išlaidas jo mokymui ir rengimui tarptautinėms operacijoms.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
