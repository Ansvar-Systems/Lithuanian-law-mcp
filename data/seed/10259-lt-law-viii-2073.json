{
  "id": "lt-law-viii-2073",
  "type": "statute",
  "title": "Lietuvos Respublikos Lietuvos Didžiosios Kunigaikštystės valdovų rūmų atkūrimo ir paskirties įstatymas",
  "short_name": "VIII-2073",
  "status": "in_force",
  "issued_date": "2000-10-17",
  "in_force_date": "2000-10-31",
  "url": "https://e-tar.lt/portal/lt/legalAct/TAR.AC926B504C8D",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato Lietuvos Didžiosios Kunigaikštystės valdovų rūmų Vilniaus Žemutinėje pilyje (toliau – Valdovų rūmai) atkūrimo sąlygas, terminą ir atkurtų Valdovų rūmų paskirtį."
    },
    {
      "provision_ref": "art2",
      "section": "2",
      "title": "2 straipsnis. Atkurtų Valdovų rūmų paskirtis",
      "content": "Atkurtų Valdovų rūmų paskirtis – tarnauti Lietuvos valstybės reprezentacijai, tenkinti krašto kultūros, švietimo bei turizmo reikmes, palaikyti ir stiprinti viso pasaulio lietuvių tautinę savimonę."
    },
    {
      "provision_ref": "art3",
      "section": "3",
      "title": "3 straipsnis. Institucija, atsakinga už Valdovų rūmų atkūrimą ir paskirtį",
      "content": "Valdovų rūmų atkūrimą organizuoja ir tolesnės jų paskirties klausimus sprendžia Vyriausybės įgaliota institucija."
    },
    {
      "provision_ref": "art4",
      "section": "4",
      "title": "4 straipsnis. Valdovų rūmų atkūrimo terminas",
      "content": "Visas Valdovų rūmų ansamblis turi būti atkurtas iki 2009-ųjų metų (Lietuvos vardo paminėjimo pirmojo tūkstantmečio sukakties)."
    },
    {
      "provision_ref": "art5",
      "section": "5",
      "title": "5 straipsnis. Valdovų rūmų atkūrimo ir veiklos finansavimas",
      "content": "Valdovų rūmų atkūrimas, atkurtų Valdovų rūmų veikla yra finansuojama iš:\n\n1) valstybės biudžeto (pradedant 2001 metais);\n\n2) specialiai tam tikslui įsteigto Valdovų rūmų paramos fondo;\n\n3) kitų teisėtai įgytų lėšų."
    },
    {
      "provision_ref": "art6",
      "section": "6",
      "title": "6 straipsnis. Įstatymo įgyvendinimo tvarka",
      "content": "1. Vyriausybė iki 2000 m. gruodžio 15 d. priima nutarimą dėl Valdovų rūmų atkūrimo.\n\n2. Iš valstybės biudžeto kasmet skiriama lėšų Valdovų rūmams atkurti, o jų suma nurodoma atskiroje valstybės biudžeto įstatymo eilutėje.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
