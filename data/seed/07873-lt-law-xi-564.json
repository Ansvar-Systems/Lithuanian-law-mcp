{
  "id": "lt-law-xi-564",
  "type": "statute",
  "title": "Lietuvos Respublikos akcinių bendrovių įstatymo 2, 4, 7, 10, 11, 12, 14, 17, 18, 26, 26-1, 32, 34, 35, 37, 41, 45, 47, 48, 53, 57, 62, 63, 65, 72, 73, 74, 75, 77, 78 straipsnių pakeitimo ir papildymo ir įstatymo papildymo 41-1 straipsniu įstatymas",
  "short_name": "XI-564",
  "status": "in_force",
  "issued_date": "2009-12-15",
  "in_force_date": "2010-03-01",
  "url": "https://e-tar.lt/portal/lt/legalAct/TAR.3F036B79E1F2",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 4 dalies pakeitimas",
      "content": "Papildyti 2 straipsnio 4 dalį ketvirtu sakiniu ir šią dalį išdėstyti taip:\n\n„4. Uždarosios akcinės bendrovės įstatinis kapitalas turi būti ne mažesnis kaip 10 tūkst. litų. Joje turi būti mažiau kaip 250 akcininkų. Uždarosios akcinės bendrovės akcijos negali būti platinamos ir jomis prekiaujama viešai, jei įstatymai nenustato kitaip. Akcijų siūlymas tos uždarosios akcinės bendrovės akcininkams, darbuotojams ir kreditoriams nėra laikomas vertybinių popierių viešu siūlymu.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas ir papildymas",
      "content": "1. 4 straipsnio 2 dalies 10 punkte vietoj žodžių „Lietuvos Respublikos dienraštis“ įrašyti žodį „šaltinis“ ir šį punktą išdėstyti taip:\n\n„10) šaltinis, kuriame skelbiami vieši pranešimai;“.\n\n2. Papildyti 4 straipsnį nauja 4 dalimi:\n\n„4. Bendrovės įstatuose nurodomas šaltinis, kuriame skelbiami bendrovės vieši pranešimai, turi būti Lietuvos Respublikos dienraštis arba Vyriausybės nustatyta tvarka juridinių asmenų registro tvarkytojo leidžiamas elektroninis leidinys viešiems pranešimams skelbti. Bendrovės įstatuose gali būti nustatyta, kad bendrovės vieši pranešimai skelbiami dviejuose šaltiniuose, t. y. ir įstatuose nurodytame dienraštyje, ir Vyriausybės nustatyta tvarka juridinių asmenų registro tvarkytojo leidžiamame elektroniniame leidinyje viešiems pranešimams skelbti.“\n\n3. Buvusias 4 straipsnio 4, 5, 6, 7, 8, 9 ir 10 dalis laikyti atitinkamai 5, 6, 7, 8, 9, 10 ir 11 dalimis.\n\n4. 4 straipsnio 8 dalyje išbraukti žodžius „iki steigiamojo susirinkimo“ ir šią dalį išdėstyti taip:\n\n„8. Steigiamos bendrovės įstatus turi pasirašyti visi steigėjai arba jų įgalioti asmenys.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 2 dalies 10 ir 11 punktų pakeitimas",
      "content": "1. 7 straipsnio 2 dalies 10 punkte po žodžio „terminai“ įrašyti žodžius „jeigu steigiamasis susirinkimas šaukiamas“ ir šį punktą išdėstyti taip:\n\n„10) steigiamojo susirinkimo sušaukimo terminai, jeigu steigiamasis susirinkimas šaukiamas;“.\n\n2. 7 straipsnio 2 dalies 11 punkte po žodžio „tvarka“ įrašyti žodžius „jeigu steigiamasis susirinkimas šaukiamas“ ir šį punktą išdėstyti taip:\n\n„11) steigiamos bendrovės dokumentų, taip pat informacijos, susijusios su steigiamuoju susirinkimu, pateikimo steigėjams tvarka, jeigu steigiamasis susirinkimas šaukiamas;“."
    },
    {
      "provision_ref": "art4",
      "section": "4",
      "title": "4 straipsnis. 10 straipsnio papildymas 5 dalimi",
      "content": "Papildyti 10 straipsnį 5 dalimi:\n\n„5. Uždarosios akcinės bendrovės steigiamasis susirinkimas gali būti nešaukiamas, jeigu steigimo sutartyje ar steigimo akte yra nurodyti pagal įstatus visuotinio akcininkų susirinkimo renkamo uždarosios akcinės bendrovės organo nariai.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 2 dalies pakeitimas",
      "content": "Pakeisti 11 straipsnio 2 dalį ir ją išdėstyti taip:\n\n„2. Bendrovė įregistruojama po to, kai yra įvertinti nepiniginiai įnašai, kuriais iš dalies apmokamos akcijos, sudaryta steigimo sutartis ar steigimo aktas, pasirašyti steigiamos bendrovės įstatai, įmokėti visi pradiniai įnašai už pasirašytas akcijas, įvyko steigiamasis susirinkimas (išskyrus šio Įstatymo 10 straipsnio 5 dalyje nustatytą atvejį), kuriame išrinktas pagal bendrovės įstatus visuotinio akcininkų susirinkimo renkamas bendrovės organas, patvirtinta akcinės bendrovės steigimo ataskaita, taip pat išrinkta valdyba (jeigu įstatuose nustatyta, kad ji sudaroma) ir išrinktas bendrovės vadovas, sudarytas uždarosios akcinės bendrovės akcininkų sąrašas ir įvykdytos kituose įstatymuose ir steigimo sutartyje ar steigimo akte nustatytos prievolės, taip pat juridinių asmenų registro tvarkytojui pateikti įstatymų nustatyti dokumentai.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio 1 dalies 3 punkto, 2 dalies pakeitimas ir straipsnio papildymas 3 dalimi",
      "content": "1. 12 straipsnio 1 dalies 3 punkte išbraukti žodžius „taip pat atstovo ir kito organo nario, kurie veikia pagal kiekybinio atstovavimo taisyklę, parašų pavyzdžiai“ ir šį punktą išdėstyti taip:\n\n„3) kiekybinio atstovavimo taisyklė, jeigu bendrovės įstatuose nustatytas kiekybinis atstovavimas, bei duomenys apie asmenis, kurie pagal kiekybinio atstovavimo taisyklę turi teisę kartu veikti bendrovės vardu, jų teisių ribos, įgaliojimų terminas, jeigu jis yra nustatytas;“.\n\n2. 12 straipsnio 2 dalyje po žodžių „gyvenamoji vieta“ įrašyti žodžius „išskyrus šio straipsnio 3 dalyje nustatytą atvejį“ ir šią dalį išdėstyti taip:\n\n„2. Šio straipsnio 1 dalyje nurodyti duomenys apie fizinius asmenis yra fizinio asmens vardas, pavardė, asmens kodas ir gyvenamoji vieta, išskyrus šio straipsnio 3 dalyje nustatytą atvejį, o duomenys apie juridinius asmenis – juridinio asmens pavadinimas, teisinė forma, kodas ir buveinė.“\n\n3. Papildyti 12 straipsnį nauja 3 dalimi:\n\n„3. Jeigu akcininkas – fizinis asmuo bendrovei yra nurodęs adresą korespondencijai, vietoj gyvenamosios vietos juridinių asmenų registre kaip duomuo nurodomas adresas korespondencijai.“\n\n4. Buvusias 12 straipsnio 3, 4, 5, 6, 7 ir 8 dalis laikyti atitinkamai 4, 5, 6, 7, 8 ir 9 dalimis."
    },
    {
      "provision_ref": "art7",
      "section": "7",
      "title": "7 straipsnis. 14 straipsnio 4 dalies pakeitimas",
      "content": "Papildyti 14 straipsnio 4 dalį trečiu sakiniu ir šią dalį išdėstyti taip:\n\n„4. Asmuo, įsigijęs visas bendrovės akcijas, arba šios bendrovės visų akcijų savininkas, perleidęs dalį bendrovės akcijų kitam asmeniui, apie akcijų įsigijimą ar perleidimą ne vėliau kaip per 5 dienas nuo sandorio sudarymo turi pranešti bendrovei. Pranešime turi būti nurodytas įsigytų ar perleistų akcijų skaičius, akcijos nominali vertė ir duomenys apie akcijas perleidusį ir jas įsigijusį asmenį (fizinio asmens vardas, pavardė, asmens kodas ir gyvenamoji vieta; juridinio asmens pavadinimas, teisinė forma, kodas ir buveinė). Papildomai pranešime gali būti nurodytas adresas korespondencijai.“"
    },
    {
      "provision_ref": "art8",
      "section": "8",
      "title": "8 straipsnis. 17 straipsnio 4 dalies pakeitimas",
      "content": "Pakeisti 17 straipsnio 4 dalį ir ją išdėstyti taip:\n\n„4. Akcininkas, išskyrus atvejį, kai jis yra įsigijęs visas bendrovės akcijas, neturi teisės balsuoti priimant sprendimą dėl pirmumo teisės įsigyti bendrovės išleidžiamų akcijų ar konvertuojamųjų obligacijų atšaukimo, jei į visuotinio akcininkų susirinkimo darbotvarkę įtraukto klausimo sprendimo projekte numatyta, kad teisė įsigyti bendrovės išleidžiamų akcijų ar konvertuojamųjų obligacijų suteikiama jam, jo artimajam giminaičiui, akcininko sutuoktiniui ar sugyventiniui, kai įstatymų nustatyta tvarka yra įregistruota partnerystė, ir sutuoktinio artimajam giminaičiui, kai akcininkas – fizinis asmuo, taip pat akcininką patronuojančiai bendrovei ar akcininko dukterinei bendrovei, kai akcininkas – juridinis asmuo.“"
    },
    {
      "provision_ref": "art9",
      "section": "9",
      "title": "9 straipsnis. 18 straipsnio 3 dalies pakeitimas",
      "content": "Pakeisti 18 straipsnio 3 dalį ir ją išdėstyti taip:\n\n„3. Akcinės bendrovės akcininkams pateikiamame akcinės bendrovės akcininkų sąraše turi būti nurodyti akcinės bendrovės turimi kiekvieno akcininko, o jei akcija priklauso keliems savininkams, – kiekvieno savininko ir jų atstovo duomenys (fizinio asmens vardas, pavardė, gyvenamoji vieta arba adresas korespondencijai; juridinio asmens pavadinimas, teisinė forma, buveinė), akcininkui nuosavybės teise priklausančių akcijų skaičius. Uždarosios akcinės bendrovės akcininkams pateikiamas šio Įstatymo 411 straipsnyje nurodytas sąrašas.“"
    },
    {
      "provision_ref": "art10",
      "section": "10",
      "title": "10 straipsnis. 26 straipsnio 4 dalies pakeitimas",
      "content": "26 straipsnio 4 dalyje vietoj žodžio „dienraštyje“ įrašyti žodį „šaltinyje“, vietoj skaičiaus ir žodžio „30 dienų“ įrašyti skaičių ir žodį „21 dienai“ ir šią dalį išdėstyti taip:\n\n„4. Pranešimas apie visuotinio akcininkų susirinkimo sušaukimą turi būti viešai paskelbtas įstatuose nurodytame šaltinyje arba įteiktas kiekvienam akcininkui pasirašytinai ar išsiųstas registruotu laišku ne vėliau kaip likus 21 dienai iki visuotinio akcininkų susirinkimo dienos.“"
    },
    {
      "provision_ref": "art11",
      "section": "11",
      "title": "11 straipsnis. 261 straipsnio 3 dalies pakeitimas",
      "content": "261 straipsnio 3 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„3. Akcinės bendrovės, kurios akcijomis leista prekiauti reguliuojamoje rinkoje, pranešimas apie šaukiamą visuotinį akcininkų susirinkimą ne vėliau kaip likus 21 dienai iki visuotinio akcininkų susirinkimo turi būti paskelbtas viešai Lietuvos Respublikoje ir visose kitose Europos Sąjungos valstybėse narėse, taip pat Europos ekonominei erdvei priklausančiose valstybėse Vertybinių popierių įstatyme nustatyta tvarka. Pranešimas apie visuotinio akcininkų susirinkimo sušaukimą papildomai gali būti skelbiamas akcinės bendrovės, kurios akcijomis leista prekiauti reguliuojamoje rinkoje, įstatuose nurodytame šaltinyje, jeigu toks papildomas skelbimo būdas nurodytas įstatuose.“"
    },
    {
      "provision_ref": "art12",
      "section": "12",
      "title": "12 straipsnis. 32 straipsnio papildymas ir pakeitimas",
      "content": "1. Papildyti 32 straipsnį nauja 6 dalimi:\n\n„6. Stebėtojų tarybos narys turi teisę duoti paprastos rašytinės formos įgaliojimą kitam tos bendrovės stebėtojų tarybos nariui, kuris atstovautų jam balsuojant bendrovės stebėtojų tarybos posėdyje, jeigu įstatuose nenustatyta kitaip.“\n\n2. Buvusias 32 straipsnio 6, 7, 8, 9 ir 10 dalis laikyti atitinkamai 7, 8, 9, 10 ir 11 dalimis."
    },
    {
      "provision_ref": "art13",
      "section": "13",
      "title": "13 straipsnis. 34 straipsnio 4 dalies 3, 4, 5 ir 6 punktų pakeitimas",
      "content": "1. 34 straipsnio 4 dalies 3 punkte po žodžių „sandorio rūšiai“ įrašyti žodžius „jeigu įstatuose nenurodyta kitokia vertė“ ir šį punktą išdėstyti taip:\n\n„3) sprendimus dėl ilgalaikio turto, kurio balansinė vertė didesnė kaip 1/20 bendrovės įstatinio kapitalo, investavimo, perleidimo, nuomos (skaičiuojama atskirai kiekvienai sandorio rūšiai), jeigu įstatuose nenurodyta kitokia vertė;“.\n\n2. 34 straipsnio 4 dalies 4 punkte po žodžių „sandorių suma“ įrašyti žodžius „jeigu įstatuose nenurodyta kitokia vertė“ ir šį punktą išdėstyti taip:\n\n„4) sprendimus dėl ilgalaikio turto, kurio balansinė vertė didesnė kaip 1/20 bendrovės įstatinio kapitalo, įkeitimo ir hipotekos (skaičiuojama bendra sandorių suma), jeigu įstatuose nenurodyta kitokia vertė;“.\n\n3. 34 straipsnio 4 dalies 5 punkte po žodžių „laidavimo ar garantavimo“ įrašyti žodžius „jeigu įstatuose nenurodyta kitokia suma“ ir šį punktą išdėstyti taip:\n\n„5) sprendimus dėl kitų asmenų prievolių, kurių suma didesnė kaip 1/20 bendrovės įstatinio kapitalo, įvykdymo laidavimo ar garantavimo, jeigu įstatuose nenurodyta kitokia suma;“.\n\n4. 34 straipsnio 4 dalies 6 punkte po žodžių „įstatinio kapitalo“ įrašyti žodžius „jeigu įstatuose nenurodyta kitokia kaina“ ir šį punktą išdėstyti taip:\n\n„6) sprendimus įsigyti ilgalaikio turto už kainą, didesnę kaip 1/20 bendrovės įstatinio kapitalo, jeigu įstatuose nenurodyta kitokia kaina;“."
    },
    {
      "provision_ref": "art14",
      "section": "14",
      "title": "14 straipsnis. 35 straipsnio papildymas ir pakeitimas",
      "content": "1. Papildyti 35 straipsnį nauja 2 dalimi:\n\n„2. Valdybos narys turi teisę duoti paprastos rašytinės formos įgaliojimą kitam tos bendrovės valdybos nariui, kuris atstovautų jam balsuojant bendrovės valdybos posėdyje, jeigu įstatuose nenustatyta kitaip.“\n\n2. Buvusias 35 straipsnio 2, 3, 4, 5, 6 ir 7 dalis laikyti atitinkamai 3, 4, 5, 6, 7 ir 8 dalimis.\n\n3. Pakeisti 35 straipsnio 5 dalį ir ją išdėstyti taip:\n\n„5. Valdyba gali priimti sprendimus ir jos posėdis laikomas įvykusiu, kai jame dalyvauja 2/3 ir daugiau valdybos narių, jei bendrovės įstatuose nenustatytas didesnis dalyvaujančių posėdyje šių narių skaičius. Iš anksto balsavę valdybos nariai laikomi dalyvaujančiais posėdyje. Valdybos sprendimas yra priimtas, kai už jį gauta daugiau balsų negu prieš, jeigu bendrovės įstatai nenustato didesnės daugumos.“"
    },
    {
      "provision_ref": "art15",
      "section": "15",
      "title": "15 straipsnis. 37 straipsnio pakeitimas ir papildymas",
      "content": "1. Pakeisti 37 straipsnio 3 dalį ir ją išdėstyti taip:\n\n„3. Bendrovės vadovą renka ir atšaukia bei atleidžia iš pareigų, nustato jo atlyginimą, tvirtina pareiginius nuostatus, skatina jį ir skiria nuobaudas bendrovės valdyba (jei valdyba nesudaroma, – stebėtojų taryba, o jei nesudaroma ir stebėtojų taryba, – visuotinis akcininkų susirinkimas). Bendrovės vadovas pradeda eiti pareigas nuo jo išrinkimo dienos, jeigu su juo sudarytoje sutartyje nenustatyta kitaip.“\n\n2. Papildyti 37 straipsnį nauja 5 dalimi:\n\n„5. Bendrovės vadovas turi teisę atsistatydinti pateikdamas rašytinį atsistatydinimo pranešimą jį išrinkusiam bendrovės organui. Bendrovės vadovą išrinkusi valdyba ar stebėtojų taryba sprendimą atšaukti bendrovės vadovą turi priimti per 15 dienų nuo atsistatydinimo pranešimo gavimo dienos. Visuotinio akcininkų susirinkimo išrinktas bendrovės vadovas turi sušaukti visuotinį akcininkų susirinkimą, į kurio darbotvarkę būtų įtraukti bendrovės vadovo atšaukimo ir naujo bendrovės vadovo rinkimo klausimai. Jeigu vadovą išrinkęs bendrovės organas nepriima sprendimo atšaukti bendrovės vadovą, su juo sudaryta darbo sutartis pasibaigia:\n\n1) šešioliktą dieną nuo atsistatydinimo pranešimo gavimo dienos, jeigu bendrovės vadovą išrinko valdyba arba stebėtojų taryba;\n\n2) kitą dieną po visuotinio akcininkų susirinkimo, šiam neįvykus, – kitą dieną po pakartotinio visuotinio akcininkų susirinkimo dienos, jeigu bendrovės vadovą išrinko visuotinis akcininkų susirinkimas.“\n\n3. Papildyti 37 straipsnį nauja 6 dalimi:\n\n„6. Apie bendrovės vadovo išrinkimą, atšaukimą, taip pat darbo sutarties su juo pasibaigimą kitais pagrindais, bendrovės vadovą išrinkusio bendrovės organo įgaliotas asmuo ne vėliau kaip per 5 dienas privalo pranešti juridinių asmenų registro tvarkytojui. Jeigu bendrovės vadovą išrinkęs bendrovės organas nepriima sprendimo atšaukti atsistatydinimo pranešimą pateikusį vadovą, apie darbo sutarties su juo pasibaigimą juridinių asmenų registro tvarkytojui praneša atsistatydinęs bendrovės vadovas, pateikdamas dokumentus, patvirtinančius atsistatydinimo pranešimo pateikimą vadovą išrinkusiai valdybai ar stebėtojų tarybai, arba tuo atveju, kai vadovą išrinko visuotinis akcininkų susirinkimas, – dokumentus, patvirtinančius visuotinio akcininkų susirinkimo sušaukimą, šiam neįvykus, – patvirtinančius ir pakartotinio visuotinio akcininkų susirinkimo sušaukimą.“\n\n4. Buvusias 37 straipsnio 5, 6, 7, 8, 9, 10, 11, 12 ir 13 dalis laikyti atitinkamai 7, 8, 9, 10, 11, 12, 13, 14 ir 15 dalimis.\n\n5. 37 straipsnio 12 dalies 7 punkte vietoj žodžio „dienraštyje“ įrašyti žodį „šaltinyje“ ir šį punktą išdėstyti taip:\n\n„7) šiame Įstatyme nustatytos informacijos viešą paskelbimą įstatuose nurodytame šaltinyje;“.\n\n6. 37 straipsnio 12 dalį papildyti nauju 9 punktu:\n\n„9) uždarosios akcinės bendrovės akcininkų sąrašo sudarymą;“.\n\n7. Buvusį 37 straipsnio 12 dalies 9 punktą laikyti 10 punktu."
    },
    {
      "provision_ref": "art16",
      "section": "16",
      "title": "16 straipsnis. 41 straipsnio 3 dalies pakeitimas",
      "content": "41 straipsnio 3 dalies trečiame sakinyje vietoj žodžio „akcijų“ įrašyti žodį „akcininkų“ ir šią dalį išdėstyti taip:\n\n„3. Uždarųjų akcinių bendrovių akcininkų – nematerialių akcijų savininkų – asmeninių vertybinių popierių sąskaitų tvarkymo ir materialių akcijų savininkų registravimo uždarosiose akcinėse bendrovėse taisykles nustato Lietuvos Respublikos Vyriausybė ar jos įgaliota institucija. Uždarųjų akcinių bendrovių akcininkų – nematerialių akcijų savininkų – asmeninių vertybinių popierių sąskaitas tvarko jas išleidusi uždaroji akcinė bendrovė. Uždaroji akcinė bendrovė sutartimi gali perduoti akcininkų asmeninių vertybinių popierių sąskaitų tvarkymą sąskaitų tvarkytojui. Su šia sutartimi uždaroji akcinė bendrovė turi supažindinti akcininkus.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo papildymas 411 straipsniu",
      "content": "Papildyti Įstatymą 411 straipsniu:\n\n„411 straipsnis. Uždarosios akcinės bendrovės akcininkų sąrašas\n\n1. Uždarojoje akcinėje bendrovėje turi būti sudaromas jos akcininkų sąrašas.\n\n2. Uždarosios akcinės bendrovės akcininkų sąraše nurodoma:\n\n1) uždarosios akcinės bendrovės pavadinimas, kodas, buveinė;\n\n2) kiekvieno akcininko duomenys (fizinio asmens vardas, pavardė, asmens kodas, gyvenamoji vieta arba adresas korespondencijai; juridinio asmens pavadinimas, teisinė forma, kodas, buveinė);\n\n3) kai akcija priklauso keliems savininkams, – kiekvieno savininko duomenys (fizinio asmens vardas, pavardė, asmens kodas, gyvenamoji vieta arba adresas korespondencijai; juridinio asmens pavadinimas, teisinė forma, kodas, buveinė) ir kuris iš savininkų yra atstovas;\n\n4) akcininkui nuosavybės teise priklausančių akcijų skaičius pagal klases, akcijos nominali vertė;\n\n5) akcijų įgijimo data, nurodant akcijų skaičių pagal akcijų klases;\n\n6) akcijų perleidimo data, nurodant akcijų skaičių pagal akcijų klases;\n\n7) uždarosios akcinės bendrovės akcininkų sąrašo sudarymo data.\n\n3. Jeigu šio straipsnio 2 dalies 2 ir 3 punktuose nurodyti fiziniai asmenys uždarajai akcinei bendrovei yra nurodę adresą korespondencijai, uždarosios akcinės bendrovės akcininkų sąraše nurodomas tik adresas korespondencijai.\n\n4. Jeigu šio straipsnio 2 dalies 2 ir 3 punktuose nurodyti juridiniai asmenys įsteigti ir pagal taikomą teisę įregistruoti užsienio valstybėse, papildomai nurodomas registras, kuriame juridinis asmuo įregistruotas, ir jo registravimo numeris tame registre.\n\n5. Kai uždaroji akcinė bendrovė yra išleidusi tik paprastąsias vardines akcijas, reikalavimai uždarosios akcinės bendrovės akcininkų sąraše nurodyti akcijų klases, nustatyti šio straipsnio 2 dalies 4, 5 ir 6 punktuose, netaikomi.\n\n6. Uždarosios akcinės bendrovės akcininkų sąrašą pasirašo jos vadovas.\n\n7. Jeigu pasikeičia šio straipsnio 2 dalies 1–6 punktuose nurodyti duomenys, sudaromas naujas uždarosios akcinės bendrovės akcininkų sąrašas. Naujas sąrašas sudaromas nedelsiant po dokumentų, kurių pagrindu daromi įrašai uždarosios akcinės bendrovės akcininkų – nematerialių akcijų savininkų – asmeninių vertybinių popierių sąskaitose ar materialių akcijų savininkų registravimo žurnale, gavimo. Įrašai akcininkų sąraše turi atitikti įrašus uždarosios akcinės bendrovės akcininkų – nematerialių akcijų savininkų – asmeninių vertybinių popierių sąskaitose ar materialių akcijų savininkų registravimo žurnale.\n\n8. Pakeistas uždarosios akcinės bendrovės akcininkų sąrašas ne vėliau kaip per 5 dienas nuo jo sudarymo turi būti pateikiamas juridinių asmenų registro tvarkytojui.\n\n9. Už uždarosios akcinės bendrovės akcininkų sąrašo sudarymą ir jo pateikimą juridinių asmenų registro tvarkytojui atsakingas vadovas.\n\n10. Steigiant uždarąją akcinę bendrovę, akcininkų sąrašas sudaromas steigimo sutarties ar steigimo akto pagrindu, nenurodant uždarosios akcinės bendrovės kodo, akcijų įsigijimo ir akcininkų sąrašo sudarymo datos. Jį pasirašo visi steigėjai ar jų įgalioti asmenys. Uždarosios akcinės bendrovės akcininkų sąraše padarytų įrašų data laikoma uždarosios akcinės bendrovės įregistravimo juridinių asmenų registre data.\n\n11. Ginčus dėl uždarosios akcinės bendrovės akcininkų sąrašo sprendžia teismas.“"
    },
    {
      "provision_ref": "art18",
      "section": "18",
      "title": "18 straipsnis. 45 straipsnio 12 dalies pakeitimas",
      "content": "45 straipsnio 12 dalies antrame sakinyje vietoj žodžio „pasirašymo“ įrašyti žodį „apmokėjimo“ ir šią dalį išdėstyti taip:\n\n„12. Jeigu akcijas pasirašęs asmuo per akcijų pasirašymo sutartyje nustatytą terminą akcijų neapmoka, laikoma, kad akcijas įgijo pati bendrovė ir akcijų pasirašymo sutartis su tuo asmeniu negalioja, įnašai už pasirašytas akcijas negrąžinami. Ne vėliau kaip per 12 mėnesių nuo akcijų apmokėjimo termino pabaigos bendrovė turi perleisti akcijas kitų asmenų nuosavybėn arba sumažinti įstatinį kapitalą anuliuodama akcijas.“"
    },
    {
      "provision_ref": "art19",
      "section": "19",
      "title": "19 straipsnis. 47 straipsnio pakeitimas ir papildymas",
      "content": "1. 47 straipsnio 2 dalyje išbraukti žodžius „jeigu įstatuose nenustatyta kitaip“ ir šią dalį išdėstyti taip:\n\n„2. Pirmumo teisę įsigyti visas parduodamas uždarosios akcinės bendrovės akcijas turi akcininko pranešimo apie ketinimą parduoti akcijas gavimo uždarojoje akcinėje bendrovėje dieną buvę jos akcininkai.“\n\n2. Pakeisti 47 straipsnio 3 dalį ir ją išdėstyti taip:\n\n„3. Uždarosios akcinės bendrovės vadovas ne vėliau kaip per 5 dienas nuo akcininko pranešimo apie ketinimą parduoti akcijas gavimo dienos privalo kiekvienam uždarosios akcinės bendrovės akcininkui pranešti pasirašytinai arba išsiųsti registruotu laišku pranešimą, kuriame turi būti nurodyta parduodamų akcijų skaičius pagal klases, siūloma pardavimo kaina ir terminas, per kurį akcininkas gali pranešti uždarajai akcinei bendrovei apie pageidavimą pirkti parduodamų akcijų. Terminas negali būti trumpesnis kaip 10 dienų ir ilgesnis kaip 21 diena nuo bendrovės pranešimo ar registruoto laiško išsiuntimo dienos.“\n\n3. Pakeisti 47 straipsnio 4 dalį ir ją išdėstyti taip:\n\n„4. Ne vėliau kaip per 30 dienų nuo akcininko pranešimo apie ketinimą parduoti akcijas gavimo dienos uždarosios akcinės bendrovės vadovas turi pranešti akcininkui apie kitų akcininkų pageidavimą pirkti visas jo parduodamas akcijas.“\n\n4. 47 straipsnio 5 dalyje vietoj skaičiaus „3“ įrašyti skaičių „2“, po žodžio „kurią“ įrašyti žodžius „uždaroji akcinė“ ir šią dalį išdėstyti taip:\n\n„5. Jei vienas ar keli uždarosios akcinės bendrovės akcininkai per nustatytą terminą pareiškė pageidavimą pirkti visas akcininko parduodamas uždarosios akcinės bendrovės akcijas, akcininkas šias akcijas privalo parduoti pageidavimą pareiškusiems akcininkams (vienam ar keliems), o pageidavimą pareiškę akcininkai visas šias akcijas už kainą, ne mažesnę, nei buvo nurodyta pranešime, privalo nupirkti apmokėdami ne vėliau kaip per 2 mėnesius nuo tos dienos, kurią uždaroji akcinė bendrovė gavo pranešimą apie ketinimą parduoti akcijas, jei su akcijas parduodančiu akcininku nesusitariama kitaip. Akcijas parduodantis asmuo turi teisę pareikalauti, kad pirkėjas pateiktų adekvatų kainos už akcijas apmokėjimo užtikrinimą (banko garantiją, įkeitimą ir kt.).“\n\n5. Papildyti 47 straipsnį nauja 8 dalimi:\n\n„8. Uždarosios akcinės bendrovės akcininkas turi teisę parduoti akcijas nesilaikydamas šiame straipsnyje nustatytos akcijų pardavimo tvarkos, jeigu uždarojoje akcinėje bendrovėje yra du akcininkai ir vienas iš jų visas ar dalį akcijų parduoda kitam tos uždarosios akcinės bendrovės akcininkui.“\n\n6. Papildyti 47 straipsnį nauja 9 dalimi:\n\n„9. Uždarosios akcinės bendrovės įstatuose gali būti nustatyta kitokia, nei šio straipsnio 1–8 dalyse nustatyta, akcijų pardavimo tvarka.“\n\n7. Buvusią 47 straipsnio 8 dalį laikyti 10 dalimi."
    },
    {
      "provision_ref": "art20",
      "section": "20",
      "title": "20 straipsnis. 48 straipsnio 5 dalies pakeitimas",
      "content": "48 straipsnio 5 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„5. Apie uždarajai akcinei bendrovei per nustatytą terminą negrąžintas materialias akcijas ar akcijų sertifikatus, taip pat tais atvejais, kai materialios akcijos ar akcijų sertifikatai yra pamesti, sunaikinti ar kitaip prarasti, bendrovės vadovas privalo viešai paskelbti įstatuose nurodytame šaltinyje nedelsdamas po to, kai apie tai sužinojo ar turėjo sužinoti. Tokiame skelbime turi būti nurodytas uždarosios akcinės bendrovės pavadinimas, kodas bei materialios akcijos ar akcijų sertifikato numeris.“"
    },
    {
      "provision_ref": "art21",
      "section": "21",
      "title": "21 straipsnis. 53 straipsnio 1 ir 6 dalių pakeitimas",
      "content": "1. 53 straipsnio 1 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„1. Apie sprendimą sumažinti bendrovės įstatinį kapitalą turi būti pranešta kiekvienam bendrovės kreditoriui pasirašytinai ar registruotu laišku. Be to, sprendimas sumažinti bendrovės įstatinį kapitalą turi būti viešai paskelbtas įstatuose nurodytame šaltinyje arba apie jį pranešta kiekvienam bendrovės akcininkui pasirašytinai ar registruotu laišku.“\n\n2. 53 straipsnio 6 dalyje vietoj skaičiaus „3“ įrašyti skaičių „2“, po žodžio „jeigu“ įrašyti žodžius „tenkinama bent viena iš šių sąlygų“ ir šią dalį išdėstyti taip:\n\n„6. Dėl įstatinio kapitalo sumažinimo pakeisti bendrovės įstatai pateikiami juridinių asmenų registro tvarkytojui po to, kai buvo įvykdyti visi šio straipsnio 1 ir 2 dalyse nustatyti veiksmai, bet ne anksčiau kaip praėjus 2 mėnesiams nuo juridinių asmenų registro tvarkytojo paskelbimo apie visuotinio akcininkų susirinkimo ar teismo sprendimą sumažinti bendrovės įstatinį kapitalą dienos ir ne vėliau kaip praėjus 6 mėnesiams nuo sprendimo sumažinti įstatinį kapitalą priėmimo dienos, išskyrus šio straipsnio 7 dalyje nurodytą atvejį. Pakeisti dėl įstatinio kapitalo sumažinimo bendrovės įstatai gali būti pateikti juridinių asmenų registro tvarkytojui nesilaikant šioje dalyje nustatyto 2 mėnesių termino, jeigu tenkinama bent viena iš šių sąlygų:\n\n1) bendrovė neturi kreditorinių įsiskolinimų ir apie įstatinio kapitalo mažinimą buvo viešai paskelbta, kaip nustatyta šio straipsnio 1 dalyje;\n\n2) įstatinis kapitalas mažinamas vien tam, kad būtų panaikinti bendrovės balanse įrašyti nuostoliai;\n\n3) įstatinis kapitalas mažinamas, kad būtų ištaisytos įstatinio kapitalo sudarymo ar didinimo metu padarytos klaidos.“"
    },
    {
      "provision_ref": "art22",
      "section": "22",
      "title": "22 straipsnis. 57 straipsnio 1 ir 2 dalių pakeitimas",
      "content": "1. 57 straipsnio 1 dalyje vietoj žodžių „dienraštyje“ įrašyti žodžius „šaltinyje“ ir šią dalį išdėstyti taip:\n\n„1. Pranešimas apie pasiūlymą pasinaudojant pirmumo teise įsigyti akcinės bendrovės akcijų ar konvertuojamųjų obligacijų ir terminą, per kurį šia teise gali būti pasinaudota, turi būti viešai paskelbtas įstatuose nurodytame šaltinyje. Pranešimas ne vėliau kaip pirmą viešo paskelbimo įstatuose nurodytame šaltinyje dieną turi būti pateiktas juridinių asmenų registro tvarkytojui.“\n\n2. 57 straipsnio 2 dalyje vietoj žodžių „dienraštyje“ įrašyti žodžius „šaltinyje“ ir šią dalį išdėstyti taip:\n\n„2. Pranešimas apie pasiūlymą pasinaudojant pirmumo teise įsigyti uždarosios akcinės bendrovės akcijų ar konvertuojamųjų obligacijų ir terminą, per kurį šia teise gali būti pasinaudota, turi būti viešai paskelbtas įstatuose nurodytame šaltinyje arba kiekvienam uždarosios akcinės bendrovės akcininkui įteikiamas pasirašytinai ar išsiunčiamas registruotu laišku. Pranešimas ne vėliau kaip pirmą viešo paskelbimo įstatuose nurodytame šaltinyje ar pranešimo įteikimo ar registruoto laiško išsiuntimo dieną turi būti pateiktas juridinių asmenų registro tvarkytojui.“"
    },
    {
      "provision_ref": "art23",
      "section": "23",
      "title": "23 straipsnis. 62 straipsnio 2 dalies pakeitimas",
      "content": "62 straipsnio 2 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„2. Sprendimas dėl reorganizavimo gali būti priimtas ne anksčiau kaip praėjus 30 dienų nuo viešo paskelbimo apie parengtas reorganizavimo sąlygas įstatuose nurodytame šaltinyje.“"
    },
    {
      "provision_ref": "art24",
      "section": "24",
      "title": "24 straipsnis. 63 straipsnio 8 dalies pakeitimas",
      "content": "63 straipsnio 8 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„8. Reorganizavimo sąlygos juridinių asmenų registro tvarkytojui turi būti pateiktos ne vėliau kaip pirmą viešo paskelbimo apie jų sudarymą įstatuose nurodytame šaltinyje dieną. Kartu su reorganizavimo sąlygomis juridinių asmenų registro tvarkytojui turi būti pateikta reorganizavimo sąlygų vertinimo ataskaita, išskyrus šio straipsnio 5 dalyje nustatytą atvejį.“"
    },
    {
      "provision_ref": "art25",
      "section": "25",
      "title": "25 straipsnis. 65 straipsnio 1 dalies pakeitimas",
      "content": "65 straipsnio 1 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„1. Kiekviena reorganizuojama ir dalyvaujanti reorganizavime bendrovė apie parengtas reorganizavimo sąlygas turi viešai paskelbti įstatuose nurodytame šaltinyje tris kartus ne mažesniais kaip 30 dienų intervalais arba ne vėliau kaip likus 30 dienų iki visuotinio akcininkų susirinkimo dėl bendrovės reorganizavimo viešai paskelbti įstatuose nurodytame šaltinyje vieną kartą ir pranešti visiems bendrovės kreditoriams raštu. Skelbime ar pranešime turi būti nurodyti 63 straipsnio 1 dalies 1, 2, 3, 8 ir 9 punktuose išvardyti duomenys ir nurodyta, kur ir kada galima susipažinti su šio straipsnio 2 dalyje išvardytais dokumentais.“"
    },
    {
      "provision_ref": "art26",
      "section": "26",
      "title": "26 straipsnis. 72 straipsnio pakeitimas ir papildymas",
      "content": "1. 72 straipsnio 7 dalyje vietoj žodžio „dienraštyje“ įrašyti žodį „šaltinyje“ ir šią dalį išdėstyti taip:\n\n„7. Apie sprendimą pertvarkyti bendrovę turi būti viešai paskelbta įstatuose nurodytame šaltinyje tris kartus ne mažesniais kaip 30 dienų intervalais arba viešai paskelbta įstatuose nurodytame šaltinyje vieną kartą ir pranešta visiems bendrovės kreditoriams raštu. Pranešime turi būti nurodyti Civilinio kodekso 2.44 straipsnyje nurodyti duomenys apie bendrovę bei naujos teisinės formos juridinio asmens pavadinimas, teisinė forma ir buveinė.“\n\n2. Pakeisti 72 straipsnio 12 dalį ir ją išdėstyti taip:\n\n„12. Pertvarkant kitos teisinės formos juridinį asmenį į bendrovę, turtas, už kurį išduodamos bendrovės akcijos, turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka. Turto vertinimo ataskaitai taikomi reikalavimai, nustatyti šio Įstatymo 8 straipsnio 8 dalyje.“\n\n3. Papildyti 72 straipsnį nauja 13 dalimi:\n\n„13. Šio straipsnio 12 dalyje nurodyto reikalavimo įvertinti tam tikrą turtą gali būti nesilaikoma, jeigu akcijos išduodamos:\n\n1) už šio Įstatymo 45¹ straipsnio 1 dalies 1 ir 2 punktuose nurodytą turtą, kurio vertė nustatyta laikantis to straipsnio reikalavimų ir procedūrų;\n\n2) už turtą, išskyrus perleidžiamuosius vertybinius popierius ar pinigų rinkos priemones, kurio vertė nustatyta pagal atskirų turto vienetų vertes iš praėjusių finansinių metų audituotų metinių finansinių ataskaitų rinkinių, laikantis šio Įstatymo 45¹ straipsnio procedūrų, nustatytų to straipsnio 1 dalies 2 punkte nurodytam turtui.“\n\n4. Papildyti 72 straipsnį nauja 14 dalimi:\n\n„14. Pertvarkant kitos teisinės formos juridinį asmenį į bendrovę, turto vertinimo ataskaita arba šio Įstatymo 45¹ straipsnio 5 dalyje nurodyta pažyma ne vėliau kaip prieš 10 dienų iki sprendimo dėl pertvarkymo priėmimo dienos turi būti pateikta juridinių asmenų registro tvarkytojui.“\n\n5. Buvusias 72 straipsnio 13, 14, 15, 16, 17, 18, 19, 20, 21, 22 ir 23 dalis laikyti atitinkamai 15, 16, 17, 18, 19, 20, 21, 22, 23, 24 ir 25 dalimis.\n\n6. Pakeisti 72 straipsnio 16 dalies 2 punktą ir jį išdėstyti taip:\n\n„2) išrinkta audito įmonė metinių finansinių ataskaitų rinkinių auditui atlikti.“"
    },
    {
      "provision_ref": "art27",
      "section": "27",
      "title": "27 straipsnis. 73 straipsnio 10 dalies pakeitimas",
      "content": "Pakeisti 73 straipsnio 10 dalį ir ją išdėstyti taip:\n\n„10. Apie bendrovės likvidavimą likvidatorius turi viešai paskelbti įstatuose nurodytame šaltinyje tris kartus ne mažesniais kaip 30 dienų intervalais arba viešai paskelbti įstatuose nurodytame šaltinyje vieną kartą ir pranešti visiems bendrovės kreditoriams raštu. Skelbime ar pranešime turi būti nurodyti visi Civilinio kodekso 2.44 straipsnyje nurodyti duomenys apie bendrovę.“"
    },
    {
      "provision_ref": "art28",
      "section": "28",
      "title": "28 straipsnis. 74 straipsnio 5 dalies pripažinimas netekusia galios",
      "content": "74 straipsnio 5 dalį pripažinti netekusia galios."
    },
    {
      "provision_ref": "art29",
      "section": "29",
      "title": "29 straipsnis. 75 straipsnio 7 dalies pakeitimas",
      "content": "Pakeisti 75 straipsnio 7 dalį ir ją išdėstyti taip:\n\n„7. Apie užsienio bendrovės filialo veiklos nutraukimą filialo vadovas turi viešai paskelbti Vyriausybės nustatyta tvarka juridinių asmenų registro tvarkytojo leidžiamame elektroniniame leidinyje viešiems pranešimams skelbti tris kartus ne mažesniais kaip 30 dienų intervalais arba viešai paskelbti šiame leidinyje vieną kartą ir pranešti visiems kreditoriams raštu. Skelbime ar pranešime turi būti šio straipsnio 4 dalyje nurodyti duomenys ir terminas kreditorių reikalavimams pareikšti, kuris negali būti trumpesnis kaip 2 mėnesiai nuo viešo paskelbimo dienos.“"
    },
    {
      "provision_ref": "art30",
      "section": "30",
      "title": "30 straipsnis. 77 straipsnio 1 dalies 4 punkto pakeitimas",
      "content": "77 straipsnio 1 dalies 4 punkte išbraukti žodžius „ir šių asmenų parašų pavyzdžiai“ ir šį punktą išdėstyti taip:\n\n„4) duomenys apie asmenis, kurie kaip užsienio bendrovės organų nariai veikia užsienio bendrovės vardu esant santykiams su trečiaisiais asmenimis ir teismo procesuose, jų paskyrimo bei įgaliojimų pabaigos datos;“."
    },
    {
      "provision_ref": "art31",
      "section": "31",
      "title": "31 straipsnis. 78 straipsnio papildymas 3 dalimi",
      "content": "Papildyti 78 straipsnį 3 dalimi:\n\n„3. Uždarosios akcinės bendrovės, įsteigtos iki 2010 m. kovo 1 d., savo akcininkų sąrašus, sudarytus laikantis šio Įstatymo 411 straipsnio reikalavimų, juridinių asmenų registro tvarkytojui turi pateikti kartu su dokumentais, reikalingais uždarosios akcinės bendrovės duomenų ar dokumentų pakeitimams įregistruoti, bet ne vėliau kaip iki 2010 m. spalio 1 d.“"
    },
    {
      "provision_ref": "art32",
      "section": "32",
      "title": "32 straipsnis. Pasiūlymai Vyriausybei",
      "content": "1. Vyriausybė iki 2010 m. kovo 1 d. priima šiam įstatymui, išskyrus šio straipsnio 2 dalyje nurodytus straipsnius ir jų dalis, įgyvendinti reikalingus teisės aktus.\n\n2. Šio įstatymo 2 straipsnio 1 ir 2 dalies, 10 straipsnio, 11 straipsnio, 15 straipsnio 5 dalies, 20 straipsnio, 21 straipsnio 1 dalies, 22 straipsnio, 23 straipsnio, 24 straipsnio, 25 straipsnio, 26 straipsnio 1 dalies, 27 straipsnio ir 29 straipsnio nuostatoms įgyvendinti reikalingus teisės aktus Vyriausybė priima iki 2010 m. spalio 1 d."
    },
    {
      "provision_ref": "art33",
      "section": "33",
      "title": "33 straipsnis. Įstatymo įsigaliojimas",
      "content": "1. Šis įstatymas, išskyrus šio įstatymo 2 straipsnio 1 ir 2 dalis, 10 straipsnį, 11 straipsnį, 15 straipsnio 5 dalį, 20 straipsnį, 21 straipsnio 1 dalį, 22 straipsnį, 23 straipsnį, 24 straipsnį, 25 straipsnį, 26 straipsnio 1 dalį, 27 straipsnį, 29 straipsnį ir 32 straipsnį, įsigalioja 2010 m. kovo 1 d.\n\n2. Šio įstatymo 2 straipsnio 1 ir 2 dalys, 10 straipsnis, 11 straipsnis, 15 straipsnio 5 dalis, 20 straipsnis, 21 straipsnio 1 dalis, 22 straipsnis, 23 straipsnis, 24 straipsnis, 25 straipsnis, 26 straipsnio 1 dalis, 27 straipsnis ir 29 straipsnis įsigalioja 2010 m. spalio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                      DALIA GRYBAUSKAITĖ\n\n_________________"
    }
  ],
  "definitions": []
}
