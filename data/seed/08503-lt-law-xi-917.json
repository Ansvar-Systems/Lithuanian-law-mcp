{
  "id": "lt-law-xi-917",
  "type": "statute",
  "title": "Lietuvos Respublikos dokumentų ir archyvų įstatymo 1, 2, 4, 5, 6, 7, 8, 11, 12, 13, 14, 15, 16, 18 straipsnių, antrojo skirsnio pavadinimo pakeitimo, 9 straipsnio pripažinimo netekusiu galios ir Įstatymo priedo papildymo įstatymas",
  "short_name": "XI-917",
  "status": "in_force",
  "issued_date": "2010-06-18",
  "in_force_date": "2011-01-01",
  "url": "https://e-tar.lt/portal/lt/legalAct/TAR.5E8A7FF89480/acCEAXihyL",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "1 straipsnio 2 dalyje vietoj žodžių „valstybinės archyvų sistemos“ įrašyti žodžius „subjektų, atliekančių dokumentų ir archyvų valstybinį administravimą“ ir šią dalį išdėstyti taip:\n\n„2. Šis Įstatymas reglamentuoja valstybės ir savivaldybių institucijų, įstaigų ir įmonių, valstybės įgaliotų asmenų, nevalstybinių organizacijų, privačių juridinių asmenų veiklos dokumentų valdymą ir naudojimą, nustato subjektų, atliekančių dokumentų ir archyvų valstybinį administravimą, kompetenciją ir uždavinius.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas ir pakeitimas",
      "content": "1. Papildyti 2 straipsnį nauja 8 dalimi:\n\n„8. Dokumentų saugojimo paslauga – kitų asmenų dokumentų saugojimas pagal licencijos turėtojo sutartinius įsipareigojimus ir teisės aktų nustatytus reikalavimus specialiose patalpose siekiant užtikrinti dokumentų autentiškumą, patikimumą ir prieinamumą visą jų saugojimo laiką.“\n\n2. Papildyti 2 straipsnį nauja 9 dalimi:\n\n„9. Dokumentų tvarkymo paslauga – kitų asmenų dokumentų sisteminimas, bylų tvarkymas ir bylų apskaitos rengimas teisės aktų, reglamentuojančių dokumentų valdymą, nustatyta tvarka.“\n\n3. Buvusią 2 straipsnio 8 dalį laikyti 10 dalimi.\n\n4. Papildyti 2 straipsnį nauja 11 dalimi:\n\n„11. Elektroninis dokumentas – juridinio ar fizinio asmens norminių teisės aktų nustatyta tvarka informacinių technologijų priemonėmis sudarytas, patvirtintas ar gautas dokumentas, pasirašytas teisinę galią turinčiu elektroniniu parašu.“\n\n5. Buvusias 2 straipsnio 9, 10, 11, 12, 13, 14, 15, 16, 17 ir 18 dalis laikyti atitinkamai 12, 13, 14, 15, 16, 17, 18 ,19, 20 ir 21 dalimis."
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 2 dalies pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Nacionalinio dokumentų fondo dokumentai yra išimti iš civilinės apyvartos. Jeigu šio fondo dokumentais disponuoja privatūs juridiniai ar fiziniai asmenys, jie turi būti perduoti valstybės ar savivaldybės institucijai, įstaigai ar įmonei, kuriai pagal kompetenciją priklausytų, o jeigu tokia institucija, įstaiga ar įmonė jau neveikia, sprendimą dėl dokumentų saugojimo priima Lietuvos vyriausiasis archyvaras. Kai juridinis ar fizinis asmuo, disponuojantis Nacionalinio dokumentų fondo dokumentais, perduoti šiuos dokumentus atsisako, kompetentinga valstybės ar savivaldybės institucija, įstaiga ar įmonė, o jeigu tokios nėra, – Lietuvos vyriausiasis archyvaras turi imtis priemonių įstatymų nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. Antrojo skirsnio pavadinimo pakeitimas",
      "content": "Pakeisti antrojo skirsnio pavadinimą ir šį pavadinimą išdėstyti taip:\n\n„ANTRASIS SKIRSNIS\nDOKUMENTŲ IR ARCHYVŲ VALSTYBINIS ADMINISTRAVIMAS“."
    },
    {
      "provision_ref": "art5",
      "section": "5",
      "title": "5 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Subjektai, vykdantys dokumentų ir archyvų valstybinį administravimą\n\n1. Lietuvos Respublikos Vyriausybė (toliau – Vyriausybė):\n\n1) tvirtina ilgalaikes valstybines Nacionalinio dokumentų fondo saugojimo programas;\n\n2) tvirtina Dokumentų tvarkymo ir (ar) saugojimo paslaugų licencijų išdavimo ir panaikinimo, dokumentų ir licencijos grąžinimo tvarkos aprašą;\n\n3) tvirtina Dokumentų išvežimo iš Lietuvos Respublikos tvarkos aprašą;\n\n4) atsako už Europos Sąjungos teisės aktų, nustatančių dokumentų ir archyvų valdymo ir naudojimo sritį, perkėlimą į Lietuvos Respublikos nacionalinę teisę;\n\n5) formuoja Europos Sąjungos dokumentų ir archyvų valdymo ir naudojimo srities politiką Lietuvoje;\n\n6) steigia Lietuvos vyriausiojo archyvaro tarnybą ir paveda Lietuvos Respublikos kultūros ministrui (toliau – kultūros ministras) įgyvendinti dalį šios įstaigos savininko teisių ir pareigų;\n\n7) tvirtina Lietuvos vyriausiojo archyvaro tarnybos nuostatus, teisės aktų nustatyta tvarka nustato didžiausią leistiną valstybės tarnautojų ir darbuotojų, dirbančių pagal darbo sutartis, skaičių;\n\n8) Vyriausybės įstatymo nustatyta tvarka skiria ir atleidžia Lietuvos vyriausiąjį archyvarą;\n\n9) Lietuvos vyriausiojo archyvaro teikimu steigia valstybės archyvus ir paveda kultūros ministrui įgyvendinti dalį šių įstaigų savininko teisių ir pareigų;\n\n10) atlieka ir kitas teisės aktuose nustatytas dokumentų ir archyvų valstybinio administravimo funkcijas.\n\n2. Kultūros ministras:\n\n1) dalyvauja formuojant ir įgyvendina valstybės politiką dokumentų ir archyvų valdymo ir naudojimo srityje;\n\n2) dalyvauja formuojant ir įgyvendina valstybės politiką Europos Sąjungos dokumentų ir archyvų valdymo ir naudojimo srityje;\n\n3) rengia ir teikia Vyriausybei tvirtinti ilgalaikes valstybines Nacionalinio dokumentų fondo saugojimo programas;\n\n4) Vyriausybės pavedimu įgyvendina dalį Lietuvos vyriausiojo archyvaro tarnybos ir valstybės archyvų savininko teisių ir pareigų;\n\n5) atlieka kitas teisės aktuose nustatytas dokumentų ir archyvų valstybinio administravimo funkcijas.\n\n3. Lietuvos vyriausiasis archyvaras – atskaitingas kultūros ministrui Lietuvos vyriausiojo archyvaro tarnybos vadovas:\n\n1) dalyvauja formuojant valstybės politiką dokumentų ir archyvų valdymo ir naudojimo srityje ir ją įgyvendina;\n\n2) Vyriausybės arba kultūros ministro pavedimu dalyvauja formuojant Europos Sąjungos politiką dokumentų ir archyvų valdymo ir naudojimo srityje;\n\n3) užtikrina Europos Sąjungos dokumentų valdymo ir naudojimo srities teisės aktų vykdymą Lietuvoje;\n\n4) reglamentuoja dokumentų ir archyvų valstybinio valdymo srities administravimą, teikia derinimo išvadas kitų valstybės institucijų ir įstaigų parengtiems su archyvų ir dokumentų valdymo politika susijusiems teisės aktų projektams, kitiems dokumentams;\n\n5) kontroliuoja, kaip administruojamas Nacionalinis dokumentų fondas;\n\n6) formuoja vienodą dokumentų valdymo praktiką valstybės ir savivaldybių institucijose, įstaigose ir įmonėse;\n\n7) sprendžia valstybės ir savivaldybių institucijų, įstaigų ir įmonių veiklos dokumentų perdavimo klausimus;\n\n8) turi teisę iš valstybės ir savivaldybių institucijų, įstaigų ir įmonių, valstybės įgaliotų asmenų, nevalstybinių organizacijų, privačių juridinių asmenų gauti informaciją, susijusią su nustatytų uždavinių ir pavestų funkcijų vykdymu;\n\n9) tvirtina Lietuvos vyriausiojo archyvaro tarnybos administracijos struktūrą, yra Lietuvos vyriausiojo archyvaro tarnybai ir valstybės archyvams skirtų biudžeto asignavimų valdytojas;\n\n10) atlieka teisės aktuose nustatytas Lietuvos vyriausiojo archyvaro tarnybos, dokumentų ir archyvų valstybinio administravimo funkcijas.\n\n4. Valstybės archyvai:\n\n1) atlieka viešojo administravimo funkcijas, susijusias su šio ir kitų įstatymų nuostatų, priskirtų valstybės archyvų kompetencijai, įgyvendinimu;\n\n2) kaupia, saugo, tiria ir populiarina Nacionalinio dokumentų fondo nuolatinio saugojimo dokumentus;\n\n3) įstatymų nustatyta tvarka užtikrina visuomenės priėjimą prie valstybės archyvuose saugomų dokumentų;\n\n4) valstybės archyvuose saugomų dokumentų pagrindu išduoda pažymas, patvirtintas dokumentų kopijas, išrašus juridiniams faktams patvirtinti;\n\n5) administruoja jiems priskirtą Nacionalinio dokumentų fondo dalį, sprendžia šio fondo dalies papildymo nevalstybinių organizacijų, privačių juridinių asmenų ir fizinių asmenų veiklos dokumentais klausimus;\n\n6) pagal kompetenciją prižiūri teisės aktuose nustatytą dokumentų ir archyvų valdymo ir naudojimo reikalavimų įgyvendinimą;\n\n7) pagal kompetenciją įgyvendina Europos Sąjungos teisės aktų nuostatas dokumentų valdymo ir naudojimo srityje;\n\n8) turi teisę iš valstybės ir savivaldybių institucijų, įstaigų ir įmonių, valstybės įgaliotų asmenų, nevalstybinių organizacijų, privačių juridinių asmenų gauti informaciją, susijusią su savo uždavinių ir funkcijų vykdymu;\n\n9) turi teisę sudaryti sutartis su Lietuvos Respublikos ir užsienio valstybių juridiniais ir fiziniais asmenimis;\n\n10) turi kitų teisės aktuose nustatytų teisių.\n\n5. Archyvų taryba – ekspertinė institucija, patarianti kultūros ministro kompetencijai priskirtais šio Įstatymo įgyvendinimo klausimais ir veikianti visuomeniniais pagrindais. Archyvų tarybą sudaro valstybės archyvų deleguoti ir kultūros ministro paskirti asmenys. Archyvų tarybos personalinę sudėtį ir jos veiklos nuostatus tvirtina kultūros ministras. Archyvų taryba kultūros ministrui pataria dėl:\n\n1) valstybės dokumentų ir archyvų politikos formavimo ir valstybinio administravimo;\n\n2) archyvuose esamo paveldo išsaugojimo;\n\n3) valstybės dokumentų ir archyvų sričiai skiriamų biudžeto asignavimų ir kitų lėšų efektyvaus panaudojimo;\n\n4) kitų Archyvų tarybos nuostatuose nurodytų sričių.“"
    },
    {
      "provision_ref": "art6",
      "section": "6",
      "title": "6 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Lietuvos vyriausiojo archyvaro tarnybos teisinis statusas\n\n1. Lietuvos vyriausiojo archyvaro tarnyba yra Vyriausybės įstaiga, padedanti Lietuvos vyriausiajam archyvarui įgyvendinti archyvų ir dokumentų srities valstybinį administravimą.\n\n2. Lietuvos vyriausiojo archyvaro tarnybai vadovauja Lietuvos vyriausiasis archyvaras. Jį skiria ir atleidžia Vyriausybė įstatymų nustatyta tvarka.\n\n3. Lietuvos vyriausiojo archyvaro tarnyba yra viešasis juridinis asmuo, turintis sąskaitų bankuose ir antspaudą su Lietuvos valstybės herbu ir savo pavadinimu.\n\n4. Lietuvos vyriausiojo archyvaro tarnyba yra biudžetinė įstaiga, finansuojama iš valstybės biudžeto ir kitų įstatymų numatytų finansavimo šaltinių.“"
    },
    {
      "provision_ref": "art7",
      "section": "7",
      "title": "7 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Valstybės archyvai\n\n1. Valstybės archyvai yra biudžetinės įstaigos, pavaldžios ir atskaitingos Lietuvos vyriausiajam archyvarui. Valstybės archyvus įstatymų nustatyta tvarka steigia, valstybės archyvų nuostatus ir administracijų struktūras tvirtina Vyriausybė, konkretų valstybės tarnautojų ir darbuotojų, dirbančių pagal darbo sutartis, skaičių nustato Lietuvos vyriausiasis archyvaras. Valstybės archyvų direktorius į pareigas skiria ir iš jų atleidžia Lietuvos vyriausiasis archyvaras įstatymų nustatyta tvarka.\n\n2. Valstybės archyvai yra viešieji juridiniai asmenys, turintys sąskaitų bankuose ir antspaudą su Lietuvos valstybės herbu ir savo pavadinimu.\n\n3. Valstybės archyvai yra biudžetinės įstaigos, finansuojamos iš valstybės biudžeto ir kitų įstatymų numatytų finansavimo šaltinių.“"
    },
    {
      "provision_ref": "art8",
      "section": "8",
      "title": "8 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Valstybės archyvų ir kitų įstatymų nustatyta tvarka Kultūros ministerijos įsteigtų įstaigų mokamos paslaugos\n\nValstybės archyvai ir kitos Kultūros ministerijos įsteigtos įstaigos gali teikti mokamas dokumentų saugojimo, tvarkymo, paieškos, restauravimo, kopijavimo, konvertavimo, demonstravimo, taip pat mokymo ir konsultavimo paslaugas. Detalų mokamų paslaugų sąrašą, jų įkainius ir teikimo tvarką Lietuvos vyriausiojo archyvaro teikimu nustato kultūros ministras.“"
    },
    {
      "provision_ref": "art9",
      "section": "9",
      "title": "9 straipsnis. 9 straipsnio pripažinimas netekusiu galios",
      "content": "9 straipsnį pripažinti netekusiu galios."
    },
    {
      "provision_ref": "art10",
      "section": "10",
      "title": "10 straipsnis. 11 straipsnio 4 dalies pakeitimas",
      "content": "11 straipsnio 4 dalyje vietoj žodžių „Lietuvos archyvų departamentas“ įrašyti žodžius „Lietuvos vyriausiasis archyvaras“ ir šią dalį išdėstyti taip:\n\n„4. Dokumentų rengimo, tvarkymo ir apskaitos bendruosius reikalavimus nustato Lietuvos vyriausiasis archyvaras.“"
    },
    {
      "provision_ref": "art11",
      "section": "11",
      "title": "11 straipsnis. 12 straipsnio 1 dalies 4 punkto ir 3 dalies pakeitimas",
      "content": "1. 12 straipsnio 1 dalies 4 punkte po žodžių „užtikrinti, kad turimi“ įrašyti žodžius „elektroniniai ir kiti“ ir šį punktą išdėstyti taip:\n\n„4) užtikrinti, kad turimi elektroniniai ir kiti dokumentai, prie kurių prieinama tik specialios įrangos priemonėmis, išliktų autentiški, patikimi ir prieinami visą jų saugojimo laiką. Kartu su šiais dokumentais turi būti saugoma ir kontekstinė informacija.“\n\n2. 12 straipsnio 3 dalyje vietoj žodžių „Lietuvos archyvų departamentas“ įrašyti žodžius „Lietuvos vyriausiasis archyvaras“ ir šią dalį išdėstyti taip:\n\n„3. Valstybės ir savivaldybių institucijų, įstaigų ir įmonių dokumentų saugojimo ir saugyklų įrengimo reikalavimus nustato ir dokumentų saugyklų statinių projektavimo sąlygas Statybos įstatymo nustatyta tvarka išduoda Lietuvos vyriausiasis archyvaras.“"
    },
    {
      "provision_ref": "art12",
      "section": "12",
      "title": "12 straipsnis. 13 straipsnio 2, 3 ir 4 dalių pakeitimas",
      "content": "1. Pakeisti 13 straipsnio 2 dalį ir ją išdėstyti taip:\n\n„2. Valstybės ir savivaldybių institucijų, įstaigų ir įmonių vidaus administravimo dokumentų, nevalstybinių organizacijų ir privačių juridinių asmenų veiklos dokumentų, kurių rengimą nustato norminiai teisės aktai, saugojimo terminų rodykles rengia ir, suderinęs su suinteresuotais centriniais valstybinio administravimo subjektais, tvirtina Lietuvos vyriausiasis archyvaras.“\n\n2. 13 straipsnio 3 dalyje vietoj žodžių „kartu su Lietuvos archyvų departamentu“ įrašyti žodžius „suderinę su Lietuvos vyriausiuoju archyvaru“ ir šią dalį išdėstyti taip:\n\n„3. Centriniai valstybinio administravimo subjektai rengia ir, suderinę su Lietuvos vyriausiuoju archyvaru, tvirtina šiems subjektams priskirtoje srityje susidarančių dokumentų saugojimo terminų rodykles.“\n\n3. 13 straipsnio 4 dalyje vietoj žodžių „Lietuvos archyvų departamentas“ įrašyti žodžius „Lietuvos vyriausiasis archyvaras“ ir šią dalį išdėstyti taip:\n\n„4. Sprendimą dėl dokumentų nuolatinio saugojimo priima Lietuvos vyriausiasis archyvaras ar jo įgalioti valstybės archyvai.“"
    },
    {
      "provision_ref": "art13",
      "section": "13",
      "title": "13 straipsnis. 14 straipsnio 1 dalies pakeitimas",
      "content": "Pakeisti 14 straipsnio 1 dalį ir ją išdėstyti taip:\n\n„1. Dokumentus galima naikinti atlikus jų vertės ekspertizę, kai pasibaigia norminių teisės aktų nustatyti dokumentų saugojimo terminai. Sprendimą dėl valstybės ar savivaldybės institucijos, įstaigos ar įmonės, nevalstybinės organizacijos, privataus juridinio asmens veiklos dokumentų naikinimo ar jų saugojimo terminų pratęsimo priima vadovas pagal Lietuvos vyriausiojo archyvaro nustatytus dokumentų rengimo, tvarkymo ir apskaitos bendruosius reikalavimus.“"
    },
    {
      "provision_ref": "art14",
      "section": "14",
      "title": "14 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Dokumentų perdavimas valstybės archyvams saugoti\n\n1. Nuolatinio saugojimo veiklos dokumentus valstybės archyvams perduoda Lietuvos Respublikos Seimas, Respublikos Prezidentas, jų įsteigtos institucijos ir įstaigos, Lietuvos Respublikos Vyriausybė, teismai, Lietuvos bankas, ministerijos ir Vyriausybės įstaigos, kariuomenės, teisėsaugos institucijos ir įstaigos, kiti centriniai ir teritoriniai valstybinio administravimo ir savivaldybių administravimo subjektai, viešąsias paslaugas teikiančios įstaigos ir įmonės, kurių veikloje susidaro nuolatinio saugojimo dokumentai. Valstybės ir savivaldybių institucijų, įstaigų ir įmonių, perduodančių dokumentus valstybės archyvams nuolat saugoti, sąrašą tvirtina Lietuvos vyriausiasis archyvaras.\n\n2. Valstybės ir savivaldybių institucijos, įstaigos ir įmonės nuolatinio saugojimo dokumentus gali saugoti iki 20 metų nuo dokumentų įtraukimo į apskaitą. Per šį laikotarpį institucijos, įstaigos ar įmonės dokumentus turi perduoti nuolat saugoti valstybės archyvams.\n\n3. Lietuvos vyriausiasis archyvaras gali:\n\n1) pratęsti nuolatinio saugojimo dokumentų saugojimo valstybės ar savivaldybės institucijoje, įstaigoje ar įmonėje laiką, kai yra tam pagrįstų motyvų, tačiau ne ilgiau kaip iki 40 metų;\n\n2) nustatyti konkretų perdavimo valstybės archyvams terminą elektroniniams ir kitiems dokumentams, prie kurių prieinama tik specialios įrangos priemonėmis.\n\n4. Perduodami valstybės archyvams valstybės ir savivaldybių institucijų, įstaigų ir įmonių nuolatinio saugojimo dokumentai turi būti tvarkomi norminių teisės aktų nustatyta tvarka. Kartu su perduodamais valstybės ar savivaldybės institucijos, įstaigos ar įmonės dokumentais gali būti perduotos informacijos paieškos priemonės ir esančios dokumentų atsarginės kopijos. Dokumentų, tarp jų ir tų, prie kurių prieinama specialios įrangos priemonėmis, perdavimo valstybės archyvams tvarką nustato Lietuvos vyriausiasis archyvaras.\n\n5. Nevalstybinių organizacijų, privačių juridinių ir fizinių asmenų veiklos dokumentai į valstybės archyvus, papildant Nacionalinį dokumentų fondą, perduodami šalių sutartimi. Sutartyje aptariamos šių dokumentų perdavimo, tvarkymo, priėjimo prie jų ir naudojimo sąlygos.“"
    },
    {
      "provision_ref": "art15",
      "section": "15",
      "title": "15 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Likviduojamų ar reorganizuojamų valstybės ir savivaldybių institucijų, įstaigų ir įmonių veiklos dokumentų perdavimas\n\n1. Likviduojamos ar reorganizuojamos valstybės ar savivaldybės institucijos, įstaigos ar įmonės, kuri po reorganizavimo pasibaigia, nuolatinio saugojimo dokumentai perduodami valstybės archyvui.\n\n2. Likviduojamos valstybės ar savivaldybės institucijos, įstaigos ar įmonės dokumentai, kurių saugojimo terminas, nustatytas norminiuose teisės aktuose, nėra pasibaigęs, perduodami likviduojamos institucijos, įstaigos ar įmonės funkcijų perėmėjui, o jeigu jo nėra, – savininko teises ir pareigas įgyvendinančiai institucijai ar jos įgaliotai įstaigai arba, jeigu likviduojamos valstybės institucijos, įstaigos ar įmonės savininko teises ir pareigas įgyvendinanti institucija yra Lietuvos Respublikos Seimas arba Lietuvos Respublikos Vyriausybė, – savivaldybei, kurios teritorijoje buvo valstybės institucijos, įstaigos ar įmonės buveinė.“"
    },
    {
      "provision_ref": "art16",
      "section": "16",
      "title": "16 straipsnis. 18 straipsnio pakeitimas ir papildymas",
      "content": "Pakeisti ir papildyti 18 straipsnį ir jį išdėstyti taip:\n\n„18 straipsnis. Dokumentų tvarkymo ir (ar) saugojimo paslaugos\n\n1. Lietuvos Respublikos piliečiai ir Lietuvos Respublikoje įsteigti juridiniai asmenys, taip pat Europos Sąjungos valstybių narių ar Europos ekonominės erdvės valstybių juridinių asmenų ar kitų organizacijų filialai, įsteigti Lietuvos Respublikoje, gali teikti dokumentų tvarkymo ir (ar) saugojimo paslaugas, gavę Lietuvos vyriausiojo archyvaro išduotą licenciją teikti tokią paslaugą. Licencijų išdavimo, panaikinimo dokumentų ir licencijos grąžinimo tvarkos aprašą tvirtina Lietuvos Respublikos Vyriausybė.\n\n2. Europos Sąjungos valstybių narių ar Europos ekonominės erdvės valstybių piliečiai ir Europos Sąjungos valstybėse narėse ar Europos ekonominės erdvės valstybėse įsteigti juridiniai asmenys ar kitos organizacijos ir jų filialai Lietuvos Respublikoje gali teikti dokumentų tvarkymo ir (ar) saugojimo paslaugas, pagal šio straipsnio 1 dalies nuostatas gavę Lietuvos vyriausiojo archyvaro išduotą licenciją teikti tokią paslaugą arba Lietuvos vyriausiojo archyvaro tarnybai pateikę Europos Sąjungos valstybės narės ar Europos ekonominės erdvės valstybės kompetentingos institucijos išduotus dokumentus, įrodančius, kad jie turi teisę teikti dokumentų tvarkymo ir (ar) saugojimo paslaugas pagal tos Europos Sąjungos valstybės narės ar Europos ekonominės erdvės valstybės teisės aktus.\n\n3. Šio straipsnio 1 ir 2 dalyse nurodytiems asmenims išduodamos šios licencijos:\n\n1) licencija teikti dokumentų tvarkymo paslaugą;\n\n2) licencija teikti dokumentų saugojimo paslaugą.\n\n4. Licencija teikti dokumentų tvarkymo paslaugą išduodama šio straipsnio 1 ir 2 dalyse nurodytiems asmenims, atitinkantiems šiuos reikalavimus:\n\n1) fizinis asmuo arba juridinio asmens vadovas neturi neišnykusio arba nepanaikinto teistumo už sunkius ar labai sunkius tyčinius nusikaltimus ar nusikaltimus nuosavybei, turtinėms teisėms ir turtiniams interesams, ekonomikai ir verslo tvarkai ar finansų sistemai;\n\n2) fizinis asmuo arba juridinio asmens darbuotojas, atsakingas už licencijuojamą dokumentų tvarkymo paslaugą, privalo turėti aukštąjį universitetinį ar jam prilygintą išsilavinimą ir ne trumpesnę kaip dvejų metų darbo patirtį licencijuojamos veiklos srityje, kiti juridinio asmens darbuotojai, kurių darbas tiesiogiai susijęs su licencijuojama dokumentų tvarkymo paslauga, privalo turėti ne trumpesnę kaip vienų metų darbo patirtį arba profesinę kvalifikaciją licencijuojamos paslaugos srityje.\n\n5. Licencija teikti dokumentų saugojimo paslaugą išduodama šio straipsnio 1 ir 2 dalyse nurodytiems asmenims, atitinkantiems šiuos reikalavimus:\n\n1) fizinis asmuo arba juridinio asmens vadovas neturi neišnykusio arba nepanaikinto teistumo už sunkius ar labai sunkius tyčinius nusikaltimus ar nusikaltimus nuosavybei, turtinėms teisėms ir turtiniams interesams, ekonomikai ir verslo tvarkai ar finansų sistemai;\n\n2) fizinis asmuo arba juridinio asmens darbuotojas, atsakingas už licencijuojamą dokumentų saugojimo paslaugą, privalo turėti aukštąjį universitetinį ar jam prilygintą išsilavinimą ir ne trumpesnę kaip vienų metų darbo patirtį licencijuojamos paslaugos srityje;\n\n3) fizinis arba juridinis asmuo privalo turėti įrengtas dokumentų saugyklas, atitinkančias teisės aktų nustatytus reikalavimus.\n\n6. Lietuvos vyriausiasis archyvaras per 5 darbo dienas nuo visų licencijai išduoti reikiamų dokumentų gavimo dienos pareiškėjui išsiunčia patvirtinimą, kad dokumentai gauti, kuriame nurodomas terminas, per kurį bus išnagrinėtas pareiškėjo prašymas išduoti licenciją, galimos pareiškėjo teisių gynimo priemonės, kuriomis galima naudotis kilus ginčų tarp Lietuvos vyriausiojo archyvaro ir pareiškėjo, taip pat nurodoma, kad, pareiškėjui negavus atsakymo per nustatytą terminą, laikoma, kad licencija išduota. Jeigu pareiškėjas pateikia ne visus licencijai išduoti reikiamus dokumentus, Lietuvos vyriausiasis archyvaras per 5 darbo dienas nuo prašymo gavimo dienos informuoja pareiškėją apie būtinybę pateikti trūkstamus dokumentus arba papildyti ar patikslinti pateiktus duomenis.\n\n7. Lietuvos vyriausiasis archyvaras ne vėliau kaip per 30 kalendorinių dienų nuo visų licencijai išduoti reikiamų dokumentų gavimo dienos privalo išnagrinėti pateiktus dokumentus ir išduoti šio straipsnio 1 ir 2 dalyse nurodytiems asmenims licenciją arba pateikti rašytinį motyvuotą atsisakymą ją išduoti. Dėl svarbių priežasčių licencijos išdavimo terminas gali būti pratęstas iki 30 kalendorinių dienų. Tokiu atveju Lietuvos vyriausiasis archyvaras iki licencijos išdavimo termino pabaigos raštu informuoja pareiškėją apie termino pratęsimą ir nurodo priežastis, dėl kurių jis buvo pratęstas.\n\n8. Licencija neišduodama, jeigu:\n\n1) pateikti ne visi nurodyti dokumentai arba pateikti klaidingi, netikslūs, neišsamūs duomenys ir pareiškėjas per nustatytą terminą jų neištaiso, nepatikslina ar nepapildo;\n\n2) fizinis arba juridinis asmuo neatitinka šio straipsnio 4 ir 5 dalyse nustatytų sąlygų;\n\n3) fizinis arba juridinis asmuo anksčiau turėjo šios rūšies licenciją, tačiau ji buvo panaikinta dėl licencijuojamos paslaugos teikimo pažeidimų ir nėra praėję treji metai nuo licencijos galiojimo panaikinimo.\n\n9. Licencijavimo taisyklių nustatyta tvarka licencija patikslinama, jeigu pasikeičia bent vienas iš šių licencijoje nurodytų duomenų: juridinio asmens pavadinimas, teisinė forma, kodas, buveinės adresas arba fizinio asmens vardas, pavardė, asmens kodas, gyvenamosios vietos adresas, duomenys apie dokumentų saugyklas.\n\n10. Licencijos išduodamos neterminuotam laikui. Už licencijų išdavimą, patikslinimą ir licencijų dublikatų išdavimą imama valstybės rinkliava Lietuvos Respublikos rinkliavų įstatymo nustatyta tvarka.\n\n11. Licencijos turėtojo pareigos:\n\n1) laikytis Lietuvos Respublikos įstatymų ir kitų teisės aktų, reglamentuojančių licencijuojamą paslaugą;\n\n2) sudaryti sąlygas Lietuvos vyriausiojo archyvaro ar jo įgaliotiems Lietuvos vyriausiojo archyvaro tarnybos ar valstybės archyvų darbuotojams tikrinti dokumentų tvarkymo ir (ar) saugojimo paslaugų teikimą ir pateiktą informaciją, susijusią su licencijuojama paslauga;\n\n3) užtikrinti, kad darbuotojai, kurių darbas tiesiogiai susijęs su licencijuojama paslauga, turėtų šio straipsnio 4 dalies  2 punkte arba 5 dalies 2 punkte numatytą išsilavinimą, darbo patirtį arba profesinę kvalifikaciją licencijuojamos paslaugos teikimo srityje.\n\n12. Licencijos turėtojas įstatymų nustatyta tvarka turi teisę apskųsti sprendimus dėl licencijos galiojimo sustabdymo, licencijos galiojimo panaikinimo, atsisakymo patikslinti licenciją.\n\n13. Lietuvos vyriausiasis archyvaras ar jo pavedimu valstybės archyvai ne rečiau kaip kartą per penkerius metus patikrina, kaip licencijos turėtojas laikosi licencijuojamos paslaugos teikimo sąlygų. Gavus informacijos apie galimus pažeidimus, tikrinama nedelsiant. Apie patikrinimo rezultatus licencijos turėtojas informuojamas raštu.\n\n14. Lietuvos vyriausiasis archyvaras, nustatęs, kad licencijos turėtojas nevykdo šio straipsnio 11 dalyje numatytų pareigų ar licencijos turėtojo – juridinio asmens vadovas neatitinka šio straipsnio 4 dalies 1 punkte ar 5 dalies 1 punkte nustatytų reikalavimų, privalo įspėti apie galimą licencijos galiojimo sustabdymą.\n\n15. Licencijos galiojimas sustabdomas, jeigu:\n\n1) licencijos turėtojas, Lietuvos vyriausiojo archyvaro raštu įspėtas apie galimą licencijos galiojimo sustabdymą dėl šio straipsnio 14 dalyje nurodytų pažeidimų, per nurodytą terminą (ne mažiau kaip 30 kalendorinių dienų) jų nepašalina;\n\n2) licencijos turėtojas laikinai sustabdo licencijoje nurodytos paslaugos teikimą ir raštu kreipiasi į Lietuvos vyriausiąjį archyvarą dėl licencijos galiojimo sustabdymo.\n\n16. Sustabdžius licencijos galiojimą dėl šio straipsnio 14 dalyje nurodytų pažeidimų, licencijos turėtojas juos turi pašalinti ne vėliau kaip per 3 mėnesius nuo licencijos galiojimo sustabdymo dienos. Pašalinęs nustatytus pažeidimus, licencijos turėtojas raštu informuoja Lietuvos vyriausiąjį archyvarą, kuris per 5 darbo dienas nuo informacijos gavimo patikrina, ar pažeidimai pašalinti, ir per 5 darbo dienas po patikrinimo priima sprendimą panaikinti licencijos galiojimo sustabdymą. Sustabdžius licencijos galiojimą šio straipsnio 15 dalies 2 punkte nurodytu atveju, sprendimas panaikinti licencijos galiojimo sustabdymą priimamas per 5 darbo dienas nuo licencijos turėtojo prašymo panaikinti licencijos galiojimo sustabdymą gavimo dienos.\n\n17. Licencijos galiojimas panaikinamas, jeigu:\n\n1) licencijos turėtojas nutraukia licencijoje nurodytos paslaugos teikimą ir raštu kreipiasi į Lietuvos vyriausiąjį archyvarą dėl licencijos galiojimo panaikinimo;\n\n2) juridinis asmuo, turintis licenciją, likviduojamas, jam iškeliama bankroto byla ar bankrotas vykdomas ne teismo tvarka arba fizinis asmuo, turintis licenciją, mirė;\n\n3) licencijos turėtojas per 3 mėnesius nuo licencijos galiojimo sustabdymo nepašalina nustatyto (nustatytų) pažeidimo (pažeidimų);\n\n4) licencijos turėtojas, kurio licencijos galiojimas sustabdytas, teikia licencijuojamą paslaugą;\n\n5) paaiškėja, kad fizinis asmuo, turintis licenciją, yra nuteistas už sunkius ar labai sunkius tyčinius nusikaltimus ar nusikaltimus nuosavybei, turtinėms teisėms ir turtiniams interesams, ekonomikai ir verslo tvarkai ar finansų sistemai.\n\n18. Panaikinta licencija, jos dublikatas (dublikatai) grąžinami licenciją išdavusiai institucijai per 30 kalendorinių dienų nuo sprendimo panaikinti licencijos galiojimą priėmimo dienos.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo papildymas",
      "content": "Papildyti Įstatymo priedą 2 punktu ir šį priedą išdėstyti taip:\n\n„Lietuvos Respublikos dokumentų\nir archyvų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1995 m. spalio 24 d. Europos Parlamento ir Tarybos direktyva 95/46/EB dėl asmenų apsaugos tvarkant asmens duomenis ir dėl laisvo tokių duomenų judėjimo (OL 1995 m. ES skyrius, 13 tomas 015, p. 355).\n\n2. 2006 m. gruodžio 12 d. Europos Parlamento ir Tarybos direktyva 2006/123/EB dėl paslaugų vidaus rinkoje (OL 2006 L 376, p. 36).“"
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 15 straipsnį ir šio straipsnio 2 ir 3 dalis, įsigalioja 2011 m. sausio 1 d.\n\n2. Lietuvos Respublikos Vyriausybė iki 2010 m. gruodžio 31 d. parengia ir priima šio įstatymo įgyvendinamuosius teisės aktus.\n\n3. Lietuvos Respublikos Vyriausybė iki 2010 m. gruodžio 31 d. perduoda savivaldybėms šio įstatymo įgyvendinimui reikalingas patalpas ir kitą materialųjį turtą.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
