{
  "id": "lt-law-viii-771",
  "type": "statute",
  "title": "Lietuvos Respublikos valstybinių pensijų įstatymo 4, 5, 9 straipsnių papildymo ir pakeitimo įstatymas",
  "short_name": "VIII-771",
  "status": "in_force",
  "issued_date": "1998-06-09",
  "in_force_date": "1998-06-19",
  "url": "https://e-tar.lt/portal/lt/legalAct/TAR.E5179D300BC1",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio papildymas",
      "content": "Papildyti 4 straipsnį 4 dalimi:\n\n„Teisę gauti pirmojo laipsnio valstybinę pensiją šio įstatymo nustatyta tvarka turi Lietuvos Nepriklausomybės Akto signatarai.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio papildymas",
      "content": "1. Papildyti 5 straipsnį nauja 5 dalimi:\n\n„Lietuvos Nepriklausomybės Akto signatarams pirmojo laipsnio valstybinę pensiją Lietuvos Respublikos pirmojo ir antrojo laipsnių valstybinių pensijų skyrimo komisijos teikimu skiria Vyriausybė, neribodama pirmojo laipsnio valstybinių pensijų skyrimo per kalendorinius metus skaičiaus.“\n\n2. Buvusią 5 dalį laikyti 6 dalimi."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 2 dalies papildymas ir pakeitimas",
      "content": "9 straipsnio 2 dalies antrajame sakinyje po žodžių „pagal šio įstatymo“ įrašyti skaičius ir žodžius „4 straipsnio ketvirtąją dalį ir“, išbraukti žodžius „ar antrojo“ ir „ar tapęs invalidu“ ir šią dalį išdėstyti taip:\n\n„Pirmojo ar antrojo laipsnio valstybinės pensijos gavėjui mirus, skiriama valstybinė našlių ir našlaičių pensija tiems asmenims, tokiomis pačiomis sąlygomis ir gavėjui priklausiusios pensijos dalimis, kaip nurodyta Valstybinių socialinio draudimo pensijų įstatymo straipsniuose, reguliuojančiuose valstybines socialinio draudimo našlių ir našlaičių pensijas. Ši nuostata taip pat taikoma mirus asmeniui, kuris pagal šio įstatymo 4 straipsnio ketvirtąją dalį ir 7 straipsnį būtų turėjęs teisę gauti pirmojo laipsnio valstybinę pensiją kaip sukakęs senatvės pensijos amžių.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
