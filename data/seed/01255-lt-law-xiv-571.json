{
  "id": "lt-law-xiv-571",
  "type": "statute",
  "title": "Lietuvos Respublikos vienkartinės išmokos pasiskiepijus vakcina nuo COVID-19 ligos (koronaviruso infekcijos) įstatymas",
  "short_name": "XIV-571",
  "status": "in_force",
  "issued_date": "2021-10-12",
  "in_force_date": "2021-10-18",
  "url": "https://e-tar.lt/portal/lt/legalAct/307a9de02cf311ecad73e69048767e8c",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šio įstatymo paskirtis – nustatyti vienkartinės išmokos pasiskiepijus vakcina nuo COVID-19 ligos (koronaviruso infekcijos) (toliau – vienkartinė išmoka) dydį, teisę ją gauti turinčius asmenis, jos mokėjimo tvarką.\n\n2. Šis įstatymas taikomas asmenims, deklaravusiems gyvenamąją vietą Lietuvos Respublikoje arba įtrauktiems į gyvenamosios vietos nedeklaravusių asmenų apskaitą Lietuvos Respublikos gyvenamosios vietos deklaravimo įstatymo nustatyta tvarka.\n\n3. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos valstybinio socialinio draudimo įstatyme."
    },
    {
      "provision_ref": "art2",
      "section": "2",
      "title": "2 straipsnis. Vienkartinės išmokos dydis",
      "content": "Vienkartinės išmokos dydis yra 100 eurų."
    },
    {
      "provision_ref": "art3",
      "section": "3",
      "title": "3 straipsnis. Teisė į vienkartinę išmoką",
      "content": "1. Teisę į vienkartinę išmoką turi asmuo, kuris:\n\n1) iki 2021 m. rugsėjo 1 d. nebuvo pasiskiepijęs nė viena Lietuvos Respublikos Vyriausybės nutarime dėl valstybės lygio ekstremaliosios situacijos ir (ar) karantino visoje Lietuvos Respublikos teritorijoje paskelbimo nurodytos vakcinos nuo COVID-19 ligos (koronaviruso infekcijos) (toliau – vakcina) doze ir iki 2021 m. lapkričio 30 d. pasiskiepijo:\n\na) dviem vakcinos dozėmis, kai valstybės, kurioje jis pasiskiepijo, kompetentingos institucijos patvirtintą skiepijimo schemą (toliau – skiepijimo schema) sudaro dvi vakcinos dozės;\n\nb) viena vakcinos doze, kai skiepijimo schemą sudaro viena vakcinos dozė;\n\nc) bent viena vakcinos doze, kai jis yra COVID-19 liga (koronaviruso infekcija) persirgęs asmuo ir šios ligos diagnozė jam buvo patvirtinta SARS-CoV-2 PGR tyrimo metodu  (toliau – COVID-19 liga (koronaviruso infekcija) persirgęs asmuo), arba\n\n2) iki 2022 m. kovo 31 d. yra pasiskiepijęs:\n\na) trečia vakcinos doze, kai skiepijimo schemą sudaro dvi vakcinos dozės;\n\nb) antra vakcinos doze, kai skiepijimo schemą sudaro viena vakcinos dozė;\n\nc) bent antra vakcinos doze, kai jis yra COVID-19 liga (koronaviruso infekcija) persirgęs asmuo, arba\n\n3) iki 2021 m. rugsėjo 1 d. nebuvo pasiskiepijęs nė viena vakcinos doze ir iki 2021 m. lapkričio 30 d. nepasiskiepijo bent viena vakcinos doze, nes jis yra COVID-19 liga (koronaviruso infekcija) persirgęs asmuo ir nuo COVID-19 ligos (koronaviruso infekcijos) diagnozės jam patvirtinimo SARS-CoV-2 PGR tyrimo metodu iki 2021 m. lapkričio 30 d. nebuvo suėję 150 dienų, tačiau nuo 2021 m. gruodžio 1 d. iki 2022 m. kovo 31 d. pasiskiepijo bent viena vakcinos doze ir\n\n4) buvo (bus) sukakęs 75 ir daugiau metų:\n\na) 2021 m. lapkričio 30 d., jeigu asmuo pasiskiepijo šios dalies 1 ar 3 punkte nustatyta tvarka;\n\nb) 2022 m. kovo 31 d., jeigu asmuo pasiskiepijo šios dalies 2 punkte nustatyta tvarka.\n\n2. Asmuo turi teisę gauti tik vieną vienkartinę išmoką."
    },
    {
      "provision_ref": "art4",
      "section": "4",
      "title": "4 straipsnis. Vienkartinės išmokos mokėjimas",
      "content": "1. Vienkartines išmokas, vadovaudamosi Elektroninės sveikatos paslaugų ir bendradarbiavimo infrastruktūros informacinės sistemos (toliau – ESPBI IS) tvarkytojo valstybės įmonės Registrų centro pateiktais duomenimis apie asmens pasiskiepijimą vakcina ir persirgimą COVID-19 liga (koronaviruso infekcija), šio straipsnio 3–5 dalyse nustatyta tvarka išmoka Valstybinio socialinio draudimo fondo administravimo įstaigos, nereikalaudamos iš asmenų, kurie pagal šį įstatymą turi teisę gauti vienkartinę išmoką, prašymų, išskyrus šio straipsnio 5 dalyje nustatytą atvejį.\n\n2. Jeigu asmuo pasiskiepijo vakcina užsienio valstybėje ir šių duomenų ir (ar) duomenų apie jo persirgimą COVID-19 liga (koronaviruso infekcija) ESPBI IS nėra, jis asmens sveikatos priežiūros įstaigai raštu arba elektroninių ryšių priemonėmis pateikia pasiskiepijimo vakcina, o šio įstatymo 3 straipsnio 1 dalies 1 punkto c papunktyje, 1 dalies 2 punkto c papunktyje ir 1 dalies 3 punkte nustatytais atvejais – ir persirgimo COVID-19 liga (koronaviruso infekcija) faktą (faktus) pagrindžiančių dokumentų kopijas. Pateiktuose dokumentuose apie asmens pasiskiepijimą turi būti nurodyta vakcina, jos dozės eilės numeris, serijos numeris, skiepijimo data ir šalis, kurioje asmuo paskiepytas, o šio įstatymo 3 straipsnio 1 dalies 1 punkto c papunktyje, 1 dalies 2 punkto c papunktyje ir 1 dalies 3 punkte nustatytais atvejais – ir asmeniui atlikto tyrimo, kuriuo jam nustatyta COVID-19 liga (koronaviruso infekcija), tipas, rezultatas, data ir tyrimą atlikusi šalis; taip pat turi būti nurodytas dokumentą išdavusios užsienio valstybės institucijos pavadinimas, dokumento data (toliau kartu – patvirtinantys dokumentai). Šio įstatymo 3 straipsnio 1 dalies 1 punkte nurodyti asmenys patvirtinančius dokumentus asmens sveikatos priežiūros įstaigoms turi pateikti ne vėliau kaip iki 2021 m. gruodžio 6 d., o šio įstatymo 3 straipsnio 2 ir 3 punktuose nurodyti asmenys – iki 2022 m. balandžio 5 d. Asmens sveikatos priežiūros įstaiga, gavusi patvirtinančius dokumentus, juose esančius duomenis apie asmens pasiskiepijimą vakcina užsienio valstybėje ir (ar) persirgimą COVID-19 liga (koronaviruso infekcija) įrašo į ESPBI IS ne vėliau kaip per 3 darbo dienas nuo patvirtinančių dokumentų gavimo dienos. Asmens sveikatos priežiūros įstaigos šioje dalyje nurodytus veiksmus atlieka neatlygintinai.\n\n3. Vienkartinė išmoka asmeniui, kuris pagal šį įstatymą turi teisę gauti vienkartinę išmoką ir kuriam Valstybinio socialinio draudimo fondo administravimo įstaigos moka (mokėjo) Valstybinio socialinio draudimo fondo administravimo įstaigos mokamą (mokamas) išmoką (išmokas) į jo sąskaitą kredito, mokėjimo ir (ar) elektroninių pinigų įstaigoje, išmokama kitą kalendorinį mėnesį, einantį po kalendorinio mėnesio, kurį jis pasiskiepijo šio įstatymo 3 straipsnio 1 dalies 1, 2 ar 3 punkte nustatyta tvarka, į jo sąskaitą kredito, mokėjimo ir (ar) elektroninių pinigų įstaigoje, į kurią jam yra (buvo) mokama Valstybinio socialinio draudimo fondo administravimo įstaigos mokama (paskutinė mokėta) išmoka, bet ne vėliau kaip iki 2022 m. balandžio 30 d.\n\n4. Jeigu asmeniui Valstybinio socialinio draudimo fondo administravimo įstaigos mokama išmoka nėra (nebuvo) mokama į jo sąskaitą kredito, mokėjimo ir (ar) elektroninių pinigų įstaigoje, vienkartinė išmoka asmeniui, kuris pagal šį įstatymą turi teisę gauti vienkartinę išmoką, išmokama ne vėliau kaip iki 2022 m. balandžio 30 d. tokia pačia tvarka, kuria jam yra (buvo) mokama Valstybinio socialinio draudimo fondo administravimo įstaigos mokama (paskutinė mokėta) išmoka.\n\n5. Jeigu asmeniui nėra (nebuvo) mokama jokia Valstybinio socialinio draudimo fondo administravimo įstaigos mokama išmoka, vienkartinė išmoka jam išmokama į prašyme išmokėti vienkartinę išmoką nurodytą sąskaitą kredito, mokėjimo ir (ar) elektroninių pinigų įstaigoje kitą kalendorinį mėnesį, einantį po kalendorinio mėnesio, kurį jis pasiskiepijo šio įstatymo 3 straipsnio 1 dalies 1, 2 ar 3 punkte nustatyta tvarka. Jeigu prašymas pateiktas ne tą patį kalendorinį mėnesį, kurį asmuo pasiskiepijo šio įstatymo 3 straipsnio 1 dalies 1, 2 ar 3 punkte nustatyta tvarka, vienkartinė išmoka jam išmokama kitą kalendorinį mėnesį, einantį po kalendorinio mėnesio, kurį Valstybinio socialinio draudimo fondo administravimo įstaiga gavo asmens prašymą, bet ne vėliau kaip iki 2022 m. balandžio 30 d. Prašymą Valstybinio socialinio draudimo fondo administravimo įstaigai asmuo turi pateikti ne vėliau kaip iki 2022 m. balandžio 6 d."
    },
    {
      "provision_ref": "art5",
      "section": "5",
      "title": "5 straipsnis. Vienkartinės išmokos ir kitų asmeniui priklausančių išmokų ar kompensacijų santykis",
      "content": "Pagal šį įstatymą išmokama vienkartinė išmoka neturi įtakos kitoms asmeniui pagal įstatymus priklausančioms kas mėnesį mokamoms išmokoms ir (ar) kompensacijoms, taip pat skiriamai piniginei socialinei paramai, apmokėjimui už socialines paslaugas."
    },
    {
      "provision_ref": "art6",
      "section": "6",
      "title": "6 straipsnis. Išskaitos iš vienkartinės išmokos",
      "content": "Išskaitos iš vienkartinės išmokos pagal vykdomuosius dokumentus ir (ar) Valstybinio socialinio draudimo fondo administravimo įstaigos vadovo sprendimus nedaromos."
    },
    {
      "provision_ref": "art7",
      "section": "7",
      "title": "7 straipsnis. Vienkartinės išmokos permokų išieškojimas",
      "content": "Vienkartinės išmokos permokos, susidariusios ne dėl jų gavėjų kaltės, neišieškomos."
    },
    {
      "provision_ref": "art8",
      "section": "8",
      "title": "8 straipsnis. Vienkartinių išmokų finansavimo šaltinis",
      "content": "Vienkartinės išmokos išmokamos iš Valstybinio socialinio draudimo fondo biudžetui skiriamų valstybės biudžeto tikslinių asignavimų išmokoms iš valstybės biudžeto finansuoti."
    },
    {
      "provision_ref": "art9",
      "section": "9",
      "title": "9 straipsnis. Asmens duomenų tvarkymas",
      "content": "1. Asmens duomenų, gautų įgyvendinant šį įstatymą, tvarkymo tikslas – vienkartinių išmokų mokėjimas ir lėšų, skiriamų šioms išmokoms mokėti, apskaita.\n\n2. Dokumentai (įskaitant dokumentus, kuriuose yra asmens duomenų) saugomi Lietuvos Respublikos dokumentų ir archyvų įstatymo nustatyta tvarka Lietuvos vyriausiojo archyvaro nustatytais terminais. Duomenų subjektų teisės įgyvendinamos duomenų valdytojo, į kurį kreipiamasi dėl duomenų subjekto teisių įgyvendinimo, nustatyta tvarka, vadovaujantis 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas).\n\n3. Įgyvendindami šį įstatymą, duomenų valdytojai užtikrina, kad jų atliekamas asmens duomenų tvarkymas atitiktų Reglamento (ES) 2016/679, Lietuvos Respublikos asmens duomenų teisinės apsaugos įstatymo ir kitų teisės aktų, reglamentuojančių asmens duomenų apsaugą, nuostatas."
    },
    {
      "provision_ref": "art10",
      "section": "10",
      "title": "10 straipsnis. Valstybinio socialinio draudimo fondo administravimo įstaigų sprendimų ir veiksmų (neveikimo) apskundimas",
      "content": "Valstybinio socialinio draudimo fondo administravimo įstaigų sprendimai vienkartinių išmokų mokėjimo klausimais, taip pat jų veiksmai (neveikimas) gali būti skundžiami Lietuvos Respublikos administracinių bylų teisenos įstatymo nustatyta tvarka."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. spalio 18 d.\n\n2. Lietuvos Respublikos Vyriausybė iki 2021 m. spalio 17 d. priima šio įstatymo įgyvendinamąjį teisės aktą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Šio įstatymo paskirtis",
      "definition": "nustatyti vienkartinės išmokos pasiskiepijus vakcina nuo COVID-19 ligos (koronaviruso infekcijos) (toliau – vienkartinė išmoka) dydį, teisę ją gauti turinčius asmenis, jos mokėjimo tvarką.\n\n2. Šis įstatymas taikomas asmenims, deklaravusiems gyvenamąją vietą Lietuvos Respublikoje arba įtrauktiems į gyvenamosios vietos nedeklaravusių asmenų apskaitą Lietuvos Respublikos gyvenamosios vietos deklaravimo įstatymo nustatyta tvarka.\n\n3. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos valstybinio socialinio draudimo įstatyme.",
      "source_provision": "art1"
    }
  ]
}
