{
  "id": "lt-law-ix-995",
  "type": "statute",
  "title": "Lietuvos Respublikos azartinių lošimų įstatymo 2, 3, 5, 10, 12, 13, 14, 15, 16, 19, 21 straipsnių pakeitimo ir papildymo įstatymas",
  "short_name": "IX-995",
  "status": "in_force",
  "issued_date": "2002-06-27",
  "in_force_date": "2002-09-01",
  "url": "https://e-tar.lt/portal/lt/legalAct/TAR.24BFFD4DDB86",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2, 3, 4, 5, 14 dalių pakeitimas ir papildymas bei straipsnio papildymas 15, 16 dalimis",
      "content": "1. Pakeisti 2 straipsnio 2 dalį ir ją dalį išdėstyti taip:\n\n„2. Lošimo įrenginys – lošimo automatas, taip pat kitas elektroninis arba mechaninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai.“\n\n2. 2 straipsnio 3 dalį papildyti 1 ir 2 punktais ir šią dalį išdėstyti taip:\n\n„3. Lošimo automatas (toliau – automatas) – elektroninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai:\n\n1) A kategorijos automatas – neriboto laimėjimo automatas, kuriame vienkartinis didžiausias laimėjimas nėra ribojamas;\n\n2) B kategorijos automatas – riboto laimėjimo automatas, kuriame vienkartinis didžiausias laimėjimas neviršija 200 litų, didžiausia statoma suma – 1 litas, vieno lošimo trukmė ne trumpesnė kaip 3 sekundės.“\n\n3. 2 straipsnio 4 dalyje prieš žodį „automatais“ įrašyti žodžius „A kategorijos“ ir šią dalį išdėstyti taip:\n\n„4. Lošimo namai (kazino) – vieta, kurioje pagal patvirtintus lošimo reglamentus organizuojami stalo lošimai (ruletė, kortų, kauliukų lošimai), lošimai A kategorijos automatais.“\n\n4. 2 straipsnio 5 dalyje po žodžio „lošimai“ įrašyti žodžius „B kategorijos“ ir šią dalį išdėstyti taip:\n\n„5. Automatų salonas – vieta, kurioje pagal patvirtintą lošimo reglamentą organizuojami lošimai B kategorijos automatais.“\n\n5. Pakeisti 2 straipsnio 14 dalį ir ją išdėstyti taip:\n\n„14. Žaidimo automatas – sertifikuotas elektroninis, elektromechaninis ar mechaninis prietaisas, kuriuo žaidžiant žaidimus galima laimėti tik galimybę nemokamai žaisti papildomą laiką. Žaidimų automatais organizavimo tvarką nustato Vyriausybė.“\n\n6. Papildyti 2 straipsnį 15 dalimi:\n\n„15. Vienkartinis didžiausias laimėjimas – galima didžiausia suma, kurią lošėjas gali išlošti vieno lošimo metu, lygi statomos sumos bei automato programoje nustatyto didžiausio laimėjimo koeficiento sandaugai.“\n\n7. Papildyti 2 straipsnį 16 dalimi:\n\n„16. Vieno lošimo trukmė lošiant automatu – laikas nuo lošimo pradžios (klavišo paspaudimo) iki lošimo rezultato pateikimo.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Lošimai automatu:\n\n1) lošimas A kategorijos automatu – kai lošiama žetonus įmetus į automatą ir laimėjimas per automatą išmokamas žetonais. Lošimo rezultatą ir laimėjimo dydį nustato automatas;\n\n2) lošimas B kategorijos automatu – kai lošiama į automatą įmetus metalinius pinigus ir (arba) žetonus ir laimėjimas per automatą išmokamas pinigais arba žetonais. Lošimo rezultatą ir laimėjimo dydį nustato automatas.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Licencijų organizuoti lošimus rūšys\n\n1. Gali būti išduodamos licencijos organizuoti šiuos lošimus:\n\n1) stalo lošimus ir lošimus A kategorijos automatais;\n\n2) lošimus B kategorijos automatais;\n\n3) bingą;\n\n4) totalizatorių;\n\n5) lažybas.\n\n2. Vienai bendrovei gali būti išduotos visų rūšių licencijos.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas ir papildymas",
      "content": "1. Papildyti 10 straipsnio 2 dalies 15 punktą žodžiais „išskyrus lažybų ir totalizatoriaus punktų steigimą prekybos centruose, kurie pagal savo paskirtį yra pritaikyti ne vien parduotuvių veiklai ir kuriuose pagal projektinį išplanavimą yra įrengtos atskiros patalpos“ ir šį punktą išdėstyti taip:\n\n„15) parduotuvėse, išskyrus lažybų ir totalizatoriaus punktų steigimą prekybos centruose, kurie pagal savo paskirtį yra pritaikyti ne vien parduotuvių veiklai ir kuriuose pagal projektinį išplanavimą yra įrengtos atskiros patalpos;“.\n\n2. 10 straipsnį papildyti nauja 8 dalimi:\n\n„8. Draudžiama naudoti lošimų įrenginius kitais ne su azartinių lošimų organizavimu susijusiais tikslais, išskyrus personalo rengimą darbui su lošimo įrenginiais, kai mokymo organizatorius turi Vyriausybės įgaliotos institucijos išduotą licenciją mokyti.“\n\n3. Buvusią 10 straipsnio 8 dalį laikyti 9 dalimi, ją pakeisti ir išdėstyti taip:\n\n„9. Lietuvos Respublikos teritorijoje draudžiama reklamuoti azartinius lošimus, išskyrus azartinius lošimus organizuojančių bendrovių, lošimo namų (kazino), bingo automatų salonų, totalizatoriaus ir lažybų punktų pavadinimus, lošimų vietos adresus bei organizuojamų lošimų rūšis, taip pat lošimų įrenginių kiekį, esantį lošimo namuose (kazino), bingo arba automatų salonuose.“\n\n4. Buvusias 10 straipsnio 9, 10, 11, 12, 13, 14 ir 15 dalis laikyti atitinkamai 10, 11, 12, 13, 14, 15 ir 16 dalimis.\n\n5. Papildyti 10 straipsnį 17 dalimi:\n\n„17. Draudžiama B kategorijos automatus jungti į „kaupiamojo fondo“ sistemą.“\n\n6. Papildyti 10 straipsnį 18 dalimi:\n\n„18. Šio straipsnio 4, 11 ir 14 dalių apribojimai taikomi ir bendrovėms, pateikusioms prašymą išduoti licenciją organizuoti azartinius lošimus.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas ir papildymas",
      "content": "Pakeisti ir papildyti 12 straipsnį ir jį išdėstyti taip:\n\n„12 straipsnis. Lošimų organizavimo vieta\n\n1. Lošimai organizuojami:\n\n1) automatų salonuose – B kategorijos automatais;\n\n2) bingo salonuose;\n\n3) lošimo namuose (kazino) – stalo lošimai ir lošimai A kategorijos automatais.\n\n2. Lošimai automatais, bingas, lošimai lošimo namuose (kazino) gali būti organizuojami tik tose patalpose, kurios nurodytos leidime atidaryti automatų, bingo salonus, lošimo namus (kazino).\n\n3. Automatų salonuose privalo būti įrengta ne mažiau kaip 10 automatų.\n\n4. Bingo salonuose organizuojamas tik bingas.\n\n5. Lošimo namuose (kazino) gali būti organizuojami ruletė, kortų, kauliukų lošimai ir lošimai A kategorijos automatais. Vienuose lošimo namuose (kazino) turi būti ne mažiau kaip 3 lošimo stalai, iš kurių bent vienas ruletės stalas, ir ne mažiau kaip 30 A kategorijos automatų.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas ir papildymas",
      "content": "1. 13 straipsnio 2 dalyje vietoj žodžių „automatų salonuose“ įrašyti žodžius „B kategorijos automatais“, vietoj skaičiaus „2“ įrašyti skaičių „1“ ir šią dalį išdėstyti taip:\n\n„2. Bendrovės, organizuojančios lošimus B kategorijos automatais, apmokėtas ir įstatuose nurodytas įstatinis kapitalas turi būti ne mažesnis kaip 1 mln. litų, o tais atvejais, kai bendrovė organizuoja lošimus lošimo namuose (kazino), – 4 mln. litų.“\n\n2. 13 straipsnį papildyti nauja 4 dalimi:\n\n„4. Šio straipsnio 1, 2 ir 3 dalyse išvardytų bendrovių dokumentų licencijai gauti pateikimo metu nuosavas kapitalas turi atitikti Akcinių bendrovių įstatymo 39 straipsnio 4 dalies reikalavimus.“\n\n3. Buvusią 13 straipsnio 4 dalį laikyti 5 dalimi, ją pakeisti ir išdėstyti taip:\n\n„5. Minimali pinigų suma, kurią pagal Priežiūros komisijos nustatytą investavimo tvarką bendrovės, organizuojančios lošimus, turi investuoti į Vyriausybės vertybinius popierius, laikyti banko sąskaitose, bendrovės kasoje ir (arba) tam skirtose lošimo automatų talpose ir skirti tik lošimų laimėjimų išmokėjimams, yra:\n\n1) vienam lošimo stalui - 40 tūkst. litų;\n\n2) A kategorijos lošimo automatui - 25 tūkst. litų;\n\n3) B kategorijos lošimo automatui - 300 litų;\n\n4) bendrovėms, organizuojančioms bingą, totalizatorių, lažybas, žirgų totalizatorių - ne mažiau kaip 25 proc. minimalaus reikalaujamo įstatinio kapitalo sumos.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio papildymas",
      "content": "14 straipsnį papildyti žodžiais „išskyrus patalpų, kuriose bendrovė organizuoja lošimus, nuomą šio įstatymo 10 straipsnio 6 dalyje nurodytai ūkinei komercinei veiklai“ ir šį straipsnį išdėstyti taip:\n\n„14 straipsnis.     Lošimus organizuojančių bendrovių teisė verstis kita ūkine komercine veikla\n\nBendrovės, organizuojančios lošimus automatų salonuose, bingą, stalo lošimus, totalizatorių, lažybas neturi teisės verstis kita komercine ūkine veikla, išskyrus patalpų, kuriose bendrovė organizuoja lošimus, nuomą šio įstatymo 10 straipsnio 6 dalyje nurodytai ūkinei komercinei veiklai.“"
    },
    {
      "provision_ref": "art8",
      "section": "8",
      "title": "8 straipsnis. 15 straipsnio 1 dalies papildymas 5 punktu",
      "content": "Papildyti 15 straipsnio 1 dalį 5 punktu:\n\n„5) atskiros patalpos, lošimo namų (kazino) administracijos skirtos valstybės pareigūnams ir tarnautojams, atliekantiems lošimų organizavimo priežiūrą ir kontrolę.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio 1, 2 ir 5 dalių pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Lietuvos Respublikoje leidžiama pradėti eksploatuoti tik naujus ir nenaudotus lošimo įrenginius, jeigu jie yra pagaminti atitinkamą licenciją (sertifikatą) turinčio gamintojo ir jeigu jų tipai yra Vyriausybės įgaliotos priežiūrą atliekančios institucijos patvirtinti ir įrašyti į Lietuvos lošimo įrenginių registrą Vyriausybės nustatyta tvarka.“\n\n2. Pakeisti 16 straipsnio 2 dalį ir ją išdėstyti taip:\n\n„2. A kategorijos automatų laimėjimų fondą turi sudaryti ne mažiau kaip 90 procentų, o B kategorijos automatų – ne mažiau kaip 80 procentų visos įmokų sumos.“\n\n3. Pakeisti 16 straipsnio 5 dalį ir ją išdėstyti taip:\n\n„5. Kiekvienas lošimo įrenginys turi turėti akredituotų įstaigų (laboratorijų) išduotą sertifikatą, patvirtinantį, kad lošimo įrenginiai atitinka šio įstatymo ir Priežiūros komisijos nustatytus reikalavimus. Lietuvos Respublikos Vyriausybės įgaliotos institucijos sprendimu gali būti pripažįstami užsienio valstybėse akredituotų įstaigų išduoti sertifikatai.“"
    },
    {
      "provision_ref": "art10",
      "section": "10",
      "title": "10 straipsnis. 19 straipsnio 2 dalies pakeitimas",
      "content": "Pakeisti 19 straipsnio 2 dalį ir ją išdėstyti taip:\n\n„2. Dalis stalo lošimų, automatų arba bingo laimėjimų gali būti išmokama „kaupiamojo fondo“ forma. „Kaupiamasis fondas“ laimimas sujungus lošimo namuose (kazino) esančius stalus arba tuo pačiu automatu automatiškai, arba sujungus lošimo namuose (kazino) esančius automatus, arba sujungus lošimo namuose (kazino), priklausančiuose tam pačiam organizatoriui, esančius automatus. Tuo atveju, kai „kaupiamasis fondas“ laimimas keliais sujungtais automatais ar stalais, lošėjams matomoje vietoje turi būti:\n\n1) nurodytas sujungtų stalų arba automatų skaičius ir vieta, kurioje jie eksploatuojami;\n\n2) įrengtas specialus ekranas, kuriame nuolat rodoma suma, esanti „kaupiamajame fonde“;\n\n3) nurodytas procentas, kuris bus atskaitomas nuo kiekvieno lošimo į „kaupiamąjį fondą.“"
    },
    {
      "provision_ref": "art11",
      "section": "11",
      "title": "11 straipsnis. 21 straipsnio 4 dalies 4 punkto pakeitimas",
      "content": "Pakeisti 21 straipsnio 4 dalies 4 punktą ir jį išdėstyti taip:\n„4) sertifikatai, nurodyti šio įstatymo 16 straipsnio 5 dalyje;“."
    },
    {
      "provision_ref": "art12",
      "section": "12",
      "title": "12 straipsnis. Baigiamosios nuostatos",
      "content": "1. Šis Įstatymas įsigalioja nuo 2002 m. rugsėjo 1 d.\n\n2. Bendrovės, gavusios licencijas ir leidimus atidaryti automatų ir bingo salonus, lošimo namus (kazino) pagal Azartinių lošimų įstatymą, galiojusį iki šio Įstatymo įsigaliojimo, savo veiklą pagal šį Įstatymą pertvarko per metus nuo šio Įstatymo įsigaliojimo.\n\n3. Šio Įstatymo 9 straipsnio 1 dalis įsigalioja nuo 2003 m. kovo 1 d.\n\n4. Vyriausybė per 4 mėnesius nuo šio Įstatymo įsigaliojimo patvirtina žaidimų automatais organizavimo tvarką.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
