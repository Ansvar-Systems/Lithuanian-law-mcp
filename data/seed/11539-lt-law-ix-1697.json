{
  "id": "lt-law-ix-1697",
  "type": "statute",
  "title": "Lietuvos Respublikos gyvūnų globos, laikymo ir naudojimo įstatymo 2, 6-1 straipsnių pakeitimo ir papildymo įstatymas",
  "short_name": "IX-1697",
  "status": "in_force",
  "issued_date": "2003-07-04",
  "in_force_date": "2003-07-25",
  "url": "https://e-tar.lt/portal/lt/legalAct/TAR.E777808CFA55/iFiyRgdXoP",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 10 dalies pakeitimas",
      "content": "Pakeisti 2 straipsnio 10 dalį ir ją išdėstyti taip:\n\n„10. Agresyvūs šunys – kovoms išvestų veislių šunys bei jų mišrūnai, taip pat kitų pavojingų veislių šunys ir jų mišrūnai, kurie kelia grėsmę asmenų gyvybei, sveikatai ar turtui. Agresyvių šunų veislių sąrašą tvirtina Vyriausybė ar jos įgaliota institucija.“"
    },
    {
      "provision_ref": "art2",
      "section": "2",
      "title": "2 straipsnis. 61 straipsnio pakeitimas ir papildymas",
      "content": "Pakeisti ir papildyti 61 straipsnį ir jį išdėstyti taip:\n\n„61 straipsnis. Agresyvių šunų įvežimas, įsigijimas, laikymas, registravimas, veisimas, dresavimas, prekyba jais bei jų paėmimas\n\n1. Į Lietuvos Respubliką įvežti kovoms išvestų veislių šunis ir jų mišrūnus, juos veisti ir jais prekiauti yra draudžiama.\n\n2. Kitus agresyvius šunis įvežti į Lietuvos Respubliką, veisti, dresuoti ir jais prekiauti, taip pat agresyvius šunis įsigyti ir laikyti gali tik asmenys, turintys savivaldybės ar Vyriausybės įgaliotos institucijos išduotus leidimus. Agresyvių šunų įvežimo į Lietuvos Respubliką, įsigijimo, laikymo, registravimo, veisimo, dresavimo ir prekybos jais taisykles, kuriose nustatoma taip pat ir leidimų įvežti, įsigyti, laikyti, veisti, dresuoti ir prekiauti išdavimo, sustabdymo ir panaikinimo tvarka, tvirtina Vyriausybė ar jos įgaliota institucija. Šias taisykles įgyvendina ir jų priežiūrą vykdo savivaldybės ir Vyriausybės įgaliotos institucijos.\n\n3. Leidimai, nurodyti šio straipsnio 2 dalyje, neišduodami asmenims:\n\n1) jaunesniems negu 18 metų;\n\n2) įrašytiems į sveikatos priežiūros įstaigos įskaitą dėl alkoholizmo, narkomanijos ar psichinės ligos;\n\n3) teistiems už tyčinius smurtinius nusikaltimus, jeigu teistumas neišnykęs arba nepanaikintas;\n\n4) nepateikusiems pažymos, kad jie yra išklausę atitinkamą mokymo programą, kurią tvirtina Vyriausybės įgaliota institucija;\n\n5) gyvenantiems kartu su asmenimis, nurodytais šios dalies 2 ir 3 punktuose.\n\n4. Savivaldybės ar Vyriausybės įgaliotos institucijos agresyvius šunis gali paimti Vyriausybės ar jos įgaliotos institucijos nustatyta tvarka:\n\n1) kai atsiranda šio straipsnio 3 dalies 2, 3 ir 5 punktuose numatyti pagrindai;\n\n2) panaikinus leidimą laikyti agresyvų šunį;\n\n3) sustabdžius leidimo laikyti agresyvų šunį galiojimą, iki išnyks leidimo sustabdymo pagrindai;\n\n4) mirus šuns savininkui, iki jo įpėdiniui bus išduotas leidimas laikyti agresyvų šunį;\n\n5) mirus šuns savininkui, jei įpėdinis nepriėmė palikimo ar įpėdiniui atsisakyta išduoti leidimą laikyti agresyvų šunį.\n\n5. Šio straipsnio 4 dalies 1, 2 ir 4 punktuose numatytais atvejais paimti agresyvūs šunys realizuojami Vyriausybės ar jos įgaliotos institucijos nustatyta tvarka. Realizavus šunį, gauti pinigai, atskaičius realizavimo išlaidas, grąžinami šuns savininkui ar įpėdiniui (išskyrus atvejį, jeigu įpėdinis nepriėmė palikimo).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
