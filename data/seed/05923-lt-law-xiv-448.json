{
  "id": "lt-law-xiv-448",
  "type": "statute",
  "title": "Lietuvos Respublikos mokslo ir studijų įstatymo Nr. XI-242 75, 84 straipsnių pakeitimo ir Įstatymo papildymo 75-1, 75-2, 75-3 straipsniais įstatymas",
  "short_name": "XIV-448",
  "status": "in_force",
  "issued_date": "2021-06-29",
  "in_force_date": "2021-07-01",
  "url": "https://e-tar.lt/portal/lt/legalAct/e9347d40d9a311eb9f09e7df20500045/uPtsAGCswa",
  "provisions": [
    {
      "provision_ref": "art1",
      "section": "1",
      "title": "1 straipsnis. 75 straipsnio pakeitimas",
      "content": "Pakeisti 75 straipsnį ir jį išdėstyti taip:\n\n„75 straipsnis. Valstybės biudžeto bazinio finansavimo lėšos\n\n1. Valstybinėms mokslo ir studijų institucijoms valstybės biudžeto bazinio finansavimo lėšos skiriamos:\n\n1) moksliniams tyrimams ir eksperimentinei plėtrai, meno veiklai plėtoti;\n\n2) administravimui ir ūkiui;\n\n3) sudėtingos infrastruktūros objektų priežiūrai;\n\n4) kitoms reikmėms.\n\n2. Nevalstybinėms mokslo ir studijų institucijoms valstybės biudžeto bazinio finansavimo lėšos skiriamos moksliniams tyrimams ir eksperimentinei plėtrai, meno veiklai plėtoti.\n\n3. Valstybės biudžeto lėšos administravimui ir ūkiui skiriamos pagal vykdomus mokslinius tyrimus, eksperimentinę plėtrą, meno veiklą ir studijas. Valstybės biudžeto lėšos administravimui ir ūkiui bei sudėtingos infrastruktūros objektų priežiūrai valstybinėms mokslo ir studijų institucijoms skiriamos Vyriausybės arba jos įgaliotos institucijos nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 751 straipsniu",
      "content": "Papildyti Įstatymą 751 straipsniu:\n\n„751 straipsnis. Valstybės biudžeto bazinio finansavimo lėšų moksliniams tyrimams ir eksperimentinei plėtrai, meno veiklai plėtoti skyrimo pagrindai\n\n1. Valstybės biudžeto bazinio finansavimo lėšos moksliniams tyrimams ir eksperimentinei plėtrai, meno veiklai plėtoti mokslo ir studijų institucijoms skiriamos pagal mokslo ir studijų institucijų mokslinių tyrimų ir eksperimentinės plėtros, meno veiklos vertinimo rezultatus, atsižvelgus į valstybės ūkinės, socialinės ir kultūrinės plėtros poreikius ir valstybės finansines galimybes.\n\n2. Valstybės biudžeto bazinio finansavimo lėšos moksliniams tyrimams ir eksperimentinei plėtrai, meno veiklai plėtoti universitetams ir mokslinių tyrimų institutams skiriamos pagal:\n\n1) kas penkerius metus atliekamo palyginamojo ekspertinio universitetų ir mokslinių tyrimų institutų mokslinių tyrimų ir eksperimentinės plėtros vertinimo (toliau – palyginamasis ekspertinis vertinimas) rezultatus. Vertinimas apima penkerių praėjusių metų laikotarpį M-5–M-1 metus, o lėšos skiriamos M+1, M+2, M+3, M+4 ir M+5 metams, čia M – palyginamojo ekspertinio vertinimo atlikimo metai. Kitas palyginamasis ekspertinis vertinimas atliekamas po penkerių metų;\n\n2) kiekvienais metais atliekamo universitetų ir mokslinių tyrimų institutų mokslinių tyrimų ir eksperimentinės plėtros, meno veiklos vertinimo (toliau – kasmetinis vertinimas) rezultatus. Vertinimas apima vienų metų (N-1) laikotarpį, o lėšos skiriamos pagal paskutinių trejų metų (N‑3, N-2, N-1) rezultatus N+1 metams, čia N – kasmetinio vertinimo atlikimo metai.\n\n3. Valstybės biudžeto bazinio finansavimo lėšos moksliniams tyrimams ir eksperimentinei plėtrai, meno veiklai plėtoti kolegijoms skiriamos pagal kiekvienais metais atliekamo kolegijų mokslinių tyrimų ir eksperimentinės plėtros, meno veiklos vertinimo rezultatus. Vertinimas apima vienų metų laikotarpį už N-1 metus. Lėšos skiriamos N+1 metams, čia N – metai, kai atliekamas vertinimas.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 752 straipsniu",
      "content": "Papildyti Įstatymą 752 straipsniu:\n\n„752 straipsnis. Mokslinių tyrimų ir eksperimentinės plėtros, meno veiklos vertinimo kriterijai, reikšmingi valstybės biudžeto bazinio finansavimo lėšų skyrimui\n\n1. Palyginamasis ekspertinis vertinimas atliekamas pagal šiuos vertinimo kriterijus:\n\n1) mokslinių tyrimų ir eksperimentinės plėtros, meno veiklos kokybė (svorio koeficientas skiriant lėšas – 0,65);\n\n2) mokslinių tyrimų ir eksperimentinės plėtros, meno veiklos ekonominis ir socialinis poveikis (svorio koeficientas skiriant lėšas – 0,2);\n\n3) mokslinių tyrimų ir eksperimentinės plėtros, meno veiklos perspektyvumas (svorio koeficientas skiriant lėšas – 0,15).\n\n2. Kasmetinis universitetų, mokslinių tyrimų institutų ir kolegijų vertinimas atliekamas pagal šiuos kriterijus:\n\n1) paskelbtų mokslinių tyrimų rezultatų ir meno darbų sklaida;\n\n2) mokslo ir studijų institucijų gautos tarptautinių mokslinių tyrimų ir eksperimentinės plėtros programų lėšos;\n\n3) mokslo ir studijų institucijų lėšos, gautos iš ūkio subjektų už mokslinių tyrimų ir eksperimentinės plėtros ir meno užsakymų.\n\n3. Kasmetinio universitetų ir mokslinių tyrimų institutų vertinimo kriterijų svorio koeficientus ir kolegijų vertinimo kriterijų svorio koeficientus tvirtina Vyriausybė ar jos įgaliota institucija, atsižvelgusi į Lietuvos mokslo tarybos siūlymą.\n\n4. Duomenis, kurių reikia siekiant atlikti šio straipsnio 1 ir 2 dalyse nurodytus vertinimus, mokslo ir studijų institucijos teikia Vyriausybės ar jos įgaliotos institucijos nustatyta tvarka.\n\n5. Kasmetinį vertinimą ir palyginamąjį ekspertinį vertinimą atlieka Lietuvos mokslo taryba.\n\n6. Mokslinių tyrimų ir eksperimentinės plėtros, meno veiklos vertinimas atliekamas pagal Vyriausybės ar jos įgaliotos institucijos patvirtintus aprašus.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 753 straipsniu",
      "content": "Papildyti Įstatymą 753 straipsniu:\n\n„753 straipsnis. Valstybės biudžeto bazinio finansavimo lėšų moksliniams tyrimams ir eksperimentinei plėtrai, meno veiklai plėtoti skirstymas mokslo ir studijų institucijoms\n\n1. Universitetams ir mokslinių tyrimų institutams valstybės biudžeto bazinio finansavimo lėšos kiekvienais metais skiriamos pagal mokslo sritis. Šį skirstymą atlieka Vyriausybė ar jos įgaliota institucija, atsižvelgusi į Lietuvos mokslo tarybos siūlymą. Pagal palyginamojo ekspertinio vertinimo rezultatus kiekvienais metais mokslo sričiai skiriamų lėšų dydis negali būti mažesnis, negu buvo skirta praėjusiais metais, išskyrus atvejus, kai lėšos einamaisiais metais skiriamos jau pagal kito palyginamojo ekspertinio vertinimo rezultatus.\n\n2. Pagal palyginamojo ekspertinio vertinimo suminius įverčius universitetams ir mokslinių tyrimų institutams paskirstoma 60 procentų visoms mokslo sritims tenkančių lėšų moksliniams tyrimams ir eksperimentinei plėtrai. Lėšos kiekvienos mokslo srities moksliniams tyrimams ir eksperimentinei plėtrai skiriamos universitetams ir mokslinių tyrimų institutams proporcingai jų vertinamųjų vienetų mokslinių tyrimų ir eksperimentinės plėtros palyginamojo ekspertinio vertinimo suminių įverčių ir šių vertinamųjų vienetų dydžių, išreikštų jų mokslininkų ir menininkų visos darbo dienos atitikmenimis, sandaugoms.\n\n3. Pagal kasmetinio vertinimo suminius įverčius universitetams ir mokslinių tyrimų institutams mokslo srities moksliniams tyrimams ir eksperimentinei plėtrai, meno veiklai plėtoti skiriama 40 procentų visoms mokslo sritims tenkančių lėšų moksliniams tyrimams ir eksperimentinei plėtrai ir visos meno veiklai tenkančios lėšos. Lėšos kiekvienos mokslo srities moksliniams tyrimams ir eksperimentinei plėtrai, meno veiklai skiriamos universitetams ir mokslinių tyrimų institutams proporcingai jų mokslinių tyrimų ir eksperimentinės plėtros, meno veiklos kasmetinio vertinimo suminiams įverčiams.\n\n4. Kolegijoms moksliniams tyrimams ir eksperimentinei plėtrai, meno veiklai plėtoti skiriama ne mažiau kaip 10 procentų kolegijų bazinio finansavimo lėšų.\n\n5. Valstybės biudžeto bazinio finansavimo lėšos moksliniams tyrimams ir eksperimentinei plėtrai, meno veiklai plėtoti valstybiniams universitetams ir valstybiniams mokslinių tyrimų institutams įskaičiuojamos į jų valstybės biudžeto asignavimus, tvirtinamus Lietuvos Respublikos atitinkamų metų valstybės biudžeto ir savivaldybių biudžetų finansinių rodiklių patvirtinimo įstatymu.\n\n6. Valstybės biudžeto bazinio finansavimo lėšų skirstymas mokslo ir studijų institucijų moksliniams tyrimams ir eksperimentinei plėtrai, meno veiklai plėtoti detalizuojamas Vyriausybės ar jos įgaliotos institucijos tvirtinamame tvarkos apraše.\n\n7. Universitetams ir mokslinių tyrimų institutams, įsteigtiems po šio įstatymo įsigaliojimo, palyginamasis ekspertinis vertinimas atliekamas ne anksčiau kaip po penkerių metų, o kasmetinis vertinimas atliekamas ne anksčiau kaip po metų nuo jų veiklos pradžios. Valstybės biudžeto bazinio finansavimo lėšas moksliniams tyrimams ir eksperimentinei plėtrai, meno veiklai plėtoti institucijoms pirmiems metams skiria Vyriausybė ar jos įgaliota institucija, atsižvelgdama į universitetų ir mokslinių tyrimų institutų palyginamojo ekspertinio vertinimo rezultatų vidurkį, o vėlesniais metais pagal kasmetinio vertinimo rezultatus atsižvelgus į Lietuvos mokslo tarybos siūlymą.“"
    },
    {
      "provision_ref": "art5",
      "section": "5",
      "title": "5 straipsnis. 84 straipsnio pakeitimas",
      "content": "1. Pakeisti 84 straipsnio pavadinimą ir jį išdėstyti taip:\n\n„84 straipsnis. Mokslinių tyrimų ir eksperimentinės plėtros, meno veiklos finansavimas“.\n\n2. Pakeisti 84 straipsnio 1 dalies pirmąją pastraipą ir ją išdėstyti taip:\n\n„1. Moksliniai tyrimai ir eksperimentinė plėtra, meno veikla valstybinėse ir nevalstybinėse mokslo ir studijų institucijose finansuojami:“.\n\n3. Pakeisti 84 straipsnio 1 dalies 1 punktą ir jį išdėstyti taip:\n\n„1) iš valstybės biudžeto bazinio finansavimo lėšų, skirtų moksliniams tyrimams ir eksperimentinei plėtrai, meno veiklai;“."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 12 dalį ir šio įstatymo 2 straipsnyje išdėstyto Lietuvos Respublikos mokslo ir studijų įstatymo 751 straipsnio 3 dalį, įsigalioja 2021 m. liepos 1 d.\n\n2. Palyginamasis ekspertinis vertinimas vadovaujantis šio įstatymo nuostatomis pradedamas 2023 metais.\n\n3. 2022 metams 86,67 procento valstybės biudžeto bazinio finansavimo lėšų moksliniams tyrimams ir eksperimentinei plėtrai universitetams ir mokslinių tyrimų institutams paskirstoma proporcingai universitetams ir mokslinių tyrimų institutams 2021 metams paskirtoms valstybės biudžeto bazinio finansavimo lėšoms moksliniams tyrimams ir eksperimentinei plėtrai, 13,33 procento šių lėšų paskirstoma pagal šių institucijų 2020 metų mokslinių tyrimų ir eksperimentinės plėtros kasmetinio vertinimo rezultatus.\n\n4. 2023 metams 73,34 procento valstybės biudžeto bazinio finansavimo lėšų moksliniams tyrimams ir eksperimentinei plėtrai universitetams ir mokslinių tyrimų institutams paskirstoma proporcingai universitetams ir mokslinių tyrimų institutams 2021 metams paskirtoms valstybės biudžeto bazinio finansavimo lėšoms moksliniams tyrimams ir eksperimentinei plėtrai, po 13,33 procento šių lėšų paskirstoma pagal šių institucijų 2020 metų ir 2021 metų mokslinių tyrimų ir eksperimentinės plėtros kasmetinio vertinimo rezultatus.\n\n5. 2022 metams valstybės biudžeto bazinio finansavimo lėšos meno veiklai plėtoti paskirstomos proporcingai universitetams 2021 metams paskirtoms valstybės biudžeto bazinio finansavimo lėšoms meno veiklai plėtoti.\n\n6. 2023 metams 66,67 procento valstybės biudžeto bazinio finansavimo lėšų meno veiklai plėtoti paskirstoma proporcingai universitetams 2021 metams paskirtoms valstybės biudžeto bazinio finansavimo lėšoms meno veiklai plėtoti, 33,33 procento šių lėšų paskirstoma pagal šių institucijų 2020 metų ir 2021 metų meno veiklos kasmetinio vertinimo rezultatus.\n\n7. Valstybės biudžeto bazinio finansavimo lėšos mokslinių tyrimų ir eksperimentinei plėtrai, meno veiklai plėtoti kolegijoms 2022 metais ir 2023 metais skiriamos proporcingai atitinkamai 2021 metų ir 2022 metų kolegijų atliktų mokslo darbų, užsakomosios projektinės veiklos ir meno taikomosios veiklos, kitos užsakomosios projektinės veiklos (stebėsenos, analizės, tiriamosios studijos), papildomų kompetencijų suteikimo, kvalifikacijos tobulinimo, seminarų, konsultacijų ir kitos švietėjiškos veiklos rezultatams.\n\n8. Mokslo ir studijų įstatymo 751 straipsnio 2 dalies ir 753 straipsnio 2 dalies nuostatos pradedamos taikyti skiriant valstybės biudžeto bazinio finansavimo lėšas 2023 metams ir vėlesniems metams kolegijų ir 2024 metams ir vėlesniems metams universitetų ir mokslinių tyrimų institutų moksliniams tyrimams ir eksperimentinei plėtrai, meno veiklai plėtoti.\n\n9. Universitetų, mokslinių tyrimų institutų ir kolegijų 2020 metų ir 2021 metų mokslinių tyrimų ir eksperimentinės plėtros, meno veiklos kasmetinis vertinimas vykdomas pagal šiame įstatyme ir jo įgyvendinamuosiuose teisės aktuose nustatytus pagrindus, vertinimo kriterijus ir procedūras.\n\n10. Šio įstatymo 2 straipsnyje išdėstyto Lietuvos Respublikos mokslo ir studijų įstatymo 751 straipsnio 3 dalis įsigalioja 2023 m. sausio 1 d.\n\n11. Universitetams ir mokslinių tyrimų institutams valstybės biudžeto bazinio finansavimo lėšos iki 2023 metų skiriamos pagal mokslo sritis: gamtos mokslų sričiai skiriant 35 procentus, technologijos mokslų sričiai – 21 procentą, medicinos ir sveikatos mokslų sričiai – 9 procentus, žemės ūkio mokslų sričiai – 6 procentus, socialinių mokslų sričiai – 11 procentų, humanitarinių mokslų sričiai – 14 procentų, universitetams meno veiklai plėtoti – 4 procentus.\n\n12. Lietuvos Respublikos Vyriausybė ir jos įgaliotos institucijos iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
