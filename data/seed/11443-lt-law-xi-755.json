{
  "id": "lt-law-xi-755",
  "type": "statute",
  "title": "Lietuvos Respublikos nepaprastosios padėties įstatymo 2, 13, 14, 15, 16, 21, 22 ir 27 straipsnių pakeitimo įstatymas",
  "short_name": "XI-755",
  "status": "in_force",
  "issued_date": "2010-04-13",
  "in_force_date": "2010-07-01",
  "url": "https://e-tar.lt/portal/lt/legalAct/TAR.E25F7841B79B/YsEimYEGXP",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 4 dalies pakeitimas",
      "content": "2 straipsnio 4 dalyje išbraukti žodžius „apskrities viršininko ar“, vietoj žodžio „mero“ įrašyti žodžius „administracijos direktoriaus“ ir šią dalį išdėstyti taip:\n\n„4. Specialus leidimas – viešosios tvarkos apsaugos komendantūros (savivaldybės administracijos direktoriaus) išduotas dokumentas, suteikiantis asmeniui ar transporto priemonei teisę būti tam tikru nustatytu laiku ir (ar) tam tikroje teritorijoje, kur yra įvesta nepaprastoji padėtis.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "1. 13 straipsnio 3 punktą pripažinti netekusiu galios.\n\n2. Buvusį 4 punktą laikyti 3 punktu, jame vietoj žodžio „merai“ įrašyti žodžius „administracijų direktoriai“ ir šį punktą išdėstyti taip:\n\n„3) savivaldybių administracijų direktoriai.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 4 dalies pakeitimas",
      "content": "14 straipsnio 4 dalyje išbraukti žodžius „apskrities viršininkams, savivaldybių merams“ ir šią dalį išdėstyti taip:\n\n„4. Nepaprastosios padėties metu institucijai, atsakingai už ekstremalių situacijų valdymą, vadovauja Vyriausybės skiriamas asmuo. Jis užtikrina operatyvų vadovavimą visai šios institucijos veiklai. Institucijos, atsakingos už ekstremalių situacijų valdymą, vadovo pagal savo kompetenciją duoti teisėti nurodymai ir išleisti įsakymai yra privalomi visoms valstybės ir savivaldybių institucijoms, viešosios tvarkos apsaugos komendantūroms bei fiziniams ir juridiniams asmenims. Asmenys, nevykdantys šios institucijos nurodymų arba įsakymų, atsako įstatymų nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio 5 dalies pakeitimas",
      "content": "15 straipsnio 5 dalyje išbraukti žodžius „apskričių viršininkams ir“, vietoj žodžio „merams“ įrašyti žodžius „administracijų direktoriams“ ir šią dalį išdėstyti taip:\n\n„5. Komendantų teisėti nurodymai ir įsakymai dėl šiame Įstatyme nustatytų priemonių siekiant užtikrinti žmonių gyvybės, sveikatos ir turto, taip pat valstybės konstitucinės santvarkos apsaugą, garantuoti viešąją tvarką bei visuomenės rimtį nepaprastosios padėties metu yra privalomi visiems toje teritorijoje esantiems fiziniams ir juridiniams asmenims, taip pat savivaldybių administracijų direktoriams. Asmenys, nevykdantys komendantų teisėtų nurodymų ir įsakymų, atsako įstatymų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Savivaldybės administracijos direktorius\n\n1. Šio Įstatymo normų vykdymą savivaldybėse užtikrina ir už tai yra tiesiogiai atsakingi savivaldybių administracijų direktoriai.\n\n2. Savivaldybės administracijos direktorius įgyvendina institucijos, atsakingos už ekstremalių situacijų valdymą nurodytose vietose, nurodymus, organizuoja stichinių nelaimių, avarijų, masinių neramumų likvidavimo, paieškos ir gelbėjimo darbus ir taiko kitas nepaprastosios padėties priemones.\n\n3. Savivaldybių administracijų direktorių veiksmus įgyvendinant nepaprastosios padėties priemones koordinuoja institucijos, atsakingos už ekstremalių situacijų valdymą, vadovas ar jo įgaliotas asmuo.\n\n4. Savivaldybės administracijos direktoriaus teisėti nurodymai ir įsakymai dėl žmonių gyvybės gelbėjimo, jų sveikatos ir turto apsaugos, viešosios tvarkos ir visuomenės rimties užtikrinimo nepaprastosios padėties metu yra privalomi visoms savivaldybės teritorijoje esančioms valstybės ir savivaldybių institucijoms, fiziniams ir juridiniams asmenims. Šio Įstatymo 15 straipsnio 5 dalyje nurodyti komendantų nurodymai savivaldybių administracijų direktoriams yra privalomi.\n\n5. Asmenys, nevykdantys teisėtų savivaldybės administracijos direktoriaus nurodymų arba įsakymų, atsako įstatymų nustatyta tvarka.\n\n6. Jeigu nepaprastosios padėties metu komendantūros nėra steigiamos, savivaldybių administracijų direktoriai turi teisę išduoti specialius leidimus, taip pat nustatyti privalomuosius darbus, nurodytus šio Įstatymo 27 straipsnyje.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnio 3 dalies pakeitimas",
      "content": "21 straipsnio 3 dalyje išbraukti žodžius „apskričių viršininkai ir“, vietoj žodžio „merai“ įrašyti žodžius „administracijų direktoriai“ ir šią dalį išdėstyti taip:\n\n„3. Komendantūrų komendantai kontroliuoja, kaip laikomasi šiame straipsnyje nustatytų apribojimų. Jei nepaprastosios padėties metu komendantūros nėra steigiamos, savivaldybių administracijų direktoriai kontroliuoja, kaip laikomasi šiame straipsnyje nustatytų apribojimų.“"
    },
    {
      "provision_ref": "art7",
      "section": "7",
      "title": "7 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Laisvės kilnotis apribojimas\n\n1. Nutarime dėl nepaprastosios padėties įvedimo ar atitinkamame Respublikos Prezidento dekrete gali būti numatyta, kad įvedus nepaprastąją padėtį visoje valstybės teritorijoje ar jos dalyje asmenys neturi teisės be specialaus leidimo pakeisti savo nuolatinės gyvenamosios vietos, išskyrus atvejus, kai pasitraukiama iš nepaprastosios padėties teritorijos arba šie asmenys evakuojami. Leidimus pakeisti nuolatinę gyvenamąją vietą nepaprastosios padėties metu išduoda komendantūrų komendantai, o jeigu komendantūros nesteigiamos, – savivaldybių administracijų direktoriai.\n\n2. Specialaus leidimo nereikia Respublikos Prezidentui, Seimo nariams, Vyriausybės nariams, taip pat atitinkamoje teritorijoje savo įgaliojimus vykdantiems savivaldybių tarybų nariams, administracijų direktoriams, savivaldybių kontrolieriams, seniūnams, teisėjams, vidaus reikalų sistemos ir prokuratūros pareigūnams, krašto apsaugos sistemos institucijų kariams ir tarnautojams, Valstybės saugumo departamento, Specialiųjų tyrimų tarnybos pareigūnams.“"
    },
    {
      "provision_ref": "art8",
      "section": "8",
      "title": "8 straipsnis. 27 straipsnio pakeitimas",
      "content": "27 straipsnyje išbraukti žodžius „apskričių viršininkai ir“, vietoj žodžio „merai“ įrašyti žodžius „administracijų direktoriai“ ir šį straipsnį išdėstyti taip:\n\n„27 straipsnis. Privalomieji darbai nepaprastosios padėties metu\n\nVyriausiasis komendantas ar komendantai pagal savo kompetenciją nepaprastosios padėties metu darbingiems asmenims gali nustatyti privalomuosius gelbėjimo darbus, siekiant evakuoti gyventojus, gelbėti juos bei turtą, ir šių darbų organizavimo tvarką. Jeigu komendantūros nėra steigiamos, privalomuosius darbus nepaprastosios padėties metu gali nustatyti savivaldybių administracijų direktoriai. Už tokius darbus gali būti atlyginama teisės aktų nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2010 m. liepos 1 d.\n\n2. Vyriausybė iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
