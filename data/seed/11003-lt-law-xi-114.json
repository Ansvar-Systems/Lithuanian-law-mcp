{
  "id": "lt-law-xi-114",
  "type": "statute",
  "title": "Lietuvos Respublikos pridėtinės vertės mokesčio įstatymo 2, 19, 51, 56, 58, 91, 125-1 straipsnių pakeitimo ir 125-1 straipsnio pripažinimo netekusiu galios įstatymas",
  "short_name": "XI-114",
  "status": "in_force",
  "issued_date": "2008-12-23",
  "in_force_date": "2009-01-01",
  "url": "https://e-tar.lt/portal/lt/legalAct/TAR.D7D6EED4EB79",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 32 dalies pakeitimas",
      "content": "2 straipsnio 32 dalyje vietoj skaičiaus „18“ įrašyti skaičių „19“ ir šią dalį išdėstyti taip:\n\n„32. Standartinis PVM tarifas – 19 procentų PVM tarifas.“"
    },
    {
      "provision_ref": "art2",
      "section": "2",
      "title": "2 straipsnis. 19 straipsnio 1 ir 3 dalių pakeitimas ir 4 dalies pripažinimas netekusia galios",
      "content": "1. Pakeisti 19 straipsnio 1 dalį ir ją išdėstyti taip:\n\n„1. Prekių tiekimo bei įsigijimo iš kitos valstybės narės ir paslaugų teikimo atvejais, nenurodytais šio straipsnio 3 ir 5 dalyse bei šio Įstatymo IV ir V skyriuose, taikomas standartinis PVM tarifas.“\n\n2. Pakeisti 19 straipsnio 3 dalį ir ją išdėstyti taip:\n\n„3. Lengvatinis 9 procentų PVM tarifas taikomas knygoms ir neperiodiniams informaciniams leidiniams (įskaitant vadovėlius, pratybų sąsiuvinius, enciklopedijas, žodynus, žinynus, informacines brošiūras, nuotraukų ir reprodukcijų albumus, vaikiškas knygeles su paveikslėliais, piešimo ir spalvinimo knygeles, spausdintas ar rankraštines natas, žemėlapius, schemas ir brėžinius, tačiau išskyrus kalendorius, užrašų knygeles ir kitus panašaus pobūdžio spaudinius).“\n\n3. 19 straipsnio 4 dalį pripažinti netekusia galios."
    },
    {
      "provision_ref": "art3",
      "section": "3",
      "title": "3 straipsnis. 51 straipsnio pakeitimas",
      "content": "Pakeisti 51 straipsnį ir jį išdėstyti taip:\n\n„51 straipsnis. Kilnojamųjų daiktų aptarnavimas ir perdirbimas\n\nTaikant 0 procentų PVM tarifą apmokestinamos kilnojamųjų daiktų aptarnavimo (remonto, priežiūros, derinimo ir kt.), apdirbimo ir perdirbimo paslaugos, teikiamos už šalies teritorijos ribų įsikūrusiam ir neturinčiam šalies teritorijoje padalinio paslaugų pirkėjui, jeigu šie daiktai buvo įsigyti ar įvežti į Europos Bendrijų teritoriją tokiam aptarnavimui, apdirbimui ar perdirbimui atlikti, o vėliau jie bus išgabenti iš Europos Bendrijų teritorijos. Jeigu paaiškėja, kad daiktai nebus išgabenti iš Europos Bendrijų teritorijos, PVM už suteiktas aptarnavimo, apdirbimo ar perdirbimo paslaugas perskaičiuojamas taikant standartinį PVM tarifą.“"
    },
    {
      "provision_ref": "art4",
      "section": "4",
      "title": "4 straipsnis. 56 straipsnio 4 ir 5 dalių pakeitimas",
      "content": "1. Pakeisti 56 straipsnio 4 dalį ir ją išdėstyti taip:\n\n„4. Nepaisant kitų šio straipsnio nuostatų, mokesčio administratorius Mokesčių administravimo įstatymo nustatyta tvarka turi teisę pareikalauti pateikti ir kitus papildomus įrodymus 0 procentų PVM tarifo pritaikymo pagrįstumui įvertinti. Kai PVM mokėtojas negali įrodyti, kad prekių tiekimui, prekių įsigijimui iš kitos valstybės narės arba paslaugų teikimui 0 procentų PVM tarifas pritaikytas pagrįstai, toks prekių tiekimas, prekių įsigijimas iš kitos valstybės narės arba paslaugų teikimas apmokestinamas taikant standartinį PVM tarifą.“\n\n2. Pakeisti 56 straipsnio 5 dalį ir ją išdėstyti taip:\n\n„5. Nepaisant kitų šio straipsnio nuostatų, mokesčio administratorius turi teisę savo iniciatyva pats ar per tam įgaliotas teisėsaugos institucijas surinkti papildomus įrodymus 0 procentų PVM tarifo pritaikymo pagrįstumui įvertinti. Gavus įrodymų, kad prekių tiekimui, prekių įsigijimui iš kitos valstybės narės ar paslaugų teikimui 0 procentų PVM tarifas pritaikytas nepagrįstai, toks prekių tiekimas, prekių įsigijimas iš kitos valstybės narės ar paslaugų teikimas apmokestinamas taikant standartinį PVM tarifą.“"
    },
    {
      "provision_ref": "art5",
      "section": "5",
      "title": "5 straipsnis. 58 straipsnio 2 dalies pakeitimas",
      "content": "58 straipsnio 2 dalyje vietoj skaičiaus „18“ įrašyti skaičių „19“ ir šią dalį išdėstyti taip:\n\n„2. Į kitą valstybę narę tiekiantys naujas transporto priemones asmenys, kurie nėra PVM mokėtojai, taip pat asmenys, kurie PVM mokėtojais įregistruoti vien dėl prekių įsigijimo iš kitų valstybių narių ir nevykdo jokios ekonominės veiklos, turi teisę įtraukti į PVM atskaitą PVM sumą, kuri buvo šio Įstatymo nustatyta tvarka sumokėta naujas transporto priemones įsigyjant arba importuojant, bet ne didesnę kaip sąlyginė 19 procentų PVM suma, apskaičiuota nuo į kitą valstybę narę tiekiamos naujos transporto priemonės apmokestinamosios vertės. Teisę atskaityti šią sumą šie asmenys įgyja ne anksčiau, negu įvyksta naujos transporto priemonės tiekimas.“"
    },
    {
      "provision_ref": "art6",
      "section": "6",
      "title": "6 straipsnis. 91 straipsnio 3 dalies 1 ir 2 punktų pakeitimas",
      "content": "1. 91 straipsnio 3 dalies 1 punkte vietoj skaičiaus „18“ įrašyti skaičių „19“ ir šį punktą išdėstyti taip:\n\n„1) sąlyginę 19 procentų PVM sumą, apskaičiuotą nuo to mokestinio laikotarpio PVM deklaracijoje deklaruotos apmokestinamosios vertės prekių ir paslaugų, kurioms pritaikytas 0 procentų PVM tarifas, ir“.\n\n2. 91 straipsnio 3 dalies 2 punkte vietoj skaičiaus „18“ įrašyti skaičių „19“ ir šį punktą išdėstyti taip:\n\n„2) sąlyginę 19 procentų PVM sumą, apskaičiuotą nuo to mokestinio laikotarpio PVM deklaracijoje deklaruotos apmokestinamosios vertės prekių ir paslaugų, nurodytų šio Įstatymo 58 straipsnio 1 dalies 2 punkte, ir“."
    },
    {
      "provision_ref": "art7",
      "section": "7",
      "title": "7 straipsnis. 1251 straipsnio pakeitimas",
      "content": "1251 straipsnyje vietoj skaičiaus „13“ įrašyti skaičių „14“, vietoj skaičiaus „18“ įrašyti skaičių „19“ ir šį straipsnį išdėstyti taip:\n\n„1251 straipsnis. PVM dengimas iš valstybės biudžeto\n\nPVM, apskaičiuotas už šilumos energiją, tiekiamą gyvenamosioms patalpoms šildyti (įskaitant šilumos energiją, perduodamą per karšto vandens tiekimo sistemą), ir už į gyvenamąsias patalpas tiekiamą karštą vandenį arba šaltą vandenį karštam vandeniui paruošti bei šilumos energiją, sunaudotą šiam vandeniui pašildyti, 14 procentinių punktų PVM tarifo dydžiu (skirtumas tarp 19 iki 5 proc.) dengiamas iš Lietuvos Respublikos valstybės biudžeto Lietuvos Respublikos Vyriausybės nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 1251 straipsnio pripažinimas netekusiu galios",
      "content": "1251 straipsnį pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 8 straipsnį, įsigalioja 2009 m. sausio 1 d.\n\n2. Neatsižvelgiant į šio įstatymo 1 straipsnio nuostatas, cigarečių ir kito apdoroto tabako, kurie privalo būti paženklinti iki 2008 m. gruodžio 31 d. užsakytais specialiais ženklais – banderolėmis ir kuriems maksimali mažmeninė kaina yra nustatyta atsižvelgiant į 18 procentų pridėtinės vertės mokesčio tarifą, o akcizas yra sumokėtas iki 2009 m. sausio 31 d., tiekimui iki 2009 m. kovo 1 d. taikomas 18 procentų pridėtinės vertės mokesčio tarifas.\n\n3. Neatsižvelgiant į šio įstatymo 2 straipsnio 2 dalies nuostatas, iki šio įstatymo galiojusiame Lietuvos Respublikos pridėtinės vertės mokesčio įstatymo 19 straipsnio 3 dalies 2 punkte nurodytų prekių tiekimas apmokestinamas taikant 5 procentų PVM tarifą, jeigu tokių prekių prenumeratos sutartys 2009 metams buvo sudarytos ir pagal jas apmokėta iki 2008 m. gruodžio 31 d.\n\n4. Neatsižvelgiant į šio įstatymo 2 straipsnio 2 dalies nuostatas, vaistų ir medicinos pagalbos priemonių tiekimas asmenims, kuriems šių prekių įsigijimo išlaidos visiškai ar iš dalies kompensuojamos Lietuvos Respublikos sveikatos draudimo įstatymo nustatyta tvarka, iki 2009 m. birželio 30 d. apmokestinamas taikant 5 procentų PVM tarifą.\n\n5. Neatsižvelgiant į šio įstatymo 2 straipsnio 2 dalies nuostatas, iki šio įstatymo galiojusiame Lietuvos Respublikos pridėtinės vertės mokesčio įstatymo 19 straipsnio 3 dalies 4 punkte nurodytų paslaugų teikimas 2009 metais apmokestinamas taikant 5 procentų PVM tarifą, jeigu išankstinis tokių apgyvendinimo paslaugų užsakymas (rezervavimas) buvo registruotas iki 2008 m. gruodžio 31 d.\n\n6. Neatsižvelgiant į šio įstatymo 2 straipsnio 2 dalies nuostatas, renginių, nurodytų iki šio įstatymo galiojusiame Lietuvos Respublikos pridėtinės vertės mokesčio įstatymo 19 straipsnio 3 dalies 10 punkte, lankymas 2009 metais asmenims, bilietus įsigijusiems ir apmokėjusiems iki 2008 m. gruodžio 31 d., apmokestinamas taikant 5 procentų PVM tarifą.\n\n7. Neatsižvelgiant į šio įstatymo 2 straipsnio 3 dalies nuostatas, iki šio įstatymo galiojusioje Lietuvos Respublikos pridėtinės vertės mokesčio įstatymo 19 straipsnio 4 dalyje nurodytų paslaugų teikimas apmokestinamas taikant 9 procentų PVM tarifą, jeigu sutartys dėl šių paslaugų teikimo buvo sudarytos iki 2008 m. gruodžio 31 d.\n\n8. Šio įstatymo 8 straipsnis įsigalioja 2009 m. rugsėjo 1 d. Šiuo įstatymu pripažįstamo netekusiu galios Lietuvos Respublikos pridėtinės vertės mokesčio įstatymo 1251 straipsnio nuostatos taikomos iki 2009 m. rugpjūčio 31 d. tame straipsnyje nurodytoms faktiškai patiektoms prekėms.\n\n9. Šio įstatymo 2 straipsnio 2 dalis taikoma iki 2009 m. birželio 30 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
