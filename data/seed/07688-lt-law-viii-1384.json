{
  "id": "lt-law-viii-1384",
  "type": "statute",
  "title": "Lietuvos Respublikos nekilnojamojo turto registro įstatymo 3, 8, 16, 35, 37, 40 straipsnių pakeitimo ir papildymo 9(1)straipsniu įstatymas",
  "short_name": "VIII-1384",
  "status": "in_force",
  "issued_date": "1999-11-04",
  "in_force_date": "1999-11-26",
  "url": "https://e-tar.lt/portal/lt/legalAct/TAR.362C8094595B/lhBMJbaxMb",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 2 dalies pakeitimas",
      "content": "3 straipsnio 2 dalyje po žodžių „šių teisių apribojimai“ įrašyti žodžius „(išskyrus turto areštą)“ ir šią dalį išdėstyti taip:\n\n„2. Nuosavybės ir kitos daiktinės teisės (išskyrus hipotekos) į nekilnojamąjį turtą, šių teisių apribojimai (išskyrus turto areštą), turto savininkų prievolės bei kitų asmenų teisės į nekilnojamąjį turtą atsiranda jas įregistravus Nekilnojamojo turto registro centriniame duomenų banke.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "8 straipsnio 1 punktą pripažinti netekusiu galios, buvusius 2, 3, 4 punktus atitinkamai laikyti 1, 2, 3 punktais ir šį straipsnį išdėstyti taip:\n\n„8 straipsnis. Nekilnojamojo turto registre registruojami teisių į nekilnojamąjį turtą apribojimai\n\nNekilnojamojo turto registre registruojami šie teisių į nekilnojamąjį turtą apribojimai:\n\n1) apribojimai keisti nekilnojamojo turto pagrindinę tikslinę naudojimo paskirtį;\n\n2) nekilnojamojo turto savininko pripažinimas neveiksniu;\n\n3) sąlyga neperleisti nekilnojamojo turto trečiajam asmeniui.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 91 straipsniu",
      "content": "Papildyti Įstatymą 91 straipsniu:\n\n„91 straipsnis. Nekilnojamojo turto registre daromos žymos\n\nNekilnojamojo turto registre daromos šios žymos:\n\n1) nekilnojamojo turto hipotekos;\n\n2) nekilnojamojo turto arešto, nurodant priverstinai laikinai apribojamas teises į turtą.“"
    },
    {
      "provision_ref": "art4",
      "section": "4",
      "title": "4 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Nekilnojamojo turto ir teisių į jį įregistravimo Nekilnojamojo turto registre teisiniai pagrindai\n\nNekilnojamojo turto ir teisių į jį įregistravimo Nekilnojamojo turto registre teisiniai pagrindai yra:\n\n1) prašymas įregistruoti nekilnojamąjį turtą ir teises į jį;\n\n2) valstybės institucijos ar valdymo institucijos sprendimas;\n\n3) teismo sprendimas dėl turto savininko pripažinimo neveiksniu arba ribotai veiksniu;\n\n4) sutartis dėl nekilnojamojo turto ir nuosavybės teisių, registruojamų Nekilnojamojo turto registre;\n\n5) sutartis dėl daiktinių teisių, registruojamų Nekilnojamojo turto registre;\n\n6) kiti dokumentai, patvirtinantys registruojamas Nekilnojamojo turto registre teises į nekilnojamąjį turtą, teisių į nekilnojamąjį turtą apribojimus ar nekilnojamojo turto savininko prievoles, susijusias su šiuo turtu.“"
    },
    {
      "provision_ref": "art5",
      "section": "5",
      "title": "5 straipsnis. 35 straipsnio pakeitimas",
      "content": "Pakeisti 35 straipsnį ir jį išdėstyti taip:\n\n„35 straipsnis. Atsisakymo įregistruoti nekilnojamąjį turtą ir teises į jį apskundimas\n\nAtsisakymas įregistruoti nekilnojamąjį turtą ir teises į jį skundžiamas Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 37 straipsnio pakeitimas",
      "content": "Pakeisti 37 straipsnio pavadinimą, 1 dalyje po žodžių „duomenų bankas“ įrašyti žodžius „pasikeitus įkeisto turto duomenims Nekilnojamojo turto registre, taip pat“, papildyti straipsnį 3 dalimi ir visą straipsnį išdėstyti taip:\n\n„37 straipsnis. Apsikeitimas Nekilnojamojo turto registro ir hipotekos registro bei turto arešto aktų registro duomenimis\n\n1. Centrinis hipotekos registras Hipotekos registro nuostatų nustatyta tvarka duomenis apie nekilnojamojo turto įkeitimo (hipotekos) įregistravimą ne vėliau kaip per 24 valandas elektroniniu būdu perduoda Nekilnojamojo turto registro centriniam duomenų bankui. Nekilnojamojo turto registro centrinis duomenų bankas, pasikeitus įkeisto turto duomenims Nekilnojamojo turto registre, taip pat gavęs hipotekos teisėjo arba centrinio hipotekos registro paklausimą, Nekilnojamojo turto registro nuostatų nustatyta tvarka ne vėliau kaip per 24 valandas elektroniniu būdu perduoda duomenis apie įkeičiamą arba įkeistą nekilnojamąjį turtą ir teises į jį centriniam hipotekos registrui.\n\n2. Keitimosi kitais Nekilnojamojo turto registro ir hipotekos registro duomenimis tvarką sutartimi nustato vadovaujančios šių registrų tvarkymo įstaigos.\n\n3. Keitimosi Nekilnojamojo turto registro ir turto arešto aktų registro duomenimis tvarką nustato šių registrų nuostatai.“"
    },
    {
      "provision_ref": "art7",
      "section": "7",
      "title": "7 straipsnis. 40 straipsnio 2 dalies pakeitimas",
      "content": "Pakeisti 40 straipsnio 2 dalį ir ją išdėstyti taip:\n\n„2. Nekilnojamojo turto registro tvarkytojo atsisakymas patenkinti prašymą ištaisyti Nekilnojamojo turto registro netikslius ar neteisingus duomenis arba papildyti neišsamius šio registro duomenis gali būti apskųstas teismui Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. Šio įstatymo 1, 2, 3, 4 straipsnių įsigaliojimas",
      "content": "Šio įstatymo 1, 2, 3, 4 straipsniai įsigalioja turto arešto aktų registrui pradėjus darbą.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
