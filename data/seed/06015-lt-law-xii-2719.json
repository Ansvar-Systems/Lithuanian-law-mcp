{
  "id": "lt-law-xii-2719",
  "type": "statute",
  "title": "Lietuvos Respublikos civilinio proceso kodekso 87, 182, 189, 476, 501, 506, 509, 584, 587, 638, 650, 651, 689 ir 691 straipsnių pakeitimo įstatymas",
  "short_name": "XII-2719",
  "status": "in_force",
  "issued_date": "2016-11-03",
  "in_force_date": "2017-01-01",
  "url": "https://e-tar.lt/portal/lt/legalAct/ece88700a68211e69ad4c8713b612d0f/bfvrNHLpJg",
  "provisions": [
    {
      "provision_ref": "art1",
      "section": "1",
      "title": "1 straipsnis. 87 straipsnio pakeitimas",
      "content": "Pakeisti 87 straipsnio 3 dalį ir ją išdėstyti taip:\n\n„3. Žyminį mokestį grąžina Valstybinė mokesčių inspekcija prie Lietuvos Respublikos finansų ministerijos (toliau – Valstybinė mokesčių inspekcija) remdamasi teismo nutartimi.“"
    },
    {
      "provision_ref": "art2",
      "section": "2",
      "title": "2 straipsnis. 182 straipsnio pakeitimas",
      "content": "Pakeisti 182 straipsnio 3 punktą ir jį išdėstyti taip:\n\n„3) asmens nusikalstamų veikų padarinių, nustatytų įsiteisėjusiu teismo nuosprendžiu baudžiamojoje byloje, ar administracinio nusižengimo padarinių, nustatytų įsiteisėjusiu teismo nutarimu (prejudiciniai faktai);“."
    },
    {
      "provision_ref": "art3",
      "section": "3",
      "title": "3 straipsnis. 189 straipsnio pakeitimas",
      "content": "Pakeisti 189 straipsnio 2 dalies 1 punktą ir jį išdėstyti taip:\n\n„1) atstovai civilinėje, administracinėje ar administracinio nusižengimo byloje ar gynėjai baudžiamojoje byloje – apie aplinkybes, kurias jie sužinojo būdami atstovu ar gynėju;“."
    },
    {
      "provision_ref": "art4",
      "section": "4",
      "title": "4 straipsnis. 476 straipsnio pakeitimas",
      "content": "Pakeisti 476 straipsnio 2 punktą ir jį išdėstyti taip:\n\n„2) išreikalauja duomenis, ar nepilnametis nėra teistas ar įvykdęs administracinių nusižengimų ir kitų teisės pažeidimų;“."
    },
    {
      "provision_ref": "art5",
      "section": "5",
      "title": "5 straipsnis. 501 straipsnio pakeitimas",
      "content": "Pakeisti 501 straipsnio 2 dalį ir ją išdėstyti taip:\n\n„2. Priėmęs valstybinės vaiko teisių apsaugos institucijos pareiškimą dėl vaiko nuolatinės globos ar rūpybos nustatymo ir (ar) globėjo ar rūpintojo paskyrimo, teismas, jeigu globėju ar rūpintoju rekomenduojama skirti fizinį asmenį arba šeimyną, išreikalauja duomenis apie šio fizinio asmens ir kartu su juo gyvenančių kitų asmenų ar šeimynos narių teistumą ir padarytus administracinius nusižengimus.“"
    },
    {
      "provision_ref": "art6",
      "section": "6",
      "title": "6 straipsnis. 506 straipsnio pakeitimas",
      "content": "Pakeisti 506 straipsnio 3 dalį ir ją išdėstyti taip:\n\n„3. Jeigu reikalinga skirti globėją ar rūpintoją, teismas išreikalauja duomenis apie asmens, rekomenduojamo paskirti globėju ar rūpintoju, teistumą ir padarytus administracinius nusižengimus.“"
    },
    {
      "provision_ref": "art7",
      "section": "7",
      "title": "7 straipsnis. 509 straipsnio pakeitimas",
      "content": "Pakeisti 509 straipsnio 5 dalį ir ją išdėstyti taip:\n\n„5. Teismas, rengdamasis nagrinėti bylą, išreikalauja duomenis apie asmens, rekomenduojamo paskirti rūpintoju, teistumą ir padarytus administracinius nusižengimus.“"
    },
    {
      "provision_ref": "art8",
      "section": "8",
      "title": "8 straipsnis. 584 straipsnio pakeitimas",
      "content": "1. Pakeisti 584 straipsnio 1 dalies 3 punktą ir jį išdėstyti taip:\n\n„3) teismo nutarimai administracinių nusižengimų bylose tiek, kiek jie susiję su turtinio pobūdžio išieškojimais;“.\n\n2. Pakeisti 584 straipsnio 2 dalies 1 punktą ir jį išdėstyti taip:\n\n„1) institucijų ir pareigūnų nutarimai administracinių nusižengimų bylose tiek, kiek jie susiję su turtinio pobūdžio išieškojimais;“."
    },
    {
      "provision_ref": "art9",
      "section": "9",
      "title": "9 straipsnis. 587 straipsnio pakeitimas",
      "content": "Pakeisti 587 straipsnio 6 punktą ir jį išdėstyti taip:\n\n„6) institucijų ir pareigūnų nutarimai administracinių nusižengimų bylose tiek – kiek jie susiję su turtinio pobūdžio išieškojimais;“."
    },
    {
      "provision_ref": "art10",
      "section": "10",
      "title": "10 straipsnis. 638 straipsnio pakeitimas",
      "content": "Pakeisti 638 straipsnio 2 dalį ir ją išdėstyti taip:\n\n„2. Kai pagal vykdomąjį dokumentą turi būti išieškoma į valstybės biudžetą, valstybei atstovauja Valstybinė mokesčių inspekcija, išskyrus atvejus, kai įstatymuose nustatyti kiti subjektai.“"
    },
    {
      "provision_ref": "art11",
      "section": "11",
      "title": "11 straipsnis. 650 straipsnio pakeitimas",
      "content": "Pakeisti 650 straipsnio 2 dalį ir ją išdėstyti taip:\n\n„2. Pateikdami išieškojimui vykdyti vykdomąjį dokumentą, Valstybinė mokesčių inspekcija administracinių nusižengimų bylose tiek, kiek jos susijusios su turtinio pobūdžio išieškojimais, kitos institucijos ir pareigūnai, kurių sprendimų vykdymas civilinio proceso tvarka nustatytas įstatymuose, kartu pateikia antstoliui duomenis, patvirtinančius, kad pateikiamas vykdomasis dokumentas nėra įvykdytas ir turi būti vykdomas priverstine tvarka, taip pat atsako už šių duomenų teisingumą.“"
    },
    {
      "provision_ref": "art12",
      "section": "12",
      "title": "12 straipsnis. 651 straipsnio pakeitimas",
      "content": "Pakeisti 651 straipsnio 2 dalies 7 punktą ir jį išdėstyti taip:\n\n„7) ar Valstybinė mokesčių inspekcija administracinių nusižengimų bylose tiek, kiek jos susijusios su turtinio pobūdžio išieškojimais, kitos institucijos ir pareigūnai, kurių sprendimų vykdymą civilinio proceso tvarka nustato įstatymai, patikrino, kad pateikiamas vykdomasis dokumentas nėra įvykdytas ir turi būti vykdomas priverstine tvarka;“."
    },
    {
      "provision_ref": "art13",
      "section": "13",
      "title": "13 straipsnis. 689 straipsnio pakeitimas",
      "content": "Pakeisti 689 straipsnio 9 dalį ir ją išdėstyti taip:\n\n„9. Piniginių lėšų apribojimų informacinės sistemos tvarkytojas gauna iš Valstybinės mokesčių inspekcijos informaciją apie Lietuvos ir užsienio juridinių asmenų (jų filialų ir atstovybių) bei fizinių asmenų atidarytas ir uždarytas sąskaitas kredito, mokėjimo ir (ar) elektroninių pinigų įstaigose.“"
    },
    {
      "provision_ref": "art14",
      "section": "14",
      "title": "14 straipsnis. 691 straipsnio pakeitimas",
      "content": "Pakeisti 691 straipsnio 2 dalį ir ją išdėstyti taip:\n\n„2. Areštuotą turtą, atsižvelgiant į arešto pagrindus ir turto rūšis, įstatymų nustatyta tvarka realizuoja antstolis, Valstybinė mokesčių inspekcija, vertybinių popierių viešosios apyvartos tarpininkai ir prekybos įmonės.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2017 m. sausio 1 d.\n\n2. Šio įstatymo 2 straipsnyje išdėstyto Lietuvos Respublikos civilinio proceso kodekso (toliau – Civilinio proceso kodeksas) 182 straipsnio 3 punkto nuostatos taikomos ir įsiteisėjusiu teismo nutarimu nustatytoms administracinio teisės pažeidimo, numatyto Lietuvos Respublikos administracinių teisės pažeidimų kodekse, patvirtintame 1984 m. įstatymu Nr. X-4449 (toliau – Administracinių teisės pažeidimų kodeksas), pasekmėms.\n\n3. Šio įstatymo 3 straipsnyje išdėstyto Civilinio proceso kodekso 189 straipsnio 2 dalies 1 punkto nuostatos taikomos ir atstovams administracinio teisės pažeidimo, numatyto Administracinių teisės pažeidimų kodekse, bylose.\n\n4. Šio įstatymo 4 straipsnyje išdėstyto Civilinio proceso kodekso 476 straipsnio 2 punkto, 5 straipsnyje išdėstytos Civilinio proceso kodekso 501 straipsnio 2 dalies, 6 straipsnyje išdėstytos Civilinio proceso kodekso 506 straipsnio 3 dalies, 7 straipsnyje išdėstytos Civilinio proceso kodekso 509 straipsnio 5 dalies nuostatos taikomos ir tuo atveju, kai padaryti administraciniai teisės pažeidimai, numatyti Administracinių teisės pažeidimų kodekse.\n\n5. Šio įstatymo 8 straipsnyje išdėstytų Civilinio proceso kodekso 584 straipsnio 1 dalies 3 punkto ir 2 dalies 1 punkto, 9 straipsnyje išdėstyto Civilinio proceso kodekso 587 straipsnio 6 punkto nuostatos taikomos ir nutarimams administracinių teisės pažeidimų, numatytų Administracinių teisės pažeidimų kodekse, bylose.\n\n6. Šio įstatymo 11 straipsnyje išdėstytos Civilinio proceso kodekso 650 straipsnio 2 dalies, 12 straipsnyje išdėstyto Civilinio proceso kodekso 651 straipsnio 2 dalies 7 punkto nuostatos taikomos ir administracinių teisės pažeidimų, numatytų Administracinių teisės pažeidimų kodekse, byloms.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
