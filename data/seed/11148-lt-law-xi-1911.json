{
  "id": "lt-law-xi-1911",
  "type": "statute",
  "title": "Lietuvos Respublikos alkoholio kontrolės įstatymo 2, 3, 18, 22, 34 straipsnių pakeitimo ir papildymo įstatymas",
  "short_name": "XI-1911",
  "status": "in_force",
  "issued_date": "2011-12-23",
  "in_force_date": "2011-12-31",
  "url": "https://e-tar.lt/portal/lt/legalAct/TAR.D51FEAA17E9A",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti ir papildyti 2 straipsnį ir jį išdėstyti taip:\n\n„2 straipsnis. Pagrindinės šio Įstatymo sąvokos\n\n1. Alkoholiniai gėrimai – gėrimai, kurių tūrinė etilo alkoholio koncentracija yra didesnė kaip 1,2 procento (alaus – didesnė kaip 0,5 procento).\n\n2. Alkoholinių gėrimų parduotuvė – parduotuvė, kurios prekių asortimentą sudaro tik alkoholiniai gėrimai arba alkoholiniai gėrimai ir gretutinės prekės (sultys ir kiti nealkoholiniai gėrimai, butelių atkimšimo ir užkimšimo įrankiai, butelių pakuotės, taurės, stiklinės, tabako gaminiai, degtukai ir žiebtuvėliai).\n\n3. Alkoholinių gėrimų skyrius – parduotuvės skyrius, kurio prekių asortimentą sudaro tik alkoholiniai gėrimai arba alkoholiniai gėrimai ir gretutinės prekės (sultys ir kiti nealkoholiniai gėrimai, butelių atkimšimo ir užkimšimo įrankiai, butelių pakuotės, taurės, stiklinės, tabako gaminiai, degtukai ir žiebtuvėliai).\n\n4. Alkoholio kontrolė – šiame Įstatyme ir kituose teisės aktuose nustatytų alkoholio produktų gamybos, įvežimo, importo, eksporto, prekybos, vartojimo, alkoholio reklamos visos valstybinio reglamentavimo priemonės, skirtos mažinti alkoholio bendrąjį suvartojimą, taip pat alkoholinių gėrimų, kitų produktų, kuriuose yra etilo alkoholio, vartojimo kenksmingas pasekmes sveikatai ir ūkiui.\n\n5. Alkoholio produktai – nedenatūruotas ir denatūruotas (įskaitant dehidratuotą ir denatūruotą) žemės ūkio kilmės ir ne žemės ūkio kilmės etilo alkoholis (toliau – etilo alkoholis), alkoholiniai gėrimai, maistiniai ir nemaistiniai alkoholiniai tirpalai su kvapiųjų medžiagų priedais (toliau – alkoholiniai tirpalai) ir etilo alkoholio turinčios žaliavos  (toliau – žaliavos).\n\n6. Alkoholio reklama – bet kuria forma ir bet kokiomis priemonėmis skleidžiama informacija, susijusi su įmonių komercine, ūkine bei finansine veikla, skatinanti įsigyti ar vartoti alkoholio produktus.\n\n7. Eksportas – alkoholio produktų išvežimas iš Lietuvos Respublikos į kitas valstybes, išskyrus valstybes Europos ekonominės erdvės susitarimo šalis (Europos Sąjungos valstybes nares ir Europos laisvosios prekybos asociacijos (ELPA) valstybes) (toliau – Europos ekonominės erdvės valstybės) ir Turkiją.\n\n8. Etilo alkoholis (toliau – alkoholis) – sotusis monohidroksilis alkoholis, kuris veikia psichiką ir gali lemti pripratimą bei priklausomybę nuo jo.\n\n9. Įmonė – Lietuvos Respublikoje įsteigtas juridinis asmuo, Lietuvos Respublikoje įstatymų nustatyta tvarka įsteigtas užsienio juridinio asmens filialas.\n\n10. Importas – alkoholio produktų įvežimas į Lietuvos Respubliką iš kitų valstybių, išskyrus Europos ekonominės erdvės valstybes ir Turkiją.\n\n11. Įvežimas – alkoholio produktų įvežimas į Lietuvos Respubliką (išskyrus fizinių asmenų įvežamus alkoholio produktus) iš Europos ekonominės erdvės valstybių ir Turkijos.\n\n12. Masiniai renginiai – šventės, festivaliai ir kiti renginiai, kuriuos organizuoja valstybės ar savivaldybių institucijos, taip pat kiti juridiniai ar fiziniai asmenys, suderinę renginio laiką ir kitą jo organizavimo tvarką su atitinkamomis savivaldybės institucijomis (kai toks suderinimas būtinas pagal Lietuvos Respublikos susirinkimų įstatymą).\n\n13. Mažmeninės prekybos vieta – parduotuvė, automobilinė parduotuvė, paviljonas, kuriuose verčiamasi mažmenine prekyba ir kurie yra įrengti laikantis maisto tvarkymą reglamentuojančių teisės aktų reikalavimų.\n\n14. Namų gamybos alkoholiniai gėrimai – fizinio asmens pagaminti alkoholiniai gėrimai.\n\n15. Natūralios fermentacijos alkoholiniai gėrimai – gėrimai, kuriuose visas etilo alkoholis yra gautas alkoholio rauginimo būdu, toliau nedistiliuojant ir nepridedant alkoholio produktų, turinčių distiliuoto ar rektifikuoto etilo alkoholio.\n\n16. Nestacionarioji mažmeninės prekybos vieta – mažmeninės prekybos vieta, įrengta Nekilnojamojo turto registre neregistruojamame laikinajame statinyje.\n\n17. Nestacionarioji viešojo maitinimo vieta – viešojo maitinimo vieta, įrengta Nekilnojamojo turto registre neregistruojamame laikinajame statinyje.\n\n18. Ne žemės ūkio kilmės etilo alkoholis – etilo alkoholis, pagamintas iš produktų, nenurodytų Europos bendrijos steigimo sutarties 1 priede.\n\n19. Orlaivių ir laivų atsargos – alkoholiniai gėrimai, skirti keleiviams naudoti (vartoti) orlaiviuose ir (arba) laivuose.\n\n20. Partija – vienodomis sąlygomis pagaminto arba supakuoto parduoti skirtų alkoholio produkto vienetų grupė, kuriai taikomi tie patys produkto saugos ir atitikties reikalavimai.\n\n21. Paviljonas – Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.\n\n22. Specialioji prekybos vieta – tarptautiniame jūrų ar oro uoste ar Lietuvos Respublikos valstybės sienos su trečiosiomis šalimis perėjimo punkte įsteigtame akcizais apmokestinamų prekių ir (ar) prekių, kurioms taikomos pridėtinės vertės mokesčio lengvatos, sandėlyje įrengta parduotuvė, kurioje alkoholiniai gėrimai parduodami tik iš Lietuvos Respublikos išvykstantiems keleiviams.\n\n23. Stacionarioji mažmeninės prekybos vieta – mažmeninės prekybos vieta, įrengta Lietuvos Respublikos įstatymų ir kitų teisės aktų nustatyta tvarka Nekilnojamojo turto registre įregistruotame pastate.\n\n24. Stacionarioji viešojo maitinimo vieta – viešojo maitinimo vieta, įrengta Lietuvos Respublikos įstatymų ir kitų teisės aktų nustatyta tvarka Nekilnojamojo turto registre įregistruotame pastate.\n\n25. Ugdymo įstaigos – formaliojo ir neformaliojo švietimo įstaigos.\n\n26. Viešojo maitinimo vieta – laikantis maisto tvarkymą reglamentuojančių teisės aktų nustatytų viešojo maitinimo reikalavimų įrengti restoranas, kavinė, baras ar kita maisto tvarkymo vieta, kurioje yra ruošiamas, gaminamas ir realizuojamas maistas, skirtas viešajam maitinimui.\n\n27. Žemės ūkio kilmės etilo alkoholis – etilo alkoholis, pagamintas iš žemės ūkio kilmės produktų, nurodytų Europos bendrijos steigimo sutarties 1 priede.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 3 punkto pripažinimas netekusiu galios",
      "content": "3 straipsnio 3 punktą pripažinti netekusiu galios."
    },
    {
      "provision_ref": "art3",
      "section": "3",
      "title": "3 straipsnis. 18 straipsnio pakeitimas ir papildymas",
      "content": "1. Pakeisti 18 straipsnio 1 dalies 1 punktą ir jį išdėstyti taip:\n\n„1) alkoholiniais gėrimais – stacionariosiose alkoholinių gėrimų parduotuvėse, stacionariųjų parduotuvių alkoholinių gėrimų skyriuose, stacionariosiose viešojo maitinimo vietose, stacionariųjų degalinių, vykdant tik mažmeninės prekybos veiklą, ir kaimo gyvenamosiose vietovėse esančių stacionariųjų parduotuvių nespecializuotuose skyriuose, tarptautinio susisiekimo traukiniuose, siaurojo geležinkelio traukiniuose ir laivuose, kuriuose yra atskirai įrengtos viešojo maitinimo vietos, orlaiviuose, vežančiuose keleivius tarptautiniais maršrutais, parodose ir mugėse, vykstančiose stacionariuose pastatuose, viešbučių kambariuose įrengtuose minibaruose, taip pat specialiosiose prekybos vietose;“.\n\n2. Pakeisti 18 straipsnio 1 dalies 1 punktą ir jį išdėstyti taip:\n\n„1) alkoholiniais gėrimais – stacionariosiose alkoholinių gėrimų parduotuvėse, stacionariųjų parduotuvių alkoholinių gėrimų skyriuose, stacionariosiose viešojo maitinimo vietose, kaimo gyvenamosiose vietovėse esančių stacionariųjų parduotuvių nespecializuotuose skyriuose, tarptautinio susisiekimo traukiniuose, siaurojo geležinkelio traukiniuose ir laivuose, kuriuose yra atskirai įrengtos viešojo maitinimo vietos, orlaiviuose, vežančiuose keleivius tarptautiniais maršrutais, parodose ir mugėse, vykstančiose stacionariuose pastatuose, viešbučių kambariuose įrengtuose minibaruose, taip pat specialiosiose prekybos vietose;“.\n\n3. Pakeisti 18 straipsnio 1 dalies 2 punktą ir jį išdėstyti taip:\n\n„2) gamyklų supilstytais į tarą natūralios fermentacijos sidru, alumi ir alaus mišiniais su nealkoholiniais gėrimais, kurių tūrinė etilo alkoholio koncentracija neviršija 7,5 procento – paviljonuose, automobilinėse parduotuvėse (iš kurių yra aptarnaujami kaimo gyventojai savivaldybės tarybos nustatyta tvarka);“.\n\n4. Papildyti 18 straipsnio 3 dalį 12 punktu:\n\n„12) nuo 22 iki 8 valandos viešojo maitinimo vietose, turinčiose licencijas mažmeninei prekybai alkoholiniais gėrimais. Šis draudimas netaikomas viešojo maitinimo vietose, turinčiose licencijas mažmeninei prekybai alkoholiniais gėrimais, parduodamiems pilstomiems alkoholiniams gėrimams ar alkoholiniams gėrimams, parduodamiems atidarytoje pakuotėje ir tik vartoti vietoje.“\n\n5. Papildyti 18 straipsnio 4 dalį 4 punktu:\n\n„4) alų, sidrą, alaus mišinius su nealkoholiniais gėrimais, alkoholinius kokteilius, išpilstytus į didesnę negu vieno litro tarą, mažmeninės prekybos vietose;“.\n\n6. Papildyti 18 straipsnio 4 dalį 5 punktu:\n\n„5) alų, sidrą, alaus mišinius su nealkoholiniais gėrimais, alkoholinius kokteilius, kurių tūrinė etilo alkoholio koncentracija yra didesnė kaip 7,5 procento.“\n\n7. Pakeisti 18 straipsnio 5 dalį ir ją išdėstyti taip:\n\n„5. Alkoholinių gėrimų pardavėjai turi teisę, o kai yra abejonių, kad asmuo yra jaunesnis negu nurodyta šio straipsnio 4 dalies 3 punkte, privalo iš perkančio alkoholinius gėrimus asmens reikalauti pateikti asmens amžių liudijantį dokumentą. Jeigu toks asmuo nepateikia jo amžių liudijančio dokumento, alkoholinių gėrimų pardavėjai privalo atsisakyti parduoti jam alkoholinius gėrimus.“"
    },
    {
      "provision_ref": "art4",
      "section": "4",
      "title": "4 straipsnis. 22 straipsnio 1 dalies papildymas 5 punktu",
      "content": "Papildyti 22 straipsnio 1 dalį 5 punktu:\n\n„5) sporto renginių metu salėse, kuriose jie vyksta.“"
    },
    {
      "provision_ref": "art5",
      "section": "5",
      "title": "5 straipsnis. 34 straipsnio 4 dalies pakeitimas",
      "content": "Pakeisti 34 straipsnio 4 dalį ir ją išdėstyti taip:\n\n„4. Už šio Įstatymo 18 straipsnio 4 dalies 3, 4, 5 punktų reikalavimų nesilaikymą įmonės baudžiamos nuo vieno tūkstančio litų iki trijų tūkstančių litų bauda.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šio įstatymo 1 straipsnis, 3 straipsnio 1, 4 dalys įsigalioja 2012 m. sausio 1 d.\n\n2. Šio įstatymo 3 straipsnio 5 ir 6 dalys, 5 straipsnis įsigalioja 2013 m. sausio 1 d.\n\n3. Šio įstatymo 3 straipsnio 2, 3 dalys įsigalioja 2016 m. sausio 1 d.\n\n4. Lietuvos Respublikos Vyriausybė iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "Alkoholiniai gėrimai",
      "definition": "gėrimai, kurių tūrinė etilo alkoholio koncentracija yra didesnė kaip 1,2 procento (alaus – didesnė kaip 0,5 procento).",
      "source_provision": "art1"
    },
    {
      "term": "Alkoholinių gėrimų parduotuvė",
      "definition": "parduotuvė, kurios prekių asortimentą sudaro tik alkoholiniai gėrimai arba alkoholiniai gėrimai ir gretutinės prekės (sultys ir kiti nealkoholiniai gėrimai, butelių atkimšimo ir užkimšimo įrankiai, butelių pakuotės, taurės, stiklinės, tabako gaminiai, degtukai ir žiebtuvėliai).",
      "source_provision": "art1"
    },
    {
      "term": "Alkoholinių gėrimų skyrius",
      "definition": "parduotuvės skyrius, kurio prekių asortimentą sudaro tik alkoholiniai gėrimai arba alkoholiniai gėrimai ir gretutinės prekės (sultys ir kiti nealkoholiniai gėrimai, butelių atkimšimo ir užkimšimo įrankiai, butelių pakuotės, taurės, stiklinės, tabako gaminiai, degtukai ir žiebtuvėliai).",
      "source_provision": "art1"
    },
    {
      "term": "Alkoholio kontrolė",
      "definition": "šiame Įstatyme ir kituose teisės aktuose nustatytų alkoholio produktų gamybos, įvežimo, importo, eksporto, prekybos, vartojimo, alkoholio reklamos visos valstybinio reglamentavimo priemonės, skirtos mažinti alkoholio bendrąjį suvartojimą, taip pat alkoholinių gėrimų, kitų produktų, kuriuose yra etilo alkoholio, vartojimo kenksmingas pasekmes sveikatai ir ūkiui.",
      "source_provision": "art1"
    },
    {
      "term": "Alkoholio produktai",
      "definition": "nedenatūruotas ir denatūruotas (įskaitant dehidratuotą ir denatūruotą) žemės ūkio kilmės ir ne žemės ūkio kilmės etilo alkoholis (toliau – etilo alkoholis), alkoholiniai gėrimai, maistiniai ir nemaistiniai alkoholiniai tirpalai su kvapiųjų medžiagų priedais (toliau – alkoholiniai tirpalai) ir etilo alkoholio turinčios žaliavos  (toliau – žaliavos).",
      "source_provision": "art1"
    },
    {
      "term": "Alkoholio reklama",
      "definition": "bet kuria forma ir bet kokiomis priemonėmis skleidžiama informacija, susijusi su įmonių komercine, ūkine bei finansine veikla, skatinanti įsigyti ar vartoti alkoholio produktus.",
      "source_provision": "art1"
    },
    {
      "term": "Eksportas",
      "definition": "alkoholio produktų išvežimas iš Lietuvos Respublikos į kitas valstybes, išskyrus valstybes Europos ekonominės erdvės susitarimo šalis (Europos Sąjungos valstybes nares ir Europos laisvosios prekybos asociacijos (ELPA) valstybes) (toliau – Europos ekonominės erdvės valstybės) ir Turkiją.",
      "source_provision": "art1"
    },
    {
      "term": "Etilo alkoholis (toliau",
      "definition": "alkoholis) – sotusis monohidroksilis alkoholis, kuris veikia psichiką ir gali lemti pripratimą bei priklausomybę nuo jo.",
      "source_provision": "art1"
    },
    {
      "term": "Įmonė",
      "definition": "Lietuvos Respublikoje įsteigtas juridinis asmuo, Lietuvos Respublikoje įstatymų nustatyta tvarka įsteigtas užsienio juridinio asmens filialas.",
      "source_provision": "art1"
    },
    {
      "term": "Importas",
      "definition": "alkoholio produktų įvežimas į Lietuvos Respubliką iš kitų valstybių, išskyrus Europos ekonominės erdvės valstybes ir Turkiją.",
      "source_provision": "art1"
    },
    {
      "term": "Įvežimas",
      "definition": "alkoholio produktų įvežimas į Lietuvos Respubliką (išskyrus fizinių asmenų įvežamus alkoholio produktus) iš Europos ekonominės erdvės valstybių ir Turkijos.",
      "source_provision": "art1"
    },
    {
      "term": "Masiniai renginiai",
      "definition": "šventės, festivaliai ir kiti renginiai, kuriuos organizuoja valstybės ar savivaldybių institucijos, taip pat kiti juridiniai ar fiziniai asmenys, suderinę renginio laiką ir kitą jo organizavimo tvarką su atitinkamomis savivaldybės institucijomis (kai toks suderinimas būtinas pagal Lietuvos Respublikos susirinkimų įstatymą).",
      "source_provision": "art1"
    },
    {
      "term": "Mažmeninės prekybos vieta",
      "definition": "parduotuvė, automobilinė parduotuvė, paviljonas, kuriuose verčiamasi mažmenine prekyba ir kurie yra įrengti laikantis maisto tvarkymą reglamentuojančių teisės aktų reikalavimų.",
      "source_provision": "art1"
    },
    {
      "term": "Namų gamybos alkoholiniai gėrimai",
      "definition": "fizinio asmens pagaminti alkoholiniai gėrimai.",
      "source_provision": "art1"
    },
    {
      "term": "Natūralios fermentacijos alkoholiniai gėrimai",
      "definition": "gėrimai, kuriuose visas etilo alkoholis yra gautas alkoholio rauginimo būdu, toliau nedistiliuojant ir nepridedant alkoholio produktų, turinčių distiliuoto ar rektifikuoto etilo alkoholio.",
      "source_provision": "art1"
    },
    {
      "term": "Nestacionarioji mažmeninės prekybos vieta",
      "definition": "mažmeninės prekybos vieta, įrengta Nekilnojamojo turto registre neregistruojamame laikinajame statinyje.",
      "source_provision": "art1"
    },
    {
      "term": "Nestacionarioji viešojo maitinimo vieta",
      "definition": "viešojo maitinimo vieta, įrengta Nekilnojamojo turto registre neregistruojamame laikinajame statinyje.",
      "source_provision": "art1"
    },
    {
      "term": "Ne žemės ūkio kilmės etilo alkoholis",
      "definition": "etilo alkoholis, pagamintas iš produktų, nenurodytų Europos bendrijos steigimo sutarties 1 priede.",
      "source_provision": "art1"
    },
    {
      "term": "Orlaivių ir laivų atsargos",
      "definition": "alkoholiniai gėrimai, skirti keleiviams naudoti (vartoti) orlaiviuose ir (arba) laivuose.",
      "source_provision": "art1"
    },
    {
      "term": "Partija",
      "definition": "vienodomis sąlygomis pagaminto arba supakuoto parduoti skirtų alkoholio produkto vienetų grupė, kuriai taikomi tie patys produkto saugos ir atitikties reikalavimai.",
      "source_provision": "art1"
    },
    {
      "term": "Paviljonas",
      "definition": "Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.",
      "source_provision": "art1"
    },
    {
      "term": "Specialioji prekybos vieta",
      "definition": "tarptautiniame jūrų ar oro uoste ar Lietuvos Respublikos valstybės sienos su trečiosiomis šalimis perėjimo punkte įsteigtame akcizais apmokestinamų prekių ir (ar) prekių, kurioms taikomos pridėtinės vertės mokesčio lengvatos, sandėlyje įrengta parduotuvė, kurioje alkoholiniai gėrimai parduodami tik iš Lietuvos Respublikos išvykstantiems keleiviams.",
      "source_provision": "art1"
    },
    {
      "term": "Stacionarioji mažmeninės prekybos vieta",
      "definition": "mažmeninės prekybos vieta, įrengta Lietuvos Respublikos įstatymų ir kitų teisės aktų nustatyta tvarka Nekilnojamojo turto registre įregistruotame pastate.",
      "source_provision": "art1"
    },
    {
      "term": "Stacionarioji viešojo maitinimo vieta",
      "definition": "viešojo maitinimo vieta, įrengta Lietuvos Respublikos įstatymų ir kitų teisės aktų nustatyta tvarka Nekilnojamojo turto registre įregistruotame pastate.",
      "source_provision": "art1"
    },
    {
      "term": "Ugdymo įstaigos",
      "definition": "formaliojo ir neformaliojo švietimo įstaigos.",
      "source_provision": "art1"
    },
    {
      "term": "Viešojo maitinimo vieta",
      "definition": "laikantis maisto tvarkymą reglamentuojančių teisės aktų nustatytų viešojo maitinimo reikalavimų įrengti restoranas, kavinė, baras ar kita maisto tvarkymo vieta, kurioje yra ruošiamas, gaminamas ir realizuojamas maistas, skirtas viešajam maitinimui.",
      "source_provision": "art1"
    },
    {
      "term": "Žemės ūkio kilmės etilo alkoholis",
      "definition": "etilo alkoholis, pagamintas iš žemės ūkio kilmės produktų, nurodytų Europos bendrijos steigimo sutarties 1 priede.“",
      "source_provision": "art1"
    }
  ]
}
