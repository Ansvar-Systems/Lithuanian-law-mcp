{
  "id": "lt-law-xv-136",
  "type": "statute",
  "title": "Lietuvos Respublikos investicijų įstatymo Nr. VIII-1312 1, 2, 10, 15-6, 15-7 ir 15-8 straipsnių pakeitimo įstatymas",
  "short_name": "XV-136",
  "status": "in_force",
  "issued_date": "2025-03-27",
  "in_force_date": "2025-05-01",
  "url": "https://e-tar.lt/portal/lt/legalAct/1c6126120fc811f08e9f87c0d053bf09/CGtUcucZgz",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Valstybės ir savivaldybių investavimas reglamentuojamas Lietuvos Respublikos nacionalinio plėtros banko įstatyme, Lietuvos Respublikos regioninės plėtros įstatyme, Lietuvos Respublikos strateginio valdymo įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme ir Lietuvos Respublikos vietos savivaldos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnio 27 dalį ir ją išdėstyti taip:\n\n„27. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos karo padėties įstatyme, Lietuvos Respublikos krizių valdymo ir civilinės saugos įstatyme, Lietuvos Respublikos nepaprastosios padėties įstatyme, Lietuvos Respublikos įstatyme „Dėl užsieniečių teisinės padėties“.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnio 4 dalį ir ją išdėstyti taip:\n\n„4. Užsienio valstybės turi teisę įsigyti nuosavybėn žemę Žemės įstatymo nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 156 straipsnio pakeitimas",
      "content": "Pakeisti 156 straipsnio 1 dalį ir ją išdėstyti taip:\n\n„1. Paraiška dėl stambaus projekto investicijų sutarties sudarymo teikiama, šio straipsnio 3 dalyje nustatytų sąlygų pagrindimas ir šių sąlygų pagrindimo, taip pat šio straipsnio 5 dalyje nurodytų interesų vertinimas atliekamas, Lietuvos Respublikos Vyriausybės įgaliotos institucijos veiksmai užtikrinant stambaus projekto atitikties viešajai tvarkai, nacionaliniam saugumui, visuomenės saugumui ir (ar) sveikatos interesams vertinimą, rengiant, derinant, sudarant ar vykdant stambaus projekto investicijų sutartį, stambaus projekto investicijų sutarties vykdymo priežiūra atliekami, taip pat šio įstatymo 157 straipsnyje nustatytos specialios investavimo ir verslo sąlygos stambaus projekto investicijų sutartyje nurodytiems stambiems projektams įgyvendinti taikomos Lietuvos Respublikos Vyriausybės nustatyta tvarka. Investuotojo prašymai dėl stambaus projekto investicijų sutarčių keitimo, kai prašoma pratęsti šio įstatymo 2 straipsnio 25 dalyje nurodytą terminą, teikiami, nagrinėjami ir sprendimai priimami šio įstatymo 157 straipsnio 22 dalyje nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 157 straipsnio pakeitimas",
      "content": "1. Papildyti 157 straipsnį 21 dalimi:\n\n„21. Šio įstatymo 2 straipsnio 25 dalyje nurodytas penkerių metų terminas išimtinėmis aplinkybėmis gali būti pratęstas iki dvejų metų. Išimtinėmis aplinkybėmis, investuotojui įrodžius, jog dėl jų buvimo jis negali laikytis pagal šio įstatymo 2 straipsnio 25 dalį prisiimtų įsipareigojimų ar pagal šio įstatymo 2 straipsnio 25 dalį prisiimtų įsipareigojimų vykdymas atsiradus šioms aplinkybėms tampa sudėtingesnis, laikoma:\n\n1) valstybės ar savivaldybės institucijų ar įstaigų nustatytų funkcijų dėl investuotojo nevykdymas laiku;\n\n2) embargas, nepaprastosios padėties ar karo padėties įvedimas, ekstremaliosios situacijos paskelbimas;\n\n3) kitos, negu numatytos šios dalies 1 punkte, aplinkybės, nepriklausančios nuo investuotojo valios ir atitinkančios Lietuvos Respublikos civilinio kodekso 6.204 straipsnio 2 dalyje nustatytus kriterijus.“\n\n2. Papildyti 157 straipsnį 22 dalimi:\n\n„22. Investuotojas, atsiradus šio straipsnio 21 dalies 1–3 punktuose nurodytoms išimtinėms aplinkybėms, ne vėliau kaip per 30 darbo dienų nuo šių aplinkybių atsiradimo dienos gali pateikti Lietuvos Respublikos Vyriausybės įgaliotai institucijai (toliau – koordinatorius) motyvuotą prašymą dėl šio įstatymo 2 straipsnio 25 dalyje nurodyto termino pratęsimo, kartu pateikdamas prašymą pagrindžiančius dokumentus, jeigu tokie dokumentai galimi. Koordinatorius ne vėliau kaip per 10 darbo dienų nuo prašymo ir jį pagrindžiančių dokumentų (jeigu tokie dokumentai galimi) gavimo dienos įvertinęs, kad investuotojas pateiktame prašyme pagrindė išimtinių aplinkybių buvimą, priima sprendimą dėl stambaus projekto investicijų sutarties keitimo ir konkretaus termino, kuris būtinas šio įstatymo 2 straipsnio 25 dalyje nurodytiems įsipareigojimams įgyvendinti, nustatymo.“"
    },
    {
      "provision_ref": "art6",
      "section": "6",
      "title": "6 straipsnis. 158 straipsnio pakeitimas",
      "content": "1. Pakeisti 158 straipsnio 2 dalį ir ją išdėstyti taip:\n\n„2. Stambaus projekto įgyvendinimą koordinuoja koordinatorius.“\n\n2. Pakeisti 158 straipsnio 3 dalies 1 punktą ir jį išdėstyti taip:\n\n„1) organizuoja šio įstatymo 156 straipsnio 3 dalyje ir 156 straipsnio 5 dalyje nurodytų sąlygų vertinimą, teikia informaciją ir konsultuoja investuotoją stambaus projekto investicijų sutarties sudarymo ir vykdymo klausimais, nagrinėja prašymus ir priima sprendimus, nurodytus šio įstatymo 157 straipsnio 21 dalyje;“."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. gegužės 1 d.\n\n2. Lietuvos Respublikos Vyriausybė iki 2025 m. balandžio 30 d. priima šio įstatymo įgyvendinamuosius teisės aktus.\n\n3. Šio įstatymo 5 straipsnyje išdėstytos Lietuvos Respublikos investicijų įstatymo 157 straipsnio nuostatos taikomos ir iki 2025 m. balandžio 30 d. sudarytoms stambaus projekto investicijų sutartims, jas pakeitus šalių susitarimu. Šio įstatymo 5 straipsnyje išdėstytoje Investicijų įstatymo 157 straipsnio 22 dalyje nustatytas 30 darbo dienų terminas skaičiuojamas nuo šio įstatymo įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
