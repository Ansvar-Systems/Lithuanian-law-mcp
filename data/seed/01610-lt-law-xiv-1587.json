{
  "id": "lt-law-xiv-1587",
  "type": "statute",
  "title": "Lietuvos Respublikos energetikos įstatymo Nr. IX-884 8 ir 24-1 straipsnių pakeitimo įstatymas",
  "short_name": "XIV-1587",
  "status": "in_force",
  "issued_date": "2022-11-24",
  "in_force_date": "2024-01-01",
  "url": "https://e-tar.lt/portal/lt/legalAct/3e1466b0778a11edbc04912defe897d1/nYJZUqjfjE",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Pakeisti 8 straipsnio 14 dalį ir ją išdėstyti taip:\n\n„14. Taryba, siekdama atlikti Reglamento (ES) Nr. 1227/2011 13 straipsnio 2 dalies d, f ir g punktuose nurodytus veiksmus, turi teisę pateikti prašymą išduoti leidimą atlikti veiksmus ar taikyti laikinąsias apsaugos priemones pirmosios instancijos administraciniam teismui. Prašyme išduoti leidimą atlikti veiksmus ar taikyti laikinąsias apsaugos priemones turi būti nurodytas įtariamą pažeidimą padariusio asmens vardas ir pavardė arba pavadinimas, įtariamų pažeidimų pobūdis ir numatomi veiksmai. Teismas prašymą išduoti leidimą atlikti veiksmus ar taikyti laikinąsias apsaugos priemones išnagrinėja ir priima motyvuotą nutartį prašymą išduoti leidimą atlikti veiksmus ar taikyti laikinąsias apsaugos priemones patenkinti, patenkinti iš dalies arba atmesti. Prašymas išduoti leidimą atlikti veiksmus ar taikyti laikinąsias apsaugos priemones turi būti išnagrinėtas ir nutartis priimta ne vėliau kaip per 72 valandas nuo prašymo išduoti leidimą atlikti veiksmus ar taikyti laikinąsias apsaugos priemones pateikimo momento. Jeigu Taryba nesutinka su pirmosios instancijos administracinio teismo nutartimi atmesti prašymą išduoti leidimą atlikti veiksmus ar taikyti laikinąsias apsaugos priemones, ji turi teisę per 7 dienas nuo šios teismo nutarties priėmimo apskųsti ją Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl  teismo nutarties ne vėliau kaip per 7 dienas nuo Tarybos skundo priėmimo dienos. Tarybos atstovas turi teisę dalyvauti, kai nagrinėjamas skundas. Lietuvos vyriausiojo administracinio teismo priimta nutartis yra galutinė ir neskundžiama. Teismai, nagrinėdami prašymus ir skundus dėl leidimo atlikti veiksmus ar taikyti laikinąsias apsaugos priemones išdavimo, privalo užtikrinti pateiktos informacijos ir planuojamų veiksmų slaptumą. Šio įstatymo 36 straipsnyje nustatytais atvejais Tarybai kreipiantis į teismą skirti laikiną apribojimą vykdyti veiklą didmeninėje energijos rinkoje, mutatis mutandis taikomos šios dalies nuostatos.“"
    },
    {
      "provision_ref": "art2",
      "section": "2",
      "title": "2 straipsnis. 241 straipsnio pakeitimas",
      "content": "Pakeisti 241 straipsnio 11 dalį ir ją išdėstyti taip:\n\n„11. Šio straipsnio 6 dalies 2 punkte nurodytą skundą tikrinama energetikos įmonė turi teisę paduoti pirmosios instancijos administraciniam teismui teisės aktų nustatyta tvarka. Skundo padavimas Tarybos įgaliotų Tarybos administracijos valstybės tarnautojų ir darbuotojų, dirbančių pagal darbo sutartis, patikrinimui pasitelktų specialistų ar ekspertų veiksmų nesustabdo, jeigu teismas nenusprendžia kitaip.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2024 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda\n\npart_868dad66712b4190a310f944311f56f7_end"
    }
  ],
  "definitions": []
}
