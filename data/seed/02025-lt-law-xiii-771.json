{
  "id": "lt-law-xiii-771",
  "type": "statute",
  "title": "Lietuvos Respublikos azartinių lošimų įstatymo Nr. IX-325 2, 10, 15, 16, 29 straipsnių pakeitimo ir Įstatymo papildymo 15-1, 16-1 straipsniais įstatymas",
  "short_name": "XIII-771",
  "status": "in_force",
  "issued_date": "2017-11-21",
  "in_force_date": "2019-11-01",
  "url": "https://e-tar.lt/portal/lt/legalAct/4f2c8620d41111e7910a89ac20768b0f/hZkWNQqBGD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 14 dalį ir ją išdėstyti taip:\n\n„14. Vienkartinis didžiausias laimėjimas – galima didžiausia suma, kurią lošėjas gali išlošti vieno lošimo metu, lygi statomos sumos bei automato programinės įrangos nustatyto didžiausio laimėjimo koeficiento sandaugai.“\n\n2. Papildyti 2 straipsnį 26 dalimi:\n\n„26. Automato kreditas (toliau – kreditas) – pinigų suma, išreikšta automato programinės įrangos nustatytais lošimo vienetais.“\n\n3. Papildyti 2 straipsnį 27 dalimi:\n\n„27. Automato veikimo duomenys (toliau – veikimo duomenys) – duomenys apie automato programinės įrangos versiją, automato įjungimo ir išjungimo momento fiksavimą, automato durelių atidarymo ir uždarymo momento fiksavimą lošimų organizavimo vietoje.“\n\n4. Papildyti 2 straipsnį 28 dalimi:\n\n„28. Automatų kontrolės informacinė sistema (toliau – LAKIS) – Priežiūros tarnybos įsteigta ir valdoma valstybės informacinė sistema, skirta tvarkyti elektroninės automatų duomenų valdymo sistemos jai perduodamiems duomenims, kurie reikalingi automatų atitikčiai šio įstatymo 16 straipsnyje nustatytiems reikalavimams kontroliuoti, taip pat tvarkyti lošimus lošimo namuose (kazino) organizuojančių bendrovių jai perduodamiems prie lošimo stalų įmokėtų sumų ir žetonų inventorizacijos rezultatų duomenims.“\n\n5. Papildyti 2 straipsnį 29 dalimi:\n\n„29. Elektroninė automatų duomenų valdymo sistema – lošimus organizuojančios bendrovės naudojama elektroninė sistema, skirta automatų identifikaciniams (automato serija ir numeris), veikimo ir elektroninių skaitiklių duomenims tvarkyti ir perduoti LAKIS.“\n\n6. Papildyti 2 straipsnį 30 dalimi:\n\n„30. Automato elektroninis skaitiklis – į lošimo automatą įdiegta elektroninė sistema to automato apskaitos duomenims fiksuoti.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Papildyti 10 straipsnį 71 dalimi:\n\n„71. Draudžiama eksploatuoti į elektroninę automatų duomenų valdymo sistemą nesujungtus automatus.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio pakeitimas",
      "content": "„15 straipsnis. Reikalavimai lošimų organizavo vietų patalpoms\n\n1. Lošimo namai (kazino) ir bingo salonai įrengiami izoliuotose patalpose, turinčiose atskirą įėjimą. Jose turi būti:\n\n1) įrenginys, garantuojantis nuolatinį apšvietimą ir vientisą be sutrikimų lošimo procesą;\n\n2) įrengta skaitmeninio vaizdo įrašymo sistema, nepertraukiamai veikianti vykstant lošimui, nepertraukiamai filmuojanti įėjimą į lošimo namus (kazino), šio straipsnio 1 dalies 3 punkte nurodytą kasą, lošimą prie lošimo stalų ir prie lošimo stalų įmokėtų sumų ir žetonų inventorizaciją (toliau – inventorizacija). Lošimo namuose (kazino) skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į lošimo namus (kazino) įeinantys asmenys, lošimo procesas prie lošimo stalų, lošėjų ir lošėjus aptarnaujančių darbuotojų, atliekančių operacijas su pinigais, veiksmai (tarp jų ir pinigų keitimas į žetonus, o žetonų – į pinigus) ir inventorizacijos metu atliekami veiksmai (nuo įmokėtų sumų ir žetonų paėmimo nuo lošimo stalų momento iki jų suskaičiavimo);\n\n3) atskira kasa, kurioje pinigai būtų keičiami į žetonus, o žetonai – į pinigus;\n\n4) įrengta priešgaisrinė sistema;\n\n5) atskiros patalpos, lošimo namų (kazino) administracijos skirtos valstybės pareigūnams ir tarnautojams, atliekantiems lošimų organizavimo priežiūrą ir kontrolę.\n\n2. Automatų salonai įrengiami izoliuotose patalpose, turinčiose atskirą įėjimą. Šių salonų patalpos turi atitikti šio straipsnio 1 dalies 1, 3 ir 4 punktuose nustatytus reikalavimus, taip pat jose turi būti įrengta skaitmeninio vaizdo įrašymo sistema, nepertraukiamai filmuojanti įėjimą į automatų saloną ir šio straipsnio 1 dalies 3 punkte nurodytą kasą. Automatų salone skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į automatų saloną įeinantys asmenys, lošėjų ir lošėjus aptarnaujančių darbuotojų, atliekančių operacijas su pinigais kasoje, veiksmai.\n\n3. Lažybų ir totalizatoriaus punktai įrengiami izoliuotose patalpose, turinčiose atskirą įėjimą ir vietą, kurioje lažybų ir totalizatoriaus tarpininkas priima lošėjų statomas sumas ir išmoka pinigus. Lažybų ir totalizatoriaus punktų patalpos turi atitikti šio straipsnio 1 dalies 4 punkte nustatytus reikalavimus, taip pat jose turi būti įrengta skaitmeninio vaizdo įrašymo sistema, nepertraukiamai filmuojanti įėjimą į lažybų ir totalizatoriaus punktą ir vietą, kurioje lažybų ir totalizatoriaus tarpininkas priima lošėjų statomas sumas ir išmoka pinigus. Lažybų ir totalizatoriaus punktuose skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į lažybų ir totalizatoriaus punktą įeinantys asmenys, lošėjų, lažybų ir totalizatoriaus tarpininkų, atliekančių operacijas su pinigais, veiksmai.\n\n4. Lošimų priežiūrai reikalingų skaitmeninio vaizdo įrašymo sistemos vaizdo įrašų reikalavimus nustato Priežiūros tarnyba. Lošimus organizuojanti bendrovė privalo vaizdo įrašus saugoti 180 dienų, o kai nagrinėjama lošėjo pretenzija ar atliekamas lošimus organizuojančios bendrovės patikrinimas, ilgiau – iki pretenzijos išnagrinėjimo ar lošimus organizuojančios bendrovės patikrinimo pabaigos, ir juos pateikti tik Priežiūros tarnybai, ikiteisminio tyrimo pareigūnams, prokurorams arba teismui. Pretenzijas raštu pareiškusiems lošėjams gali būti pateikiami tik jų lošimo vaizdo įrašai.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 151 straipsniu",
      "content": "Papildyti Įstatymą 151 straipsniu:\n\n„151 straipsnis. Įmokėtų sumų ir žetonų inventorizacija lošimo namuose (kazino)\n\n1. Lošimus lošimo namuose (kazino) organizuojanti bendrovė ne rečiau kaip kartą per parą privalo atlikti inventorizaciją.\n\n2. Lošimus lošimo namuose (kazino) organizuojanti bendrovė tą pačią darbo dieną inventorizacijos rezultatus Priežiūros tarnybos nustatyta tvarka turi įvesti į LAKIS.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "1. Pakeisti 16 straipsnio 8 dalį ir ją išdėstyti taip:\n\n„8. Lošimus organizuojanti bendrovė turi teisę automatus laidinėmis, radijo, optinėmis ar kitomis elektromagnetinėmis priemonėmis sujungti į elektroninę automatų duomenų valdymo sistemą. Jeigu lošimus organizuojanti bendrovė laidinėmis, radijo, optinėmis ar kitomis elektromagnetinėmis priemonėmis nesujungia automatų į elektroninę automatų duomenų valdymo sistemą, ji privalo pildyti automatų apskaitos žurnalus, kurių formą ir pildymo tvarką nustato Priežiūros tarnyba.“\n\n2. Pakeisti 16 straipsnio 8 dalį ir ją išdėstyti taip:\n\n„8. Lošimus organizuojanti bendrovė privalo automatus laidinėmis, radijo, optinėmis ar kitomis elektromagnetinėmis priemonėmis sujungti į elektroninę automatų duomenų valdymo sistemą.“\n\n3. Papildyti 16 straipsnį 9 dalimi:\n\n„9. Kiekvienas į elektroninę automatų duomenų valdymo sistemą sujungtas automatas turi turėti elektroninius skaitiklius, kurie lošimo metu didėjimo tvarka fiksuotų šiuos automato duomenis:\n\n1) už dalyvavimą lošime įmokėtus kredito arba piniginius vienetus;\n\n2) laimėtus kredito arba piniginius vienetus;\n\n3) lošimo namų (kazino) arba automatų salono kasoje apmokėtus kredito arba piniginius vienetus (jeigu tokia funkcija įdiegta automate);\n\n4) A kategorijos automatu laimėto kaupiamojo fondo kredito arba piniginius vienetus (jeigu tokia funkcija įdiegta automate);\n\n5) loštų lošimų skaičių.“\n\n4. Papildyti 16 straipsnį 9 dalimi:\n\n„9. Kiekvienas automatas turi turėti elektroninius skaitiklius, kurie lošimo metu didėjimo tvarka fiksuotų šiuos automato duomenis:\n\n1) už dalyvavimą lošime įmokėtus kredito arba piniginius vienetus;\n\n2) laimėtus kredito arba piniginius vienetus;\n\n3) lošimo namų (kazino) arba automatų salono kasoje apmokėtus kredito arba piniginius vienetus (jeigu tokia funkcija įdiegta automate);\n\n4) A kategorijos automatu laimėto kaupiamojo fondo kredito arba piniginius vienetus (jeigu tokia funkcija įdiegta automate);\n\n5) loštų lošimų skaičių.“\n\n5. Papildyti 16 straipsnį 10 dalimi:\n\n„10. Lošimus organizuojanti bendrovė, kurios automatai sujungti į elektroninę automatų duomenų valdymo sistemą, privalo užtikrinti galimybę Priežiūros tarnybai bet kuriuo metu nuotoliniu būdu prisijungti prie elektroninės automatų duomenų valdymo sistemos ir peržiūrėti joje tvarkomus duomenis.“\n\n6. Papildyti 16 straipsnį 10 dalimi:\n\n„10. Lošimus organizuojanti bendrovė privalo užtikrinti galimybę Priežiūros tarnybai bet kuriuo metu nuotoliniu būdu prisijungti prie elektroninės automatų duomenų valdymo sistemos ir peržiūrėti joje tvarkomus duomenis.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 161 straipsniu",
      "content": "Papildyti Įstatymą 161 straipsniu:\n\n„161 straipsnis. Reikalavimai elektroninei automatų duomenų valdymo sistemai\n\n1. Elektronine automatų duomenų valdymo sistema turi būti užtikrinamas automato identifikacinių (automato serija ir numeris), veikimo ir elektroninių skaitiklių duomenų:\n\n1) fiksavimas ne rečiau kaip kas 1 valandą;\n\n2) apdorojimas ir saugojimas ne trumpiau kaip 31 kalendorinę dieną;\n\n3) perdavimas į LAKIS ne rečiau kaip kas 24 valandas.\n\n2. Elektroninė automatų duomenų valdymo sistema turi fiksuoti veikimo duomenų pasikeitimo datą ir laiką.\n\n3. Elektroninė automatų duomenų valdymo sistema turi atitikti šiame straipsnyje ir Priežiūros tarnybos nustatytus techninius reikalavimus ir turėti akredituotos įstaigos išduotą atitikties sertifikatą, kuriuo patvirtinami šios sistemos atitiktis šio įstatymo ir Priežiūros tarnybos nustatytiems techniniams reikalavimams ir šioje sistemoje tvarkomų ir LAKIS perduodamų duomenų patikimumas.\n\n4. Turi būti užtikrinama elektroninėje automatų duomenų valdymo sistemoje tvarkomų ir į LAKIS perduodamų duomenų apsauga nuo atsitiktinio ar neteisėto sunaikinimo, pakeitimo, atskleidimo, taip pat nuo bet kokio kito neteisėto tvarkymo.\n\n5. Elektroninė automatų duomenų valdymo sistema prie LAKIS turi būti prijungta Priežiūros tarnybos nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Priežiūros tarnybos teisės ir pareigos\n\nPriežiūros tarnyba, atlikdama jai pavestas funkcijas:\n\n1) gauna informaciją, reikalingą priežiūros funkcijoms atlikti;\n\n2) tikrina, kaip lošimų organizatoriai laikosi šio įstatymo ir kitų teisės aktų reikalavimų lošimų organizavimo vietose;\n\n3) tikrina lošimus organizuojančių bendrovių finansinę veiklą;\n\n4) reikalauja, kad lošimų organizatoriai pateiktų paaiškinimus apie lošimų organizavimą;\n\n5) nustato, kokiai lošimo rūšiai priskirti lošimą, jeigu jis neatitinka visų konkrečiai lošimo rūšiai nustatytų požymių arba atitinka kelioms lošimo rūšims nustatytus požymius;\n\n6) nustato, kokias finansines ataskaitas ir kokia tvarka turi teikti lošimus organizuojanti bendrovė;\n\n7) taiko lošimus organizuojančioms bendrovėms šio įstatymo ir kitų teisės aktų, reglamentuojančių lošimų organizavimą, nustatytas poveikio priemones;\n\n8) valdo LAKIS.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 2 straipsnį, 5 straipsnio 2, 4, 6 dalis ir šio straipsnio 2 ir 3 dalis, įsigalioja 2019 m. lapkričio 1 d.\n\n2. Šio įstatymo 2 straipsnis, 5 straipsnio 2, 4, 6 dalys įsigalioja 2021 m. lapkričio 1 d.\n\n3. Lošimų priežiūros tarnybos prie Lietuvos Respublikos finansų ministerijos direktorius iki 2018 m. lapkričio 1 d. priima šio įstatymo įgyvendinamuosius teisės aktus.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
