{
  "id": "lt-law-xi-750",
  "type": "statute",
  "title": "Lietuvos Respublikos dainų švenčių įstatymo 2, 8, 14 straipsnių pakeitimo ir papildymo įstatymas",
  "short_name": "XI-750",
  "status": "in_force",
  "issued_date": "2010-04-13",
  "in_force_date": "2010-07-01",
  "url": "https://e-tar.lt/portal/lt/legalAct/TAR.3465CC06F6EC/cCEoSjfEfi",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Papildyti 2 straipsnį nauja 5 dalimi:\n\n„5. Etnografinis regionas – istoriškai susiformavusi teritorijos dalis, kurioje išlaikyta savita tarmė, tradicijos ir papročiai, integruotas baltų genčių palikimas.“\n\n2. Buvusias 2 straipsnio 5–13 dalis laikyti atitinkamai 6–14 dalimis.\n\n3. 2 straipsnio 6 dalyje išbraukti žodį „kraštų“ ir šią dalį išdėstyti taip:\n\n„6. Folkloro diena – Lietuvos dainų šventės dalis, kurios renginiuose dalyvauja Lietuvos etnografinių regionų, miestų ir kaimų folkloro ansambliai, dainininkai, muzikantai, pasakotojai, liaudies menininkai ir amatininkai, tradicinės virtuvės žinovai, kitų etninės kultūros sričių puoselėtojai.“\n\n4. 2 straipsnio 12 dalyje vietoj žodžių „apskrities, krašto ar kitu“ įrašyti žodžius „savivaldybės ar etnografinio regiono“, vietoj žodžio „sudėtinė“ įrašyti žodį „sudedamoji“ ir šią dalį išdėstyti taip:\n\n„12. Regioninė dainų šventė – dainų šventė, organizuojama savivaldybės ar etnografinio regiono mastu; sudedamoji rengimosi dainų šventėms dalis.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "1. 8 straipsnio 6 dalį pripažinti netekusia galios.\n\n2. Buvusią 8 straipsnio 7 dalį laikyti 6 dalimi.\n\n3. 8 straipsnio 6 dalies 6 punkte vietoj žodžių „miesto, rajono“ įrašyti žodį „regionines“ ir šį punktą išdėstyti taip:\n\n„6) rengia regionines dainų šventes.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 1 dalies pakeitimas",
      "content": "14 straipsnio 1 dalyje išbraukti žodžius „apskričių viršininkų administracijoms“ ir šią dalį išdėstyti taip:\n\n„1. Kiekvienais metais valstybės biudžete numatomos lėšos Kultūros ministerijai bei Švietimo ir mokslo ministerijai – nuolatiniam rengimuisi Lietuvos dainų šventėms ir Lietuvos moksleivių dainų šventėms pagal Dainų švenčių tradicijos tęstinumo programą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                      DALIA GRYBAUSKAITĖ"
    }
  ],
  "definitions": []
}
