{
  "id": "lt-law-viii-960",
  "type": "statute",
  "title": "Lietuvos Respublikos civilinio proceso kodekso pakeitimo ir papildymo įstatymo įgyvendinimo įstatymas",
  "short_name": "VIII-960",
  "status": "in_force",
  "issued_date": "1998-12-10",
  "in_force_date": "1998-12-23",
  "url": "https://e-tar.lt/portal/lt/legalAct/TAR.25AD93601F84",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos apeliacinio teismo ir apygardų teismų kompetencija",
      "content": "1. Gautus ir iki 1999 m. sausio 1 d. neišnagrinėtus kasacinius skundus, prašymus pateikti teikimą, taip pat neišnagrinėtus teikimus dėl apylinkių teismų ar Apeliacinio teismo sprendimų ar nutarčių, nenagrinėtų kasacine tvarka, Lietuvos apeliacinis teismas ir apygardų teismai išnagrinėja pagal iki 1999 m. sausio 1 d. galiojusias procesines normas.\n\n2. Lietuvos apeliacinis teismas ir apygardų teismai kasacinius skundus, prašymus pateikti teikimą, gautus po 1999 m. sausio 1 d., persiunčia Lietuvos Aukščiausiajam Teismui."
    },
    {
      "provision_ref": "art2",
      "section": "2",
      "title": "2 straipsnis. Lietuvos Aukščiausiojo Teismo kompetencija",
      "content": "Lietuvos Aukščiausiasis Teismas:\n\n1) gautus iki 1999 m. sausio 1 d. neišnagrinėtus kasacinius skundus išnagrinėja kasacine tvarka pagal procesines normas, galiojusias iki 1999 m. sausio 1 d.;\n\n2) gautus ir iki 1999 m. sausio 1 d. neišnagrinėtus prašymus pateikti teikimą, taip pat neišnagrinėtus teikimus Aukščiausiojo Teismo senatui dėl įsiteisėjusių Aukščiausiojo Teismo Civilinių bylų skyriaus teisėjų kolegijos nutarčių, priimtų nagrinėjant bylas kasacine tvarka, ar Apeliacinio teismo Civilinių bylų skyriaus teisėjų kolegijos nutarčių, priimtų nagrinėjant bylas kasacine tvarka, išnagrinėja kasacine tvarka išplėstinė teisėjų kolegija pagal procesines normas, galiosiančias nuo 1999 m. sausio 1 d.. Tai nelaikoma pakartotiniu kasaciniu skundu."
    },
    {
      "provision_ref": "art3",
      "section": "3",
      "title": "3 straipsnis. Teisė paduoti kasacinį skundą",
      "content": "Lietuvos apeliaciniame teisme kasacine tvarka išnagrinėtose bylose, kuriose nebuvo paduoti prašymai pateikti teikimą Lietuvos Aukščiausiojo Teismo senatui, taip pat apygardų teismuose kasacine tvarka išnagrinėtose bylose, byloje dalyvaujantys asmenys turi teisę, laikydamiesi po 1999 m. sausio 1 d. įsigaliosiančių procesinių normų reikalavimų, paduoti kasacinius skundus. Tokie skundai nelaikomi pakartotiniais ir gali būti paduoti:\n\n1) bylose, išnagrinėtose kasacine tvarka iki 1999 m. sausio 1 d., – iki 1999 m. balandžio 1 d.;\n\n2) bylose, išnagrinėtose kasacine tvarka po 1999 m. sausio 1 d., – per tris mėnesius nuo bylos išnagrinėjimo kasacine tvarka dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
