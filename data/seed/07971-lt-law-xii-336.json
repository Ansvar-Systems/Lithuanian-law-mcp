{
  "id": "lt-law-xii-336",
  "type": "statute",
  "title": "Lietuvos Respublikos pluoštinių kanapių įstatymas",
  "short_name": "XII-336",
  "status": "in_force",
  "issued_date": "2013-05-23",
  "in_force_date": "2014-01-01",
  "url": "https://e-tar.lt/portal/lt/legalAct/TAR.4334D941D3DC/zJEPkqXKvy",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir tikslas",
      "content": "1. Šis įstatymas nustato veiklos, susijusios su pluoštinių kanapių auginimu, priežiūros ir veiklos, susijusios su pluoštinių kanapių produktų gavimu ir pluoštinių kanapių gaminių gamyba, jų tiekimu rinkai, importu, priežiūros ir pluoštinių kanapių produktų importo licencijavimo tvarką Lietuvos Respublikoje.\n\n2. Šio įstatymo tikslas – nustatyti reikalavimus asmenims, pageidaujantiems užsiimti tam tikra veikla, susijusia su Deleguotojo reglamento (ES) 2022/126 II antraštinės dalies I skyriaus nuostatas atitinkančių pluoštinių kanapių veislių (toliau – įteisintos veislės) auginimu, pluoštinių kanapių produktų ir pluoštinių kanapių gaminių tiekimu rinkai ir importu, taip pat importo licencijuojamos veiklos sąlygas ir sudaryti teisines prielaidas asmenų veiklos priežiūrai šioje srityje atlikti.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n3. Šis įstatymas netaikomas pluoštinių kanapių gaminiams, kurie Lietuvos Respublikos farmacijos įstatyme apibrėžti kaip farmacijos produktai. Kosmetikos gaminiams šis įstatymas taikomas tiek, kiek tai neprieštarauja 2009 m. lapkričio 30 d. Europos Parlamento ir Tarybos reglamento (EB) Nr. 1223/2009 dėl kosmetikos gaminių nuostatoms.\n\n4. Šio įstatymo nuostatos suderintos su Europos Sąjungos teisės aktais, nurodytais šio įstatymo priede."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Pareiškėjas – fizinis asmuo arba juridinis asmuo, kita organizacija ar jų padalinys, pateikę paraišką gauti pluoštinių kanapių produktų importo iš trečiųjų šalių licenciją ar patvirtintojo sėjai neskirtų pluoštinių kanapių sėklų importuotojo statusą.\n\n2. Patvirtinamasis dokumentas – Lietuvos Respublikos žemės ūkio ministro nustatyta tvarka išduodamas dokumentas, kuriuo patvirtinama, kad fizinis asmuo arba juridinis asmuo, kita organizacija ar jų padalinys atitinka sėjai neskirtų pluoštinių kanapių sėklų importui keliamus reikalavimus ir jiems gali būti išduodama licencija įvežti į Lietuvos Respubliką iš trečiųjų šalių sėjai neskirtas pluoštinių kanapių sėklas.\n\n3. Patvirtintasis sėjai neskirtų pluoštinių kanapių sėklų importuotojas (toliau – patvirtintasis importuotojas) – fizinis asmuo arba juridinis asmuo, kita organizacija ar jų padalinys, turintys žemės ūkio ministro nustatyta tvarka išduotą patvirtinamąjį dokumentą.\n\n4. Pluoštinės kanapės – kanapinių (lot. Cannabaceae) šeimos sėjamosios kanapės (lot. Cannabis sativa L.) rūšies veislių, išvardytų 2002 m. birželio 13 d. Tarybos direktyvos 2002/53/EB dėl bendrojo žemės ūkio augalų veislių katalogo su visais pakeitimais 17 straipsnyje nurodytame Bendrajame žemės ūkio augalų veislių kataloge ir (ar) Ekonominio bendradarbiavimo ir plėtros organizacijos (toliau – EBPO) Sėklų schemų tarptautinei prekybai skirtų veislių sėklų sertifikavimo ar kontrolės bendrųjų taisyklių ir reglamentų 3.5 papunktyje nurodytų EBPO veislių, tinkamų sertifikuoti, sąraše, augalai, kurių išdžiovintoje medžiagoje tetrahidrokanabinolio yra ne daugiau kaip 0,3 procento.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n5. Pluoštinės kanapės sodininkystei – pluoštinės kanapės, agrotechniniais ar fitosanitariniais tikslais auginamos tarp kitų sodo ar daržo augalų arba šalia jų.\n\n6. Pluoštinių kanapių augintojas – žemės ūkio valdą Lietuvos Respublikos žemės ūkio ir kaimo verslo registre įregistravęs fizinis asmuo arba juridinis asmuo, kita organizacija ar jų padalinys, auginantis šio įstatymo reglamentuojamas pluoštines kanapes, išskyrus pluoštines kanapes sodininkystei.\n\n7. Pluoštinių kanapių gaminiai – galutiniam vartojimui skirtas maistas, pašarai, kosmetikos ir kiti gaminiai, pagaminti naudojant pluoštinių kanapių produktus ir (arba) pluoštinių kanapių tarpinius produktus.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n8. Pluoštinių kanapių gaminių partija – grupė pluoštinių kanapių gaminių vienetų, kuriems būdingos vienodos savybės, pavyzdžiui, kilmė, rūšis, pakuotės tipas, pakuotojas, siuntėjas arba ženklinimas, o gamybos proceso atveju – vieno gamintojo taikant vienodus gamybos parametrus pagamintas produkcijos vienetas arba keletas tokių vienetų, pagamintų vienas po kito ir laikomų kartu.\n\n81. Pluoštinių kanapių pluoštas – iš pluoštinių kanapių stiebelių gaunamas pluoštas.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n9. Pluoštinių kanapių produktai – perdirbti skirtos žaliavinės pluoštinių kanapių dalys ir sėklos arba perdirbant žaliavines pluoštinių kanapių dalis ir sėklas susidarančios pluoštinių kanapių gaminių gamybai skirtos medžiagos, kurios nėra skirtos galutiniam vartojimui ar mažmeninei prekybai.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n10. Pluoštinių kanapių produktų importo licencija (toliau – licencija) – Žemės ūkio agentūros prie Žemės ūkio ministerijos išduodamas dokumentas, kuriuo suteikiama teisė importuoti į Lietuvos Respubliką pluoštinių kanapių produktus, nurodytus Reglamento (ES) Nr. 1308/2013 189 straipsnio 1 dalies a, b ir c punktuose ir atitinkančius šiame straipsnyje nurodytus reikalavimus.\nStraipsnio dalies pakeitimai:\nNr. XIV-2065, 2023-06-15, paskelbta TAR 2023-06-26, i. k. 2023-12748\n\n11. Pluoštinių kanapių produktų importo licencijos turėtojas (toliau – licencijos turėtojas) – fizinis asmuo arba juridinis asmuo, kita organizacija ar jų padalinys, turintys galiojančią pluoštinių kanapių produktų importo licenciją.\n\n12. Pluoštinių kanapių produktų ir gaminių importas (toliau – importas) – pluoštinių kanapių produktų ir gaminių įvežimas į Lietuvos Respubliką iš trečiųjų šalių.\n\n13. Pluoštinių kanapių produktų ir gaminių tiekimas rinkai – pluoštinių kanapių produktų ir gaminių laikymas siekiant parduoti, siūlymas parduoti arba kitaip perduoti nemokamai arba už atlygį, pats pardavimas, paskirstymas ir kitoks perdavimas.\n\n14. Pluoštinių kanapių sėklos – sėklos, skirtos pluoštinėms kanapėms dauginti ir auginti, taip pat tokios sėklos, skirtos vartoti maistui ar pašarams arba gaminiams iš jų gaminti.\n\n15. Pluoštinių kanapių tarpiniai produktai – medžiagos, susidarančios perdirbant pluoštinių kanapių produktus, kol pagaminamas pluoštinių kanapių gaminys ar kitas pluoštinių kanapių produktas.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n151. Tarpinis pluoštinių kanapių pasėlis – tarp dviejų pagrindinių pasėlių sėjomainos lauke po kalendorinių metų birželio 30 d. pasėtas pluoštinių kanapių pasėlis.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n16. Tetrahidrokanabinolis (toliau – THC) – natūrali psichiką veikianti medžiaga, randama antžeminėse pluoštinių kanapių dalyse.\n\n17. Trečioji šalis – valstybė ne Europos Sąjungos narė arba kita ne Europos ekonominės erdvės valstybė.\n\n18. Ūkio subjektas – kaip apibrėžta Lietuvos Respublikos viešojo administravimo įstatyme.\nPapildyta straipsnio dalimi:\nNr. XIV-3031, 2024-10-15, paskelbta TAR 2024-10-23, i. k. 2024-18356\n\nANTRASIS SKIRSNIS\nPLUOŠTINIŲ KANAPIŲ AUGINIMAS, PLUOŠTINIŲ KANAPIŲ PRODUKTŲ GAVIMAS, PLUOŠTINIŲ KANAPIŲ GAMINIŲ GAMYBA IR JŲ TIEKIMAS RINKAI"
    },
    {
      "provision_ref": "art3",
      "section": "3",
      "title": "3 straipsnis. Pluoštinių kanapių auginimo ir auginimo priežiūros reikalavimai",
      "content": "1. Pluoštines kanapes leidžiama auginti pluoštinių kanapių produktų ir pluoštinių kanapių gaminių gamybai, sodininkystei, kaip tarpinius pasėlius arba mokslinių tyrimų ir eksperimentinės plėtros tikslais, taip pat selekcijos tikslais, kai siekiama jas įrašyti į Nacionalinį augalų veislių sąrašą, bei naujai sukurtų veislių ūkinio vertingumo tyrimo tikslais, šiame straipsnyje bei žemės ūkio ministro nustatyta tvarka.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2. Pluoštinių kanapių auginimą prižiūri Valstybinė augalininkystės tarnyba prie Žemės ūkio ministerijos (toliau – Tarnyba).\n\n3. Pluoštinių kanapių augintojai privalo:\n\n1) auginti pluoštines kanapes tik atvirame grunte. Mokslo ir studijų institucijos ir pluoštinių kanapių augintojai pluoštines kanapes, auginamas mokslinių tyrimų ir eksperimentinės plėtros ir (arba) selekcijos tikslais, siekiant jas įrašyti į Nacionalinį augalų veislių sąrašą, gali auginti uždaruose gruntuose ar laboratorijose turėdami Lietuvos Respublikos narkotinių ir psichotropinių medžiagų kontrolės įstatyme nustatyta tvarka išduotą leidimą;\nStraipsnio punkto pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2) auginti tik įtrauktų į Bendrąjį žemės ūkio augalų rūšių veislių katalogą, paskelbtą pagal Direktyvos 2002/53/EB 17 straipsnį, veislių augalus, sėjai naudodami tik žemės ūkio ministro patvirtintus aliejinių ir pluoštinių augalų sėklos privalomuosius kokybės reikalavimus atitinkančią pluoštinių kanapių sėklą. Ši nuostata netaikoma mokslo ir studijų institucijoms, auginančioms pluoštines kanapes mokslinių tyrimų ir eksperimentinės plėtros tikslais, ir pluoštinių kanapių augintojams, auginantiems pluoštines kanapes selekcijos tikslais ir Tarnybos atliekamo naujai sukurtų veislių ūkinio vertingumo tyrimo, siekiant jas įrašyti į Nacionalinį augalų veislių sąrašą, bei EBPO sėklos sertifikato išdavimo tikslais;\nStraipsnio punkto pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n3) žemės ūkio ministro patvirtintame Pluoštinių kanapių auginimo priežiūros tvarkos apraše (toliau – Auginimo priežiūros tvarkos aprašas) nustatyta tvarka teikti informaciją Tarnybai apie numatomą pluoštinių kanapių auginimą, pasėtus plotus ir informuoti apie pluoštinių kanapių žydėjimą;\n\n4) deklaruoti pluoštinių kanapių pasėlių plotus žemės ūkio ministro nustatyta žemės ūkio naudmenų deklaravimo tvarka;\n\n5) vadovaudamiesi Auginimo priežiūros tvarkos aprašu, pluoštinių kanapių produktus, išskyrus perdirbant žaliavines pluoštinių kanapių dalis ir sėklas susidarančias medžiagas, laikyti tik deklaruotuose sandėliuose, laikymo ar klojėjimo vietose arba, pluoštinių kanapių pasėlius palikę žiemoti laukuose nenupjautus, informuoti apie tai Tarnybą;\nStraipsnio punkto pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n6) vadovaudamiesi Auginimo priežiūros tvarkos aprašu, teikti Tarnybai išaugintų ir parduotų pluoštinių kanapių ar jų dalių kiekių ataskaitas;\n\n7) vadovaudamiesi Auginimo priežiūros tvarkos aprašu, teikti Tarnybai informaciją apie pluoštinių kanapių sėklos ir sėjai neskirtų pluoštinių kanapių sėklų panaudojimą.\n\n4. Tarnyba, vadovaudamasi Auginimo priežiūros tvarkos aprašu, apie nustatytas auginamų pluoštinių kanapių pasėlių plotų duomenų neatitiktis, laboratoriniais tyrimais nustatytą viršytą leidžiamą 0,3 procento THC kiekio pluoštinėse kanapėse ribą, kai nevykdomas pluoštinių kanapių sunaikinimo reikalavimas, privalo teikti informaciją Policijos departamentui prie Vidaus reikalų ministerijos (toliau – Policijos departamentas).\n\n5. Mėginius THC kiekiui pluoštinėse kanapėse nustatyti, vadovaudamasi THC kiekio nustatymo tyrimo metodu, išdėstytu Deleguotojo reglamento (ES) 2022/126 I priede, tiria Nacionalinio maisto ir veterinarijos rizikos vertinimo instituto laboratorija arba kita Lietuvos Respublikos laboratorija, veikianti pagal standartą LST EN ISO/IEC 17025 „Tyrimų, bandymų ir kalibravimo laboratorijų kompetencijai keliami bendrieji reikalavimai“ ir pagal šį standartą akredituota nacionalinės akreditacijos įstaigos, veikiančios pagal 2008 m. liepos 9 d. Europos Parlamento ir Tarybos reglamentą (EB) Nr. 765/2008, nustatantį su gaminių prekyba susijusius akreditavimo ir rinkos priežiūros reikalavimus ir panaikinantį Reglamentą (EEB) Nr. 339/93, su visais pakeitimais, ar Europos Sąjungos valstybės narės laboratorija, veikianti pagal standartą EN ISO/IEC 17025 „Tyrimų, bandymų ir kalibravimo laboratorijų kompetencijai keliami bendrieji reikalavimai“ ir pagal šį standartą akredituota nacionalinės akreditacijos įstaigos, veikiančios pagal Reglamentą (EB) Nr. 765/2008, (toliau – kita akredituota laboratorija).\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n6. Tarnyba žemės ūkio ministro nustatyta tvarka privalo iš ne mažiau kaip 30 procentų deklaruotų pluoštinių kanapių pasėlių plotų, išskyrus pluoštines kanapes sodininkystei, imti mėginius THC kiekiui pluoštinėse kanapėse nustatyti, vadovaudamasi mėginių ėmimo metodika, nustatyta Deleguotojo reglamento (ES) 2022/126 I priede.\n\n7. Pluoštinių kanapių augintojas sodininkystei gali auginti pluoštinių kanapių augalus ne didesniame kaip 0,1 ha žemės plote, sėdamas iki 20 šių augalų vienetų į 0,01 ha, turi pateikti Tarnybai sėklos pakuotės etiketes, laikytis šio straipsnio 3 dalies 1, 2, 3 ir 7 punktuose nustatytų reikalavimų.\n\n8. Tarpinius pluoštinių kanapių pasėlius auginantys augintojai šiuos pasėlius turi auginti ne trumpiau kaip iki pluoštinių kanapių tarpinio pasėlio vegetacijos laikotarpio pabaigos ir laikytis šio straipsnio 3 dalies 1, 2, 3 ir 4 punktuose nustatytų reikalavimų.\n\n9. Tarnyba pluoštinių kanapių vegetacinius bandymus turi atlikti pagal šio straipsnio 3 dalies 1, 2 ir 4 punktuose nustatytus reikalavimus, o naujai sukurtų veislių ūkinio vertingumo tyrimus, siekiant jas įrašyti į Nacionalinį augalų veislių sąrašą, – pagal šio straipsnio 3 dalies 1 ir 4 punktuose nustatytus reikalavimus.\n\nStraipsnio pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566"
    },
    {
      "provision_ref": "art4",
      "section": "4",
      "title": "4 straipsnis. Pluoštinių kanapių produktų ir gaminių gamyba ir jų tiekimas rinkai",
      "content": "1. Gaminti ir tiekti rinkai galima tik iš šio įstatymo reglamentuojamų pluoštinių kanapių gautus ir pagamintus šio įstatymo reglamentuojamus pluoštinių kanapių produktus ir pluoštinių kanapių gaminius.\n\n11. Ant tiekiamų Lietuvos Respublikos rinkai pluoštinių kanapių gaminių pakuotės turi būti aiškiai nurodyta galutinė gaminio vartojimo paskirtis ir vartojimo būdas.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2. Tiekiamos rinkai pluoštinių kanapių sėklos pakuotės etiketėje, jeigu sėkla tiekiama iš kitų Europos Sąjungos valstybių narių, Europos ekonominės erdvės valstybių (toliau – kitos Europos Sąjungos valstybės narės), turi būti nurodomas veislės pavadinimas.\n\n3. Neteko galios nuo 2025-01-01\nStraipsnio dalies naikinimas:\nNr. XIV-3031, 2024-10-15, paskelbta TAR 2024-10-23, i. k. 2024-18356\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n4. Tiekiamuose Lietuvos Respublikos rinkai pluoštinių kanapių gaminiuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) neturi viršyti leidžiamos 0,2 procento ribos, o tiekiamuose Lietuvos Respublikos rinkai tolesnei pluoštinių kanapių gaminių gamybai skirtuose pluoštinių kanapių produktuose – 0,3 procento ribos. Į sveikatos apsaugos ministro ir žemės ūkio ministro tvirtinamą sąrašą įrašytuose konkrečiuose galutiniam vartojimui skirtų pluoštinių kanapių gaminiuose ar jų kategorijose gali būti nustatytas mažesnis didžiausias leidžiamas THC kiekis (toliau – Sąrašas). Į Sąrašą įrašytuose galutiniam vartojimui skirtuose pluoštinių kanapių gaminiuose didžiausias leidžiamas THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) nustatomas atsižvelgiant į keliamą riziką ir galimą kenksmingą poveikį žmogaus ar gyvūno sveikatai, neviršijant Europos maisto saugos tarnybos rekomenduojamo didžiausio leidžiamo THC kiekio. Kiekviena Lietuvos Respublikoje ar kitoje Europos Sąjungos valstybėje narėje pagaminta ir Lietuvos Respublikos rinkai tiekiama pluoštinių kanapių gaminių ir pluoštinių kanapių produktų partija turi turėti Nacionalinio maisto ir veterinarijos rizikos vertinimo instituto arba kitos akredituotos laboratorijos išduotą laboratorinių tyrimų protokolą su tyrimų rezultatų vertinimo išvada; laboratorinių tyrimų protokolu patvirtinama, kad pluoštinių kanapių gaminiuose ir pluoštinių kanapių produktuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) neviršija didžiausio leidžiamo THC kiekio. Laboratorinių tyrimų protokolo su tyrimų rezultatų vertinimo išvada dėl gaminių ir produktų, pagamintų iš pluoštinių kanapių sėklų ar pluošto, nereikalaujama.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\nNr. XV-125, 2025-03-13, paskelbta TAR 2025-03-20, i. k. 2025-04579\n\n5. Pluoštinių kanapių gaminiai, kuriems taikomas 2015 m. lapkričio 25 d. Europos Parlamento ir Tarybos reglamentas (ES) 2015/2283 dėl naujų maisto produktų, iš dalies keičiantis Europos Parlamento ir Tarybos reglamentą (ES) Nr. 1169/2011 ir panaikinantis Europos Parlamento ir Tarybos reglamentą (EB) Nr. 258/97 ir Komisijos reglamentą (EB) Nr. 1852/2001, turi atitikti visus šiame reglamente numatytus reikalavimus.\n\n6. Jeigu pluoštinių kanapių produktų ir (arba) gaminių gamybos proceso metu susidaro pluoštinių kanapių tarpiniai produktai ir (arba) naudojamos perdirbant žaliavines pluoštinių kanapių dalis ir sėklas susidarančios medžiagos, kuriuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, tokią gamybą vykdyti turi teisę tik Lietuvos Respublikoje įsteigti juridiniai asmenys ir užsienio valstybių juridinių asmenų ir kitų organizacijų padaliniai, įsteigti Lietuvos Respublikoje, gavę leidimą vykdyti pluoštinių kanapių produktų ir (arba) gaminių gamybos, kurios metu susidaro pluoštinių kanapių tarpiniai produktai ir (arba) naudojamos perdirbant žaliavines pluoštinių kanapių dalis ir sėklas susidarančios medžiagos, kuriuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, veiklą, (toliau – leidimas). Leidimą išduoda, atsisako išduoti, sustabdo ar panaikina jo galiojimą, panaikina galiojimo sustabdymą Lietuvos Respublikos Vyriausybės įgaliota institucija, vadovaudamasi Vyriausybės patvirtintomis Pluoštinių kanapių produktų ir (arba) gaminių gamybos veiklos taisyklėmis (toliau – Pluoštinių kanapių gaminių gamybos veiklos taisyklės). Už leidimų išdavimą ir šių leidimų tikslinimą imama valstybės rinkliava. Pluoštinių kanapių tarpiniai produktai ir (arba) perdirbant žaliavines pluoštinių kanapių dalis ir sėklas susidarančios medžiagos, kuriuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, turi būti įtraukiami į apskaitą ir naudojami pluoštinių kanapių produktui ir (arba) gaminiui, atitinkančiam šio įstatymo reikalavimus, gaminti arba tvarkomi kaip atliekos, įskaitant šalinimą, Lietuvos Respublikos atliekų tvarkymo įstatymo nustatyta tvarka. Leidimo turėtojai Vyriausybės įgaliotos institucijos nustatyta tvarka turi teikti informaciją Vyriausybės įgaliotai institucijai apie perdirbant žaliavines pluoštinių kanapių dalis ir sėklas susidarančių medžiagų, kuriose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, apyvartą.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\nNr. XV-125, 2025-03-13, paskelbta TAR 2025-03-20, i. k. 2025-04579\n\n7. Lietuvos Respublikoje įsteigti juridiniai asmenys ir užsienio valstybių juridinių asmenų ir kitų organizacijų padaliniai, įsteigti Lietuvoje (toliau – juridinis asmuo), norintys gauti leidimą vykdyti pluoštinių kanapių gaminių gamybos veiklą, turi būti nepriekaištingos reputacijos pagal šio įstatymo 6 straipsnio 1 dalyje numatytus reikalavimus, turėti patalpas, kuriose bus vykdoma pluoštinių kanapių gaminių gamybos veikla pagal leidimą, atitinkančias saugumo reikalavimus, nustatytus Pluoštinių kanapių gaminių gamybos veiklos taisyklėse, ir pateikti Vyriausybės įgaliotai institucijai prašymą išduoti leidimą ir dokumentus, kuriuose nurodoma:\n\n1) informacija apie gamybos vietos patalpas, pagrindžianti patalpų atitiktį Pluoštinių kanapių gaminių gamybos veiklos taisyklėse nustatytiems saugumo reikalavimams, naudojamą gamybos įrangą, gamybos technologinius procesus, pluoštinių kanapių gaminius, kuriuos planuojama gaminti;\n\n2) informacija apie pluoštinių kanapių tarpinių produktų, kuriuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, apskaitos, naudojimo ir šalinimo tvarką;\nStraipsnio punkto pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n3) informacija apie paskirtą asmenį, atsakingą už pluoštinių kanapių tarpinių produktų, kuriuose THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) viršija leidžiamą 0,2 procento ribą, apskaitą, naudojimą ir šalinimą.\nStraipsnio punkto pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n8. Prašymas išduoti leidimą, prie jo pridedami dokumentai gali būti pateikiami ir leidimai išduodami Lietuvos Respublikos teisės aktuose nustatytomis elektroninėmis priemonėmis.\n\n9. Vyriausybės įgaliota institucija, gavusi juridinio asmens prašymą ir nustačiusi, kad gautas prašymas išduoti leidimą nevisiškai ar netinkamai užpildytas arba pateikti ne visi dokumentai ir informacija, arba prašyme išduoti leidimą pateikti neteisingi duomenys, turi ne vėliau kaip per 3 darbo dienas nuo prašymo išduoti leidimą gavimo dienos apie tai pranešti prašymą išduoti leidimą pateikusiam juridiniam asmeniui ir nustatyti ne ilgesnį kaip 30 kalendorinių dienų nuo pranešimo apie tai gavimo dienos terminą, per kurį jis turi pašalinti nurodytus trūkumus. Terminas, per kurį prašymą išduoti leidimą pateikęs juridinis asmuo turi patikslinti ar papildyti pateiktus dokumentus, į sprendimo priėmimo laikotarpį neįskaitomas.\n\n10. Vyriausybės įgaliota institucija, gavusi juridinio asmens prašymą ir nustačiusi, kad prašymas išduoti leidimą visiškai ir tinkamai užpildytas, patikrina, ar juridinis asmuo atitinka nepriekaištingos reputacijos reikalavimus, įvertina, ar gamybos vietos patalpos atitinka saugumo reikalavimus, nustatytus Pluoštinių kanapių gaminių gamybos veiklos taisyklėse, ir per 30 kalendorinių dienų nuo prašymo išduoti leidimą ir visų būtinų dokumentų ir informacijos gavimo dienos priima sprendimą išduoti leidimą arba pateikia motyvuotą atsisakymą išduoti leidimą. Jeigu per 30 kalendorinių dienų leidimas neišduodamas ir nepateikiamas motyvuotas atsisakymas išduoti leidimą, laikoma, kad leidimas išduotas.\n\n11. Leidimas neišduodamas, jeigu:\n\n1) juridinis asmuo nėra nepriekaištingos reputacijos;\n\n2) juridinis asmuo neturi gamybos vietos patalpų, atitinkančių Pluoštinių kanapių gaminių gamybos veiklos taisyklėse nustatytus saugumo reikalavimus;\n\n3) juridinis asmuo nepateikia visų būtinų dokumentų per šio straipsnio 9 dalyje nustatytą terminą ar nepašalina nurodytų trūkumų.\n\n12. Leidimo turėtojai Pluoštinių kanapių gaminių gamybos veiklos taisyklėse nustatyta tvarka įspėjami apie galimą leidimų galiojimo sustabdymą, jeigu jie pažeidė šiame įstatyme nustatytus reikalavimus. Leidimo galiojimas sustabdomas, jeigu įspėjus apie galimą leidimo galiojimo sustabdymą, per nustatytą 10 darbo dienų laikotarpį nepašalinami pluoštinių kanapių gaminių gamybos veiklos pagal leidimą reikalavimų pažeidimai. Apie sprendimą sustabdyti leidimo galiojimą Vyriausybės įgaliota institucija per 3 darbo dienas nuo sprendimo priėmimo raštu informuoja leidimo turėtoją, nurodydama leidimo galiojimo sustabdymo motyvus. Sustabdžius leidimo galiojimą, leidimo turėtojas turi pašalinti nurodytus pažeidimus, dėl kurių sustabdytas leidimo galiojimas, ne vėliau kaip per mėnesį nuo leidimo galiojimo sustabdymo.\n\n13. Leidimo galiojimas panaikinamas:\n\n1) leidimo turėtojo prašymu;\n\n2) paaiškėjus duomenims, dėl kurių leidimo turėtojas nebūtų laikomas nepriekaištingos reputacijos;\n\n3) kai paaiškėja, kad leidimui gauti buvo pateikti tikrovės neatitinkantys duomenys ar informacija arba buvo pasinaudota kitomis neteisėtomis priemonėmis, leidimo turėtojas nepašalina pluoštinių kanapių gaminių gamybos veiklos pagal leidimą reikalavimų pažeidimų, dėl kurių leidimo galiojimas buvo sustabdytas;\n\n4) leidimo turėtojui nutraukus veiklą arba jį likvidavus.\n\n14. Leidimas išduodamas neterminuotam laikotarpiui, tačiau Vyriausybės įgaliota institucija kiekvienais metais vertina, ar leidimo turėtojas užtikrina šiame įstatyme nustatytus reikalavimus.\n\n15. Pasikeitus leidime nurodytai informacijai (išskyrus leidimo turėtojo juridinio asmens kodą), leidimo turėtojas ne vėliau kaip per 10 darbo dienų nuo duomenų pasikeitimo dienos turi pateikti Vyriausybės įgaliotai institucijai motyvuotą prašymą dėl leidimo patikslinimo. Vyriausybės įgaliota institucija, gavusi šį prašymą ir patikrinusi pateiktus juridinio asmens duomenis, sprendimą patikslinti leidimą priima per 5 darbo dienas nuo prašymo gavimo dienos. Apie šį sprendimą leidimo turėtojas informuojamas ne vėliau kaip per 3 darbo dienas nuo jo priėmimo dienos.\n\n16. Leidimo turėtojai privalo:\n\n1) informuoti Vyriausybės įgaliotą instituciją apie pasikeitusius leidime nurodytus rekvizitus (išskyrus juridinio asmens kodą) ne vėliau kaip per 10 darbo dienų nuo šių duomenų pasikeitimo dienos;\n\n2) gaminti pluoštinių kanapių gaminius, laikydamiesi šiame įstatyme numatytų reikalavimų ir kitų teisės aktų reikalavimų, reglamentuojančių konkrečius pluoštinių kanapių gaminius;\n\n3) laikytis kitų šiame įstatyme ir kituose teisės aktuose nustatytų ir jiems taikomų reikalavimų.\n\n17. Vyriausybės įgaliota institucija leidimus registruoja jos nustatyta tvarka patvirtintame elektroniniame žurnale, informacija apie leidimų išdavimą skelbiama Vyriausybės įgaliotos institucijos interneto svetainėje. Apie išduotus leidimus informuojamas Policijos departamentas.\n\n18. Pluoštinių kanapių gaminių gamybos veiklą vykdantys asmenys, pažeidę šio įstatymo ir kitų teisės aktų reikalavimus, atsako šio įstatymo ir kitų Lietuvos Respublikos įstatymų nustatyta tvarka.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n19. Pluoštinių kanapių produktų, pluoštinių kanapių gaminių gamybos, jų tiekimo rinkai ir THC kiekio (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminio kiekio) juose bei pluoštinių kanapių tarpiniuose produktuose priežiūrą vykdo Vyriausybės įgaliotos institucijos pagal kompetenciją.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n20. Pluoštinių kanapių gaminiai, be šiame įstatyme numatytų reikalavimų, taip pat turi atitikti konkrečius gaminius reglamentuojančiuose teisės aktuose nustatytus reikalavimus. Iš pluoštinių kanapių produktų gaunamiems pašarams ir pašarų priedams taikomi 2003 m. rugsėjo 22 d. Europos Parlamento ir Tarybos reglamento (EB) Nr. 1831/2003 dėl priedų, skirtų naudoti gyvūnų mityboje, su visais pakeitimais, 2005 m. sausio 12 d. Europos Parlamento ir Tarybos reglamento (EB) Nr. 183/2005, nustatančio pašarų higienos reikalavimus, su visais pakeitimais, 2009 m. liepos 13 d. Europos Parlamento ir Tarybos reglamento (EB) Nr. 767/2009 dėl pašarų tiekimo rinkai ir naudojimo, iš dalies keičiančio reglamentą (EB) Nr. 1831/2003 ir panaikinančio direktyvas 79/373/EEB, 80/511/EEB, 82/471/EEB, 83/228/EB, 93/74/EEB, 93/113/EB, 96/25/EB bei sprendimą 2004/217/EB, su visais pakeitimais ir žemės ūkio ministro patvirtintų Pašarų privalomųjų saugos reikalavimų kontrolės įgyvendinimo taisyklių reikalavimai.\n\n21. Lietuvos Respublikoje įsteigti juridiniai asmenys ir užsienio valstybių juridinių asmenų ir kitų organizacijų padaliniai, įsteigti Lietuvos Respublikoje, gaminantys pluoštinių kanapių gaminius arba produktus, įvežantys arba importuojantys, išvežantys arba eksportuojantys pluoštinių kanapių gaminius arba produktus, Vyriausybės įgaliotai institucijai jos nustatyta tvarka teikia informaciją apie pluoštinių kanapių gaminių ir produktų, išskyrus gaminius ir produktus, pagamintus iš pluoštinių kanapių sėklų ar pluošto, apyvartą.\nPapildyta straipsnio dalimi:\nNr. XV-125, 2025-03-13, paskelbta TAR 2025-03-20, i. k. 2025-04579\n\nTREČIASIS SKIRSNIS\nIMPORTAS"
    },
    {
      "provision_ref": "art5",
      "section": "5",
      "title": "5 straipsnis. Importo reikalavimai",
      "content": "1. Importuoti galima tik šiuos pluoštinių kanapių produktus:\n\n1) žaliavines ar mirkytas pluoštines kanapes, kurių kodas pagal Kombinuotąją nomenklatūrą (toliau – KN kodas) – ex 5302 10 00;\n\n2) pluoštinių kanapių sėklą, kurios KN kodas – ex 1207 99 20;\n\n3) sėjai neskirtas pluoštinių kanapių sėklas, kurių KN kodas – ex 1207 99 91.\n\n2. Pluoštinių kanapių produktai importuojami laikantis Reglamento (ES) Nr. 1308/2013 189 straipsnyje ir Deleguotojo reglamento (ES) 2016/1237 9 straipsnyje nustatytų sąlygų, šio įstatymo ir žemės ūkio ministro patvirtintose Pluoštinių kanapių produktų importo licencijavimo taisyklėse (toliau – Licencijavimo taisyklės) nustatytų reikalavimų.\n\n3. Importuojant pluoštinių kanapių produktus būtina turėti licenciją, atitinkančią Įgyvendinimo reglamento (ES) 2016/1239 I priede nustatytą šabloną („importo licencija AGRIM“).\n\n4. Importuodamas sėjai skirtas pluoštinių kanapių sėklas, importuotojas muitinės pareigūnams kartu su licencija turi pateikti ir pakuotės etiketės kopiją ar sėklos sertifikatą, kuriuose nurodomas veislės pavadinimas, taip pat trečiosios šalies atsakingos institucijos išduotą pažymą, kuria patvirtinama, kad THC kiekis pluoštinėse kanapėse neviršija leidžiamos 0,3 procento ribos.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n5. Žemės ūkio agentūra prie Žemės ūkio ministerijos (toliau – Agentūra), vadovaudamasi Licencijavimo taisyklėmis, licencijas išduoda, patikslina, įspėja apie galimą licencijos galiojimo sustabdymą, licencijų galiojimą sustabdo, licencijų galiojimą ar licencijų galiojimo sustabdymą panaikina ir prižiūri, kaip licencijų turėtojai laikosi licencijuojamos veiklos sąlygų.\nStraipsnio dalies pakeitimai:\nNr. XIV-2065, 2023-06-15, paskelbta TAR 2023-06-26, i. k. 2023-12748\n\n6. Importuojami pluoštinių kanapių produktai ir jų gaminiai turi būti gauti ar pagaminti iš pluoštinių kanapių, kuriose THC kiekis neviršija leidžiamos 0,3 procento ribos, ir turėti trečiosios šalies atsakingos institucijos išduotą tai patvirtinantį dokumentą.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n7. Importuojami pluoštinių kanapių gaminiai neturi viršyti didžiausių leidžiamų THC kiekių, nurodytų Sąraše, o kai tai nėra nustatyta Sąraše, THC kiekis (delta-9-tetrahidrokanabinolio (Δ9-THC) ir delta-9-tetrahidrokanabinolio rūgšties (Δ9-THCA) suminis kiekis) tokiuose gaminiuose neturi viršyti leidžiamos 0,2 procento ribos. Kiekviena importuojama pluoštinių kanapių gaminių partija turi turėti trečiosios šalies atsakingos institucijos išduotą tai patvirtinantį dokumentą. Importuojant iš pluoštinių kanapių sėklų ar pluošto pagamintus gaminius, šio dokumento nereikalaujama.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n8. Ant importuojamų pluoštinių kanapių gaminių pakuotės turi būti aiškiai nurodyta galutinė gaminio vartojimo paskirtis ir vartojimo būdas.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566"
    },
    {
      "provision_ref": "art6",
      "section": "6",
      "title": "6 straipsnis. Licencijų išdavimo tvarka",
      "content": "1. Pareiškėjas, norintis gauti licenciją šio įstatymo 5 straipsnio 1 dalies 1 ir 2 punktuose nurodytiems pluoštinių kanapių produktams importuoti, turi būti nepriekaištingos reputacijos. Nepriekaištingos reputacijos asmeniu nelaikoma, jeigu pareiškėjas – fizinis asmuo arba pareiškėjo – juridinio asmens, kitos organizacijos ar šio juridinio asmens ar kitos organizacijos padalinio – vadovas:\n\n1) teistas už nusikalstamas veikas, nurodytas Lietuvos Respublikos baudžiamojo kodekso 199 straipsnio 2 dalyje ir 259–268 straipsniuose, ir teistumas neišnykęs arba nepanaikintas;\n\n2) teistas už kitą tyčinę nusikalstamą veiką, išskyrus šios dalies 1 punkte nurodytas nusikalstamas veikas, ir teistumas neišnykęs arba nepanaikintas;\n\n3) jam Lietuvos Respublikos organizuoto nusikalstamumo prevencijos įstatymo nustatyta tvarka skirtas vienas ar keli teismo įpareigojimai, – tol, kol galioja įpareigojimai;\n\n4) per pastaruosius metus nustatyta tvarka pripažintas padaręs administracinį nusižengimą, nurodytą Lietuvos Respublikos administracinių nusižengimų kodekso 65, 67, 71, 339 ir 340 straipsniuose.\n\n2. Patvirtintiesiems importuotojams licencijos išduodamos, jeigu jie raštu įsipareigoja Agentūrai pateikti dokumentus, įrodančius, kad per trumpesnį negu 12 mėnesių laikotarpį po licencijos išdavimo su licencijose nurodytomis sėjai neskirtomis pluoštinių kanapių sėklomis bus atlikta viena iš Deleguotojo reglamento (ES) Nr. 2016/1237 9 straipsnio 4 dalies pirmojoje pastraipoje nurodytų operacijų.\n\n3. Pareiškėjas, norintis gauti licenciją šio įstatymo 5 straipsnio 1 dalies 1 ir 2 punktuose nurodytiems pluoštinių kanapių produktams importuoti, Agentūrai pateikia:\n\n1) užpildytą paraišką gauti licenciją;\n\n2) Licencijavimo taisyklėse nurodytos formos deklaraciją, kurioje nurodomi ketinamų importuoti pluoštinių kanapių veislių pavadinimai ir pluoštinių kanapių produktų panaudojimo tikslas.\n\n4. Pareiškėjas, norintis gauti licenciją šio įstatymo 5 straipsnio 1 dalies 3 punkte nurodytiems pluoštinių kanapių produktams importuoti, turi būti patvirtintasis importuotojas ir privalo Agentūrai pateikti:\n\n1) užpildytą paraišką gauti licenciją;\n\n2) patvirtinamojo dokumento kopiją;\n\n3) šio straipsnio 2 dalyje nurodytą rašytinį įsipareigojimą.\n\n5. Paraiška išduoti licenciją, prie jos pridedami dokumentai gali būti pateikiami ir licencijos išduodamos Lietuvos Respublikos teisės aktuose nustatytomis elektroninėmis priemonėmis.\n\n6. Įvertinusi šio straipsnio 3 dalyje išvardytus dokumentus, Agentūra, vadovaudamasi Licencijavimo taisyklėmis, pareiškėjams, atitinkantiems šio straipsnio 1 dalyje nurodytus reikalavimus, išduoda licenciją pagal Įgyvendinimo reglamento (ES) Nr. 2016/1239 I priede nustatytą šabloną. Sprendimas dėl licencijos išdavimo ar atsisakymo ją išduoti priimamas per 30 kalendorinių dienų, gavus pareiškėjo dokumentus. Atsisakius išduoti licenciją, apie tai pranešama pareiškėjui raštu arba elektroninėmis priemonėmis ne vėliau kaip per 3 darbo dienas nuo šio sprendimo priėmimo dienos, nurodant priežastis, dėl kurių atsisakoma licenciją išduoti.\n\n7. Šio įstatymo 5 straipsnio 1 dalies 3 punkte nurodytiems pluoštinių kanapių produktams importuoti licencija pagal Įgyvendinimo reglamento (ES) Nr. 2016/1239 I priede nustatytą šabloną išduodama per 2 darbo dienas, pateikus Agentūrai visus šio straipsnio 4 dalyje nurodytus dokumentus. Agentūra privalo kontroliuoti, kaip licencijos turėtojas laikosi šio straipsnio 2 dalyje nurodyto rašytinio įsipareigojimo.\n\n8. Jeigu pareiškėjas pateikia ne visus, nevisiškai arba neteisingai užpildytus dokumentus, jis raštu arba elektroninėmis priemonėmis apie tai informuojamas ne vėliau kaip per 3 darbo dienas nuo dokumentų gavimo dienos.\n\n9. Teikti trūkstamus dokumentus ar duomenis patikslinti pareiškėjas gali ne vėliau kaip per 45 darbo dienas nuo Agentūros pateiktos informacijos gavimo dienos.\n\n10. Pateikus ne visus, nevisiškai arba neteisingai užpildytus dokumentus, šio straipsnio 6 ir 7 dalyse nurodyti terminai skaičiuojami nuo visų arba papildytų (patikslintų) dokumentų gavimo dienos.\n\n11. Pasikeitus licencijoje nurodytai informacijai (išskyrus licencijos turėtojo juridinio asmens ar kitos organizacijos, ar šio juridinio asmens ar kitos organizacijos padalinio kodą), licencijos turėtojas ne vėliau kaip per 10 darbo dienų nuo duomenų pasikeitimo turi pateikti Agentūrai motyvuotą prašymą dėl licencijos patikslinimo. Agentūra, gavusi šį prašymą ir patikrinusi fizinio ar juridinio asmens, kitos organizacijos ar šio juridinio asmens ar kitos organizacijos padalinio duomenis, sprendimą patikslinti licenciją priima per 5 darbo dienas nuo prašymo gavimo dienos. Apie šį sprendimą licencijos turėtojas informuojamas ne vėliau kaip per 3 darbo dienas nuo jo priėmimo dienos.\n\n12. Agentūra, patikrinusi prašymą ir kitus dokumentus, kurių reikia licencijai patikslinti, ir nustačiusi, kad prašymas nevisiškai, neteisingai užpildytas ar jame pateikti neteisingi duomenys arba pateikti ne visi dokumentai, kurių reikia licencijai patikslinti, arba jie neatitinka dokumentams keliamų reikalavimų, ne vėliau kaip per 3 darbo dienas nuo prašymo ir dokumentų, kurių reikia licencijai papildyti arba patikslinti, gavimo dienos raštu ar elektroninėmis priemonėmis apie tai praneša licencijos turėtojui, pateikusiam prašymą dėl licencijos patikslinimo. Licencijos turėtojas teikti trūkstamus dokumentus ar duomenis patikslinti gali ne vėliau kaip per 30 darbo dienų nuo Agentūros pateiktos informacijos gavimo dienos. Pateikus ne visus, nevisiškai ar neteisingai užpildytus dokumentus, šio straipsnio 11 dalyje nurodytas terminas skaičiuojamas nuo visų arba papildytų (patikslintų) dokumentų gavimo dienos.\n\n13. Agentūra licencijas registruoja jos nustatyta tvarka patvirtintame elektroniniame žurnale.\n\n14. Licencijos galiojimo terminas – vieni metai. Licencijos galiojimo terminas nepratęsiamas.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n15. Informacija apie licencijų išdavimą skelbiama Agentūros interneto svetainėje."
    },
    {
      "provision_ref": "art7",
      "section": "7",
      "title": "7 straipsnis. Atsisakymas išduoti arba patikslinti licencijas",
      "content": "1. Licencijas atsisakoma išduoti arba patikslinti, jeigu:\n\n1) pareiškėjas nėra nepriekaištingos reputacijos;\n\n2) pateikiami ne visi arba nevisiškai užpildyti, arba neatitinkantys jiems keliamų reikalavimų, arba neteisingai užpildyti dokumentai ir pareiškėjas neįvykdo reikalavimo pateikti Agentūrai trūkstamus dokumentus ar ištaisyti šiuos trūkumus per šio įstatymo 6 straipsnio 9 ir 12 dalyse nustatytus terminus.\n\n2. Pareigūnų veiksmai ar neveikimas, kai atsisakoma išduoti ar patikslinti licencijas, gali būti skundžiami Lietuvos Respublikos teisės aktų nustatyta tvarka."
    },
    {
      "provision_ref": "art8",
      "section": "8",
      "title": "8 straipsnis. Licencijuojamos veiklos reikalavimai ir jos priežiūra",
      "content": "1. Licencijos turėtojai privalo:\n\n1) informuoti Agentūrą apie pasikeitusius licencijoje nurodytus rekvizitus (išskyrus licencijos turėtojo juridinio asmens ar kitos organizacijos, ar šio juridinio asmens ar kitos organizacijos padalinio kodą) ne vėliau kaip per 10 darbo dienų nuo šių duomenų pasikeitimo;\n\n2) importuoti tik įteisintų veislių šio įstatymo 5 straipsnio 1 dalyje nurodytus pluoštinių kanapių produktus, atitinkančius Reglamento (ES) Nr. 1308/2013 189 straipsnyje nustatytus reikalavimus. Ši nuostata netaikoma mokslo ir studijų institucijoms ar ūkio subjektams, importuojantiems ne daugiau kaip 6 kg konkrečios veislės sėjai skirtų pluoštinių kanapių sėklų per vienus kalendorinius metus moksliniais eksperimentiniais ar selekcijos tikslais ir Tarnybos atliekamo veislių ūkinio vertingumo tyrimo tikslu, siekiant jas įrašyti į Nacionalinį augalų veislių sąrašą;\nStraipsnio punkto pakeitimai:\nNr. XIV-3031, 2024-10-15, paskelbta TAR 2024-10-23, i. k. 2024-18356\n\n3) teikti informaciją Agentūrai ir Lietuvos Respublikos žemės ūkio ministerijai apie pluoštinių kanapių produktų panaudojimą. Šis reikalavimas netaikomas patvirtintiesiems importuotojams, kuriems dar neišduota licencija ir kurie licencijuojamos veiklos dar nevykdo.\n\n2. Licencijuojamą veiklą prižiūri Agentūra, vadovaudamasi Lietuvos Respublikos viešojo administravimo įstatymu.\n\n3. Apie išduotas licencijas Agentūra informuoja pagal kompetenciją Muitinės departamentą prie Finansų ministerijos (toliau – Muitinės departamentas) ir Policijos departamentą.\n\n4. Muitinės departamentas, nustatęs licencijuojamos veiklos sąlygų pažeidimų, privalo nedelsdamas raštu apie tai informuoti Agentūrą.\n\n5. Licencijų turėtojai, pažeidę šio įstatymo ir kitų teisės aktų reikalavimus, atsako šio įstatymo ir kitų Lietuvos Respublikos įstatymų nustatyta tvarka.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566"
    },
    {
      "provision_ref": "art9",
      "section": "9",
      "title": "9 straipsnis. Licencijų galiojimo sustabdymas ir licencijų galiojimo panaikinimas",
      "content": "1. Licencijų turėtojai pagal Licencijavimo taisyklėse nustatytus reikalavimus įspėjami apie galimą licencijų galiojimo sustabdymą, jeigu licencijos turėtojas pažeidė vieną iš šio įstatymo 8 straipsnio 1 dalies nuostatų.\n\n2. Licencijos galiojimas sustabdomas, jeigu licencijos turėtojas, kuris buvo įspėtas apie galimą licencijos galiojimo sustabdymą, per nustatytą 10 darbo dienų laikotarpį nepašalino licencijuojamos veiklos pažeidimų, nurodytų šio straipsnio 1 dalyje.\n\n3. Apie sprendimą sustabdyti licencijos galiojimą Agentūra per 3 darbo dienas nuo sprendimo priėmimo raštu informuoja licencijos turėtoją, nurodydama licencijos galiojimo sustabdymo motyvus.\n\n4. Sustabdžius licencijos galiojimą, licencijos turėtojas turi pašalinti nurodytus pažeidimus, dėl kurių sustabdytas licencijos galiojimas, ne vėliau kaip per vieną mėnesį nuo licencijos galiojimo sustabdymo. Licencijos galiojimo sustabdymo laikotarpiu licencijos turėtojas negali užsiimti licencijuojama veikla.\n\n5. Licencijos galiojimo sustabdymui panaikinti Agentūrai pateikiami žemės ūkio ministro nustatyta tvarka patvirtinta paraiška ir dokumentai, įrodantys, kad visi trūkumai ir (arba) pažeidimai, dėl kurių buvo sustabdytas licencijos galiojimas, pašalinti.\n\n6. Licencijos galiojimas panaikinamas, jeigu:\n\n1) licencijos turėtojas pateikia prašymą panaikinti licencijos galiojimą;\n\n2) paaiškėja, kad licencijai gauti buvo pateikti tikrovės neatitinkantys duomenys ar informacija arba buvo pasinaudota kitomis neteisėtomis priemonėmis, licencijos turėtojas nepašalina licencijuojamos veiklos reikalavimų pažeidimų, dėl kurių licencijos galiojimas buvo sustabdytas;\n\n3) paaiškėja duomenys, dėl kurių licencijos turėtojas nebūtų laikomas nepriekaištingos reputacijos, kaip nurodyta šio įstatymo 6 straipsnio 1 dalyje;\n\n4) licencijos turėtojas (fizinis asmuo) miršta;\n\n5) licencijos turėtojas (juridinis asmuo, kita organizacija ar šio juridinio asmens ar kitos organizacijos padalinys) nutraukia veiklą (yra likviduojami);\n\n6) patvirtinamojo dokumento galiojimas dėl šio įstatymo 5 straipsnio 1 dalies 3 punkte nurodytų pluoštinių kanapių produktų panaikinamas.\n\n7. Šio straipsnio 6 dalies 2 punkte nurodytu licencijų galiojimo panaikinimo atveju pareiškėjas 3 mėnesius negali kreiptis dėl naujos licencijos išdavimo.\n\n8. Informacija apie licencijų galiojimo sustabdymą, galiojimo sustabdymo panaikinimą ir galiojimo panaikinimą skelbiama Agentūros interneto svetainėje."
    },
    {
      "provision_ref": "art10",
      "section": "10",
      "title": "10 straipsnis. Patvirtintųjų importuotojų statuso suteikimas",
      "content": "1. Patvirtinamuosius dokumentus patvirtintiesiems importuotojams išduoda Agentūra žemės ūkio ministro nustatyta tvarka.\n\n2. Pareiškėjai, siekiantys gauti patvirtintojo importuotojo statusą, turi būti nepriekaištingos reputacijos, kaip nurodyta šio įstatymo 6 straipsnio 1 dalyje.\n\n3. Asmenys, siekiantys gauti patvirtintojo importuotojo statusą, privalo pateikti Agentūrai:\n\n1) žemės ūkio ministro patvirtintos formos paraišką;\n\n2) Licencijavimo taisyklėse nurodytos formos deklaraciją; joje nurodomi pluoštinių kanapių, kurių sėjai neskirtas sėklas ketinama importuoti, veislių pavadinimai;\n\n3) įsipareigojimą Licencijavimo taisyklėse nustatyta tvarka teikti sėjai neskirtų pluoštinių kanapių sėklų panaudojimo ataskaitas.\n\n4. Agentūra, gavusi šio straipsnio 3 dalyje nurodytus dokumentus, juos patikrina ir per 20 darbo dienų nuo šių dokumentų gavimo dienos išduoda patvirtinamąjį dokumentą arba priima sprendimą neišduoti patvirtinamojo dokumento.\n\n5. Jeigu pateikiami ne visi, nevisiškai arba neteisingai užpildyti dokumentai, pareiškėjas turi būti informuotas ne vėliau kaip per 3 darbo dienas nuo dokumentų gavimo dienos, nurodant pateikti trūkstamus dokumentus ar patikslinti duomenis ne vėliau kaip per 5 darbo dienas nuo Agentūros įspėjimo gavimo dienos.\n\n6. Jeigu buvo pateikti ne visi, nevisiškai arba neteisingai užpildyti dokumentai, šio straipsnio 4 dalyje nurodytas terminas skaičiuojamas nuo visų arba papildytų ar patikslintų dokumentų gavimo dienos.\n\n7. Patvirtinamasis dokumentas neišduodamas, jeigu:\n\n1) pareiškėjas nėra nepriekaištingos reputacijos;\n\n2) pareiškėjas neatitinka šio straipsnio 3 dalies 2 ir 3 punktuose nurodytų sąlygų.\n\n8. Patvirtinamojo dokumento galiojimas panaikinamas:\n\n1) patvirtintojo importuotojo prašymu;\n\n2) paaiškėjus duomenims, dėl kurių patvirtintasis importuotojas nebūtų laikomas nepriekaištingos reputacijos;\n\n3) patvirtintajam importuotojui pažeidus šio įstatymo 8 straipsnio 1 dalies 2 punkte nustatytus reikalavimus;\n\n4) patvirtintajam importuotojui pažeidus šio įstatymo 8 straipsnio 1 dalies 3 punkte nustatytus reikalavimus. Šis reikalavimas netaikomas licencijos neturinčiam ir veiklos nevykdančiam patvirtintajam importuotojui;\n\n5) patvirtintajam importuotojui pažeidus šio įstatymo reikalavimus ir nevykdant Agentūros reikalavimų ištaisyti nurodytus trūkumus;\n\n6) patvirtintajam importuotojui (fiziniam asmeniui) mirus;\n\n7) patvirtintajam importuotojui (juridiniam asmeniui, kitai organizacijai ar šio juridinio asmens ar kitos organizacijos padaliniui) nutraukus veiklą (juos likvidavus).\n\n9. Patvirtinamasis dokumentas išduodamas neterminuotam laikotarpiui, tačiau Agentūra kiekvienais metais vertina, kaip patvirtintasis importuotojas laikosi šio straipsnio 2 dalyje nustatytų reikalavimų.\n\n10. Patvirtinamąjį dokumentą Agentūra registruoja jos nustatyta tvarka patvirtintame elektroniniame žurnale.\n\n11. Patvirtinamasis dokumentas jo turėtojui nesuteikia teisės importuoti sėjai neskirtų pluoštinių kanapių sėklų, neturint šio įstatymo 5 straipsnio 3 dalyje nurodytos licencijos.\n\n12. Patvirtintųjų importuotojų priežiūra vykdoma vadovaujantis žemės ūkio ministro nustatyta tvarka ir Viešojo administravimo įstatymu."
    },
    {
      "provision_ref": "art11",
      "section": "11",
      "title": "11 straipsnis. Informacijos teikimas",
      "content": "1. Informaciją apie patvirtintuosius importuotojus Agentūra pateikia pagal kompetenciją Muitinės departamentui ir Policijos departamentui.\n\n2. Apie licencijuojamos veiklos reikalavimus, taikytas nuobaudas arba su nustatytais pažeidimais susijusias taikytas priemones Agentūra informuoja Europos Komisiją Įgyvendinimo reglamento (ES) Nr. 2016/1239 17 straipsnio 2 dalyje nustatyta tvarka.\n\n3. Informacija, susijusia su sėjai neskirtų pluoštinių kanapių sėklų operacijomis, vykdomomis patvirtintųjų importuotojų kitų Europos Sąjungos valstybių narių teritorijose, keičiamasi su Europos Komisijos ir kitų Europos Sąjungos valstybių narių atsakingomis institucijomis žemės ūkio ministro nustatyta tvarka.\n\nKETVIRTASIS SKIRSNIS\nVEIKLOS, SUSIJUSIOS SU PLUOŠTINIŲ KANAPIŲ GAMINIŲ GAMYBA IR JŲ TIEKIMU RINKAI, PRIEŽIŪRA IR ATSAKOMYBĖ UŽ ŠIAI VEIKLAI KELIAMŲ REIKALAVIMŲ PAŽEIDIMUS"
    },
    {
      "provision_ref": "art12",
      "section": "12",
      "title": "12 straipsnis. Pluoštinių kanapių produktų ir (ar) gaminių gamybos ir jų tiekimo rinkai reikalavimų laikymosi priežiūra ir atsakomybė už šių reikalavimų pažeidimus",
      "content": "1. Pluoštinių kanapių produktų ir (ar) gaminių gamybos ir pluoštinių kanapių produktų ir (ar) gaminių tiekimo rinkai reikalavimų pažeidimus nagrinėti ir skirti poveikio priemones juridiniams asmenims pagal savo kompetenciją turi teisę Narkotikų, tabako ir alkoholio kontrolės departamentas, Valstybinė maisto ir veterinarijos tarnyba, Nacionalinis visuomenės sveikatos centras prie Sveikatos apsaugos ministerijos ir Valstybinė vartotojų teisių apsaugos tarnyba.\n\n2. Šio straipsnio 1 dalyje nurodytos institucijos, vykdydamos pluoštinių kanapių produktų ir (ar) gaminių gamybos ir pluoštinių kanapių produktų ir (ar) gaminių tiekimo rinkai priežiūrą, turi teisę patikrinimų metu savo nustatyta tvarka imti ėminius, atlikti tyrimus ir matavimus, fiksuoti patikrinimą garso ir (ar) vaizdo fiksavimo priemonėmis, neatlygintinai gauti pluoštinių kanapių tarpinių produktų ir rinkai tiekiamų pluoštinių kanapių produktų ir (ar) gaminių pavyzdžius tyrimams, jų sudėčiai ir savybėms tirti.\n\n3. Šio straipsnio 1 dalyje nurodytos institucijos, nustačiusios, kad juridiniai asmenys vykdo pluoštinių kanapių produktų ir (ar) gaminių gamybą neturėdami šio įstatymo 4 straipsnio 6 dalyje nurodyto leidimo, ne vėliau kaip kitą darbo dieną po šios veikos nustatymo dienos apie tai informuoja Policijos departamentą.\n\n4. Už šio įstatymo 4 straipsnio 6 dalyje nurodytų Pluoštinių kanapių gaminių gamybos veiklos taisyklių reikalavimų pažeidimus juridiniam asmeniui skiriama nuo 500 iki 1 000 eurų bauda. Už šių reikalavimų pažeidimą, padarytą pakartotinai per vienus metus nuo baudos paskyrimo, juridiniai asmenys baudžiami nuo 1 000 iki 2 000 eurų bauda.\n\n5. Už šio įstatymo 4 straipsnio 11, 3 ir 4 dalyse, 5 straipsnio 6 ir 7 dalyse nustatytų pluoštinių kanapių produktų ir (ar) gaminių tiekimo rinkai ir importo reikalavimų pažeidimus juridiniam asmeniui skiriama nuo 500 iki 1 000 eurų bauda. Už šių reikalavimų pažeidimą, padarytą pakartotinai per vienus metus nuo baudos paskyrimo, juridiniam asmeniui skiriama nuo 1 000 iki 2 000 eurų bauda.\n\n6. Konkretus skiriamos baudos dydis nustatomas atsižvelgiant į pažeidimo pobūdį, mastą ir šio straipsnio 7 ir 8 dalyse nurodytas atsakomybę lengvinančias ir sunkinančias aplinkybes. Jeigu yra atsakomybę lengvinančių aplinkybių ir nėra ją sunkinančių aplinkybių, baudos dydis mažinamas nuo jos vidurkio iki minimalaus dydžio, o jeigu yra atsakomybę sunkinančių aplinkybių ir nėra ją lengvinančių aplinkybių, baudos dydis didinamas nuo jos vidurkio iki maksimalaus dydžio. Jeigu yra atsakomybę lengvinančių ir sunkinančių aplinkybių, bauda skiriama atsižvelgiant į jų skaičių ir reikšmingumą. Baudos dydžio mažinimas ar didinimas motyvuojamas institucijos, skiriančios baudą už pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimą, nutarime.\n\n7. Atsakomybę lengvinančiomis aplinkybėmis laikomos aplinkybės, kai padarę pažeidimą juridiniai asmenys:\n\n1) savo noru užkirto kelią žalingoms pažeidimo pasekmėms;\n\n2) bendradarbiavo su šio straipsnio 1 dalyje nurodytomis institucijomis pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo tyrimo metu;\n\n3) savo noru atlygino nuostolius ar pašalino padarytą žalą.\n\n8. Atsakomybę sunkinančiomis aplinkybėmis laikomos aplinkybės, kai padarę pažeidimą juridiniai asmenys:\n\n1) kliudė vykdyti pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo tyrimą;\n\n2) slėpė padarytą pažeidimą;\n\n3) toliau pažeidinėjo pluoštinių kanapių produktų ir (ar) gaminių gamybos ir (ar) jų tiekimo rinkai reikalavimus, nepaisydami šio straipsnio 1 dalyje nurodytos institucijos nurodymo nutraukti neteisėtus veiksmus.\n\nStraipsnio pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579"
    },
    {
      "provision_ref": "art13",
      "section": "13",
      "title": "13 straipsnis. Pluoštinių kanapių produktų ir (ar) gaminių gamybos ir jų tiekimo rinkai reikalavimų pažeidimo protokolas ir bylų nagrinėjimo terminai",
      "content": "1. Šio įstatymo 12 straipsnio 1 dalyje nurodytų institucijų įgalioti darbuotojai (pareigūnai), nustatę pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimą, surašo protokolą, kuriame nurodoma:\n\n1) jo surašymo data ir vieta;\n\n2) pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo tyrimą atlikusio ir protokolą surašiusio asmens pareigos;\n\n3) duomenys apie asmenį, įtariamą pažeidusį pluoštinių kanapių produktų ir (ar) gaminių gamybos ir (ar) jų tiekimo rinkai reikalavimus, (įtariamo pažeidėjo pavadinimas, kodas, buveinė, telefono ryšio numeris, leidimo numeris ir jo išdavimo data);\n\n4) pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo padarymo vieta, laikas ir esmė;\n\n5) šio įstatymo straipsnis, straipsnio dalis, nustatantys atsakomybę už pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimą;\n\n6) pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimą pagrindžiantys dokumentai ir kiti įrodymai, kuriais remiantis yra nustatytas pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimas;\n\n7) asmens, įtariamo pažeidusio pluoštinių kanapių produktų ir (ar) gaminių gamybos ir (ar) jų tiekimo rinkai reikalavimus (įtariamo pažeidėjo), paaiškinimas dėl pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo, jo aplinkybių;\n\n8) bylos nagrinėjimo data, laikas ir vieta, jeigu tai žinoma protokolo surašymo metu;\n\n9) kiti bylai išnagrinėti būtini duomenys.\n\n2. Šio įstatymo 12 straipsnio 1 dalyje nurodytos institucijos bylas išnagrinėja ir baudas paskiria ne vėliau kaip per 2 mėnesius nuo šio straipsnio 1 dalyje nurodyto protokolo surašymo dienos. Baudos už pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimus gali būti skiriamos ne vėliau kaip per trejus metus nuo pažeidimo padarymo dienos, o trunkamojo pažeidimo atveju – per trejus metus nuo jo paaiškėjimo dienos.\n\nStraipsnio pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579"
    },
    {
      "provision_ref": "art14",
      "section": "14",
      "title": "14 straipsnis. Bylos nagrinėjimo proceso dalyviai",
      "content": "1. Nagrinėjant bylą institucijoje, skiriančioje baudas už šio įstatymo 12 straipsnio 4 ir 5 dalyse nurodytus pažeidimus, dalyvauja:\n\n1) asmuo, įtariamas pažeidęs pluoštinių kanapių produktų ir (ar) gaminių gamybos ir (ar) jų tiekimo rinkai reikalavimus, (įtariamas pažeidėjas);\nStraipsnio punkto pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2) šio įstatymo 12 straipsnio 1 dalyje nurodytos institucijos sprendimu kiti asmenys, su kurių interesais tiesiogiai susijusi nagrinėjama byla;\n\n3) valstybės institucijų atstovai šių prašymu;\n\n4) šio įstatymo 12 straipsnio 1 dalyje nurodytos institucijos sprendimu ekspertai, specialistai ir kiti asmenys.\n\n2. Asmenys, nurodyti šio straipsnio 1 dalies 1 ir 2 punktuose, toliau šiame įstatyme vadinami proceso šalimis.\n\n3. Proceso šalims gali atstovauti jų įgalioti atstovai."
    },
    {
      "provision_ref": "art15",
      "section": "15",
      "title": "15 straipsnis. Pranešimas apie pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo bylos nagrinėjimą",
      "content": "Apie pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo bylos nagrinėjimo vietą ir laiką proceso šalims turi būti pranešta raštu ir šio įstatymo 13 straipsnio 1 dalyje nurodyto protokolo kopija joms turi būti pateikta ne vėliau kaip prieš 10 darbo dienų iki posėdžio pradžios. Kartu pranešama, kokia tvarka proceso šalys gali susipažinti su bylos medžiaga, teikti rašytinius ir žodinius paaiškinimus.\n\nStraipsnio pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579"
    },
    {
      "provision_ref": "art16",
      "section": "16",
      "title": "16 straipsnis. Proceso šalių ir kitų bylos nagrinėjimo proceso dalyvių teisės pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo tyrimo ir bylos nagrinėjimo metu",
      "content": "Pakeistas straipsnio pavadinimas:\nNr. XV-125, 2025-03-13, paskelbta TAR 2025-03-20, i. k. 2025-04579\n\n1. Šio įstatymo 12 straipsnio 1 dalyje nurodytoms institucijoms baigus pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo tyrimą ir bylos nagrinėjimo metu proceso šalys turi teisę susipažinti su bylos medžiaga, duoti rašytinius ir žodinius paaiškinimus, pateikti įrodymus, prašymus.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2. Proceso šalys iki bylos nagrinėjimo paaiškinimus gali teikti per šio įstatymo 12 straipsnio 1 dalyje nurodytų institucijų nustatytą terminą, kuris negali būti trumpesnis negu 14 darbo dienų nuo dienos, kurią asmuo, įtariamas pažeidęs pluoštinių kanapių produktų ir (ar) gaminių gamybos ir (ar) jų tiekimo rinkai reikalavimus, (įtariamas pažeidėjas) gauna pluoštinių kanapių gaminių gamybos ir (ar) jų tiekimo rinkai reikalavimų pažeidimo protokolą.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n3. Jeigu bylos nagrinėjimo metu yra pateikiama naujų įrodymų, proceso šalys turi teisę nedelsdamos su jais susipažinti ir per 5 darbo dienas nuo naujų įrodymų gavimo dienos pateikti dėl jų savo paaiškinimus.\n\n4. Jeigu bylos nagrinėjimo metu dalyvauja liudytojai, proceso šalys turi teisę užduoti jiems klausimų. Proceso šalys taip pat turi teisę prašyti bylą nagrinėjančios institucijos bylos nagrinėjimo metu apklausti savo liudytojus.\n\n5. Šio įstatymo 14 straipsnio 1 dalies 3 ir 4 punktuose nurodyti bylos nagrinėjimo proceso dalyviai pažeidimo tyrimo ir bylos nagrinėjimo metu turi teisę duoti argumentuotus žodinius arba rašytinius paaiškinimus, pateikti papildomą informaciją ir kitus dokumentus."
    },
    {
      "provision_ref": "art17",
      "section": "17",
      "title": "17 straipsnis. Bylos nagrinėjimas",
      "content": "1. Bylos nagrinėjimas vyksta viešai. Šio įstatymo 12 straipsnio 1 dalyje nurodytos institucijos savo iniciatyva arba proceso šalių prašymu gali paskelbti posėdį, kuriame nagrinėjama byla, ar jo dalį uždarą, kai tai būtina siekiant apsaugoti valstybės, tarnybos, profesinę paslaptį arba proceso šalių komercinę paslaptį.\n\n2. Byla nagrinėjama žodinio proceso tvarka, dalyvaujant proceso šalims ir kitiems bylos nagrinėjimo proceso dalyviams. Bylos nagrinėjimo proceso dalyviams pareiškus prašymą, byla gali būti nagrinėjama rašytinio proceso tvarka.\n\n3. Jeigu proceso šalys posėdyje nedalyvauja, byla gali būti išnagrinėta tik tais atvejais, kai yra duomenų, kad joms buvo laiku ir tinkamai pranešta apie bylos nagrinėjimo vietą ir laiką, buvo suteikta teisė susipažinti su bylos medžiaga ir duoti paaiškinimus, ir jeigu iki bylos nagrinėjimo jos nepateikė savo neatvykimą pateisinančių dokumentų, kuriuose nurodytas neatvykimo į posėdį priežastis šio įstatymo 12 straipsnio 1 dalyje nurodytos institucijos pripažįsta svarbiomis.\n\n4. Tinkamu pranešimu apie bylos nagrinėjimo vietą ir laiką laikytinas pranešimas, išsiųstas registruotu laišku Juridinių asmenų registre nurodytu proceso šalies buveinės adresu, išskyrus atvejus, kai proceso šalis nurodė kitą korespondencijos įteikimo adresą, arba pranešimas, išsiųstas Juridinių asmenų registre nurodytu proceso šalies elektroninių siuntų pristatymo adresu, arba pranešimas, pasirašytinai įteiktas proceso šaliai pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimo nustatymo metu.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579"
    },
    {
      "provision_ref": "art18",
      "section": "18",
      "title": "18 straipsnis. Nutarimai, priimami išnagrinėjus bylą",
      "content": "1. Šio įstatymo 12 straipsnio 1 dalyje nurodytos institucijos, išnagrinėjusios bylą, priima motyvuotą nutarimą:\n\n1) skirti šio įstatymo 12 straipsnio 4 ir 5 dalyse nustatytas baudas;\n\n2) atsisakyti skirti baudas, kai nėra tam šio įstatymo nustatyto pagrindo;\n\n3) nutraukti bylą, kai nepadarytas pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidimas;\nStraipsnio punkto pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n4) grąžinti bylą protokolą surašiusiems ir pažeidimo tyrimą atlikusios institucijos įgaliotiems darbuotojams (pareigūnams) papildomam tyrimui atlikti.\n\n2. Išnagrinėjus bylą, priimtame nutarime turi būti nurodyta:\n\n1) nutarimą priėmusios institucijos pavadinimas;\n\n2) bylos nagrinėjimo data ir vieta;\n\n3) duomenys apie pažeidėją (pažeidėjo pavadinimas, kodas, buveinė, telefono ryšio numeris, leidimo numeris, išdavimo data);\n\n4) pažeidimo padarymo aplinkybės;\n\n5) pažeidėjo kaltės įrodymai, kuriais grindžiamas nutarimas;\n\n6) šio įstatymo straipsnis, nustatantis atsakomybę už pažeidimą;\n\n7) pažeidėjo paaiškinimai ir jų įvertinimas;\n\n8) priimtas sprendimas;\n\n9) nutarimo apskundimo terminai ir tvarka.\n\n3. Šio įstatymo 12 straipsnio 1 dalyje nurodytų institucijų nutarimai per dvi darbo dienas nuo jų priėmimo išsiunčiami asmenims, dėl kurių šie nutarimai priimti."
    },
    {
      "provision_ref": "art19",
      "section": "19",
      "title": "19 straipsnis. Baudų išieškojimas",
      "content": "1. Paskirta bauda ne vėliau kaip per vieną mėnesį nuo dienos, kurią pluoštinių kanapių produktų ir (ar) gaminių gamybos ir (ar) jų tiekimo rinkai reikalavimų pažeidėjams įteiktas nutarimas paskirti baudą, turi būti sumokėta į valstybės biudžetą. Apskundus tokį nutarimą, bauda turi būti sumokėta ne vėliau kaip per 20 darbo dienų nuo teismo sprendimo, kuriuo skundas atmestas ar tenkintas iš dalies ir nustatytas kitas baudos dydis, negu savo nutarimu buvo nustačiusi bylą išnagrinėjusi institucija, įsiteisėjimo dienos.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579\n\n2. Nesumokėtas baudas išieško antstoliai, vykdydami pateiktus šio įstatymo 12 straipsnio 1 dalyje nurodytų institucijų nutarimus Lietuvos Respublikos civilinio proceso kodekso nustatyta tvarka. Nutarimas gali būti pateiktas vykdyti ne vėliau kaip per trejus metus nuo jo priėmimo dienos."
    },
    {
      "provision_ref": "art20",
      "section": "20",
      "title": "20 straipsnis. Nutarimų dėl baudų skyrimo apskundimas",
      "content": "1. Asmenys, nesutinkantys su nutarimu skirti baudą, turi teisę per vieną mėnesį nuo nutarimo įteikimo dienos apskųsti jį teismui Lietuvos Respublikos administracinių bylų teisenos įstatymo nustatyta tvarka.\n\n2. Kreipimasis į teismą sustabdo nutarimo skirti baudą vykdymą.\n\n3. Skundą nagrinėjantis teismas, atsižvelgdamas į teisės pažeidimo pobūdį, mastą, atsakomybę lengvinančias ir kitas reikšmingas aplinkybes (dėl kurių skiriama bauda teisės pažeidėjui būtų akivaizdžiai per didelė, nes neproporcinga padarytam teisės pažeidimui, ir dėl to neteisinga) ir vadovaudamasis teisingumo, protingumo kriterijais, turi teisę skirti mažesnę piniginę baudą, negu šio įstatymo 12 straipsnio 4 ir 5 dalyse nustatytos minimalios piniginės baudos.\n\nPapildyta skirsniu:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\nPENKTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art21",
      "section": "21",
      "title": "21 straipsnis. Ginčai dėl šio įstatymo pažeidimų",
      "content": "Ginčai dėl šio įstatymo pažeidimų sprendžiami Lietuvos Respublikos įstatymų nustatyta tvarka.\n\nPapildyta skirsniu:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                      DALIA GRYBAUSKAITĖ\n\nLietuvos Respublikos\npluoštinių kanapių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2002 m. sausio 28 d. Europos Parlamento ir Tarybos reglamentas (EB) Nr. 178/2002, nustatantis maistui skirtų teisės aktų bendruosius principus ir reikalavimus, įsteigiantis Europos maisto saugos tarnybą ir nustatantis su maisto saugos klausimais susijusias procedūras.\n\n2. 2013 m. gruodžio 17 d. Europos Parlamento ir Tarybos reglamento (ES) Nr. 1308/2013, kuriuo nustatomas bendras žemės ūkio produktų rinkų organizavimas ir panaikinami Tarybos reglamentai (EEB) Nr. 922/72, (EEB) Nr. 234/79, (EB) Nr. 1037/2001 ir (EB) Nr. 1234/2007.\n\n3. 2014 m. liepos 17 d. Komisijos įgyvendinimo reglamentas (ES) Nr. 809/2014, kuriuo nustatomos Europos Parlamento ir Tarybos reglamento (ES) Nr. 1306/2013 nuostatų dėl integruotos administravimo ir kontrolės sistemos, kaimo plėtros priemonių ir kompleksinės paramos taikymo taisyklės.\n\n4. 2016 m. gegužės 18 d. Komisijos deleguotasis reglamentas (ES) 2016/1237, kuriuo iš dalies papildomi Europos Parlamento ir Tarybos reglamentas (ES) Nr. 1308/2013 dėl importo ir eksporto licencijų sistemos taikymo taisyklių ir Europos Parlamento ir Tarybos reglamentas (ES) Nr. 1306/2013 užstatų, sumokėtų už tokias licencijas, grąžinimo ir negrąžinimo taisyklių, ir iš dalies keičiami Komisijos reglamentai (EB) Nr. 2535/2001, (EB) Nr. 1342/2003, (EB) Nr. 2336/2003, (EB) Nr. 951/2006, (EB) Nr. 341/2007 ir (EB) Nr. 382/2008 ir panaikinami Komisijos reglamentai (EB) Nr. 2390/98, (EB) Nr. 1345/2005, (EB) Nr. 376/2008 ir (EB) Nr. 507/2008.\n\n5. 2016 m. gegužės 18 d. Komisijos įgyvendinimo reglamentas (ES) 2016/1239, kuriuo dėl importo ir eksporto licencijų sistemos nustatomos Europos Parlamento ir Tarybos reglamento (ES) Nr. 1308/2013 taikymo taisyklės.\n\n6. 2021 m. gruodžio 2 d. Europos Parlamento ir Tarybos reglamentas (ES) 2021/2115, kuriuo nustatomos valstybių narių pagal bendrą žemės ūkio politiką rengtinų strateginių planų (BŽŪP strateginių planų), finansuotinų iš Europos žemės ūkio garantijų fondo (EŽŪGF) ir iš Europos žemės ūkio fondo kaimo plėtrai (EŽŪFKP), rėmimo taisyklės ir panaikinami reglamentai (ES) Nr. 1305/2013 ir (ES) Nr. 1307/2013.\n\n7. 2021 m. gruodžio 7 d. Komisijos deleguotasis reglamentas (ES) 2022/126, kuriuo Europos Parlamento ir Tarybos reglamentas (ES) 2021/2115 papildomas tam tikroms intervencinių priemonių rūšims, kurias valstybės narės nurodė pagal tą reglamentą parengtuose 2023–2027 m. BŽŪP strateginiuose planuose, taikomais papildomais reikalavimais ir taisyklėmis dėl santykio, susijusio su 1-uoju geros agrarinės ir aplinkosaugos būklės (GAAB) standartu.\n\n_______________________\n\nPriedo pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566"
    }
  ],
  "definitions": [
    {
      "term": "Šio įstatymo tikslas",
      "definition": "nustatyti reikalavimus asmenims, pageidaujantiems užsiimti tam tikra veikla, susijusia su Deleguotojo reglamento (ES) 2022/126 II antraštinės dalies I skyriaus nuostatas atitinkančių pluoštinių kanapių veislių (toliau – įteisintos veislės) auginimu, pluoštinių kanapių produktų ir pluoštinių kanapių gaminių tiekimu rinkai ir importu, taip pat importo licencijuojamos veiklos sąlygas ir sudaryti teisines prielaidas asmenų veiklos priežiūrai šioje srityje atlikti.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566\n\n3. Šis įstatymas netaikomas pluoštinių kanapių gaminiams, kurie Lietuvos Respublikos farmacijos įstatyme apibrėžti kaip farmacijos produktai. Kosmetikos gaminiams šis įstatymas taikomas tiek, kiek tai neprieštarauja 2009 m. lapkričio 30 d. Europos Parlamento ir Tarybos reglamento (EB) Nr. 1223/2009 dėl kosmetikos gaminių nuostatoms.\n\n4. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.",
      "source_provision": "art1"
    },
    {
      "term": "Pareiškėjas",
      "definition": "fizinis asmuo arba juridinis asmuo, kita organizacija ar jų padalinys, pateikę paraišką gauti pluoštinių kanapių produktų importo iš trečiųjų šalių licenciją ar patvirtintojo sėjai neskirtų pluoštinių kanapių sėklų importuotojo statusą.",
      "source_provision": "art2"
    },
    {
      "term": "Patvirtinamasis dokumentas",
      "definition": "Lietuvos Respublikos žemės ūkio ministro nustatyta tvarka išduodamas dokumentas, kuriuo patvirtinama, kad fizinis asmuo arba juridinis asmuo, kita organizacija ar jų padalinys atitinka sėjai neskirtų pluoštinių kanapių sėklų importui keliamus reikalavimus ir jiems gali būti išduodama licencija įvežti į Lietuvos Respubliką iš trečiųjų šalių sėjai neskirtas pluoštinių kanapių sėklas.",
      "source_provision": "art2"
    },
    {
      "term": "Patvirtintasis sėjai neskirtų pluoštinių kanapių sėklų importuotojas (toliau",
      "definition": "patvirtintasis importuotojas) – fizinis asmuo arba juridinis asmuo, kita organizacija ar jų padalinys, turintys žemės ūkio ministro nustatyta tvarka išduotą patvirtinamąjį dokumentą.",
      "source_provision": "art2"
    },
    {
      "term": "Pluoštinės kanapės",
      "definition": "kanapinių (lot. Cannabaceae) šeimos sėjamosios kanapės (lot. Cannabis sativa L.) rūšies veislių, išvardytų 2002 m. birželio 13 d. Tarybos direktyvos 2002/53/EB dėl bendrojo žemės ūkio augalų veislių katalogo su visais pakeitimais 17 straipsnyje nurodytame Bendrajame žemės ūkio augalų veislių kataloge ir (ar) Ekonominio bendradarbiavimo ir plėtros organizacijos (toliau – EBPO) Sėklų schemų tarptautinei prekybai skirtų veislių sėklų sertifikavimo ar kontrolės bendrųjų taisyklių ir reglamentų 3.5 papunktyje nurodytų EBPO veislių, tinkamų sertifikuoti, sąraše, augalai, kurių išdžiovintoje medžiagoje tetrahidrokanabinolio yra ne daugiau kaip 0,3 procento.\nStraipsnio dalies pakeitimai:\nNr. XIV-1747, 2022-12-22, paskelbta TAR 2022-12-30, i. k. 2022-27566",
      "source_provision": "art2"
    },
    {
      "term": "Pluoštinės kanapės sodininkystei",
      "definition": "pluoštinės kanapės, agrotechniniais ar fitosanitariniais tikslais auginamos tarp kitų sodo ar daržo augalų arba šalia jų.",
      "source_provision": "art2"
    },
    {
      "term": "Pluoštinių kanapių augintojas",
      "definition": "žemės ūkio valdą Lietuvos Respublikos žemės ūkio ir kaimo verslo registre įregistravęs fizinis asmuo arba juridinis asmuo, kita organizacija ar jų padalinys, auginantis šio įstatymo reglamentuojamas pluoštines kanapes, išskyrus pluoštines kanapes sodininkystei.",
      "source_provision": "art2"
    },
    {
      "term": "Pluoštinių kanapių gaminiai",
      "definition": "galutiniam vartojimui skirtas maistas, pašarai, kosmetikos ir kiti gaminiai, pagaminti naudojant pluoštinių kanapių produktus ir (arba) pluoštinių kanapių tarpinius produktus.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579",
      "source_provision": "art2"
    },
    {
      "term": "Pluoštinių kanapių gaminių partija",
      "definition": "grupė pluoštinių kanapių gaminių vienetų, kuriems būdingos vienodos savybės, pavyzdžiui, kilmė, rūšis, pakuotės tipas, pakuotojas, siuntėjas arba ženklinimas, o gamybos proceso atveju – vieno gamintojo taikant vienodus gamybos parametrus pagamintas produkcijos vienetas arba keletas tokių vienetų, pagamintų vienas po kito ir laikomų kartu.",
      "source_provision": "art2"
    },
    {
      "term": "Pluoštinių kanapių pluoštas",
      "definition": "iš pluoštinių kanapių stiebelių gaunamas pluoštas.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566",
      "source_provision": "art2"
    },
    {
      "term": "Pluoštinių kanapių produktai",
      "definition": "perdirbti skirtos žaliavinės pluoštinių kanapių dalys ir sėklos arba perdirbant žaliavines pluoštinių kanapių dalis ir sėklas susidarančios pluoštinių kanapių gaminių gamybai skirtos medžiagos, kurios nėra skirtos galutiniam vartojimui ar mažmeninei prekybai.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579",
      "source_provision": "art2"
    },
    {
      "term": "Pluoštinių kanapių produktų importo licencija (toliau",
      "definition": "licencija) – Žemės ūkio agentūros prie Žemės ūkio ministerijos išduodamas dokumentas, kuriuo suteikiama teisė importuoti į Lietuvos Respubliką pluoštinių kanapių produktus, nurodytus Reglamento (ES) Nr. 1308/2013 189 straipsnio 1 dalies a, b ir c punktuose ir atitinkančius šiame straipsnyje nurodytus reikalavimus.\nStraipsnio dalies pakeitimai:\nNr. XIV-2065, 2023-06-15, paskelbta TAR 2023-06-26, i. k. 2023-12748",
      "source_provision": "art2"
    },
    {
      "term": "Pluoštinių kanapių produktų importo licencijos turėtojas (toliau",
      "definition": "licencijos turėtojas) – fizinis asmuo arba juridinis asmuo, kita organizacija ar jų padalinys, turintys galiojančią pluoštinių kanapių produktų importo licenciją.",
      "source_provision": "art2"
    },
    {
      "term": "Pluoštinių kanapių produktų ir gaminių importas (toliau",
      "definition": "importas) – pluoštinių kanapių produktų ir gaminių įvežimas į Lietuvos Respubliką iš trečiųjų šalių.",
      "source_provision": "art2"
    },
    {
      "term": "Pluoštinių kanapių produktų ir gaminių tiekimas rinkai",
      "definition": "pluoštinių kanapių produktų ir gaminių laikymas siekiant parduoti, siūlymas parduoti arba kitaip perduoti nemokamai arba už atlygį, pats pardavimas, paskirstymas ir kitoks perdavimas.",
      "source_provision": "art2"
    },
    {
      "term": "Pluoštinių kanapių sėklos",
      "definition": "sėklos, skirtos pluoštinėms kanapėms dauginti ir auginti, taip pat tokios sėklos, skirtos vartoti maistui ar pašarams arba gaminiams iš jų gaminti.",
      "source_provision": "art2"
    },
    {
      "term": "Pluoštinių kanapių tarpiniai produktai",
      "definition": "medžiagos, susidarančios perdirbant pluoštinių kanapių produktus, kol pagaminamas pluoštinių kanapių gaminys ar kitas pluoštinių kanapių produktas.\nStraipsnio dalies pakeitimai:\nNr. XV-125, 2025-03-13, paskelbta TAR 2025-03-20, i. k. 2025-04579",
      "source_provision": "art2"
    },
    {
      "term": "Tarpinis pluoštinių kanapių pasėlis",
      "definition": "tarp dviejų pagrindinių pasėlių sėjomainos lauke po kalendorinių metų birželio 30 d. pasėtas pluoštinių kanapių pasėlis.\nPapildyta straipsnio dalimi:\nNr. XIV-1747, 2022-12-22, paskelbta TAR 2022-12-30, i. k. 2022-27566",
      "source_provision": "art2"
    },
    {
      "term": "Tetrahidrokanabinolis (toliau",
      "definition": "THC) – natūrali psichiką veikianti medžiaga, randama antžeminėse pluoštinių kanapių dalyse.",
      "source_provision": "art2"
    },
    {
      "term": "Trečioji šalis",
      "definition": "valstybė ne Europos Sąjungos narė arba kita ne Europos ekonominės erdvės valstybė.",
      "source_provision": "art2"
    },
    {
      "term": "Ūkio subjektas",
      "definition": "kaip apibrėžta Lietuvos Respublikos viešojo administravimo įstatyme.\nPapildyta straipsnio dalimi:\nNr. XIV-3031, 2024-10-15, paskelbta TAR 2024-10-23, i. k. 2024-18356\n\nANTRASIS SKIRSNIS\nPLUOŠTINIŲ KANAPIŲ AUGINIMAS, PLUOŠTINIŲ KANAPIŲ PRODUKTŲ GAVIMAS, PLUOŠTINIŲ KANAPIŲ GAMINIŲ GAMYBA IR JŲ TIEKIMAS RINKAI",
      "source_provision": "art2"
    }
  ]
}
