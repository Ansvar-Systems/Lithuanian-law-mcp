{
  "id": "lt-law-xv-646",
  "type": "statute",
  "title": "Lietuvos Respublikos vaikų išlaikymo išmokų įstatymo Nr. X-987 1, 2, 4, 6 ir 8 straipsnių pakeitimo įstatymas",
  "short_name": "XV-646",
  "status": "in_force",
  "issued_date": "2025-12-09",
  "in_force_date": "2025-12-16",
  "url": "https://e-tar.lt/portal/lt/legalAct/a7974f10d9b311f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Šis įstatymas taikomas asmenims, nesukakusiems 18 metų, taip pat vyresniems negu 18 metų asmenims, kuriems nustatytas 0–25 procentų dalyvumo lygis (iki 2023 m. gruodžio 31 d. – 0–25 procentų darbingumo lygis ar didelių specialiųjų poreikių lygis arba iki 2005 m. birželio 30 d. – I invalidumo grupė) ir kuriems iki sukankant 18 metų buvo nustatytas neįgalumo lygis (toliau – vaikas), ir vienam iš tėvų, su kuriuo teismo sprendimu arba tėvų susitarimu nustatyta vaiko gyvenamoji vieta, arba globėjui (rūpintojui), kurie kreipiasi dėl išmokų ir kurie atitinka šiame įstatyme nustatytas sąlygas, taip pat asmenims, kurie teismo sprendimu arba pagal teismo patvirtintą vaiko išlaikymo sutartį privalo mokėti vaiko išlaikymo lėšas, bet nevykdo teismo sprendimo arba nemoka visos teismo priteistos sumos.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnio 2 dalį ir ją išdėstyti taip:\n\n„2. Pareiškėjas – vienas iš tėvų, su kuriuo teismo sprendimu arba tėvų susitarimu nustatyta vaiko gyvenamoji vieta, arba vyresnis negu 18 metų asmuo, kuriam nustatytas 0–25 procentų dalyvumo lygis (iki 2023 m. gruodžio 31 d. – 0–25 procentų darbingumo lygis ar didelių specialiųjų poreikių lygis arba iki 2005 m. birželio 30 d. – I invalidumo grupė) ir kuriam iki sukankant 18 metų buvo nustatytas neįgalumo lygis, arba globėjas (rūpintojas), kurie kreipiasi į išmokų administratorių dėl išmokų.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Išmokų administratoriaus veiklos sąnaudų kompensavimas\n\nIšmokų administratoriaus patiriamos išmokų skyrimo, mokėjimo ir išieškojimo sąnaudos kompensuojamos pagal Lietuvos Respublikos valstybės socialinių fondų biudžetų atitinkamų metų rodiklių patvirtinimo įstatyme nustatytą procentinį dydį šioms sąnaudoms kompensuoti iš Socialinės apsaugos ir darbo ministerijai skirtų valstybės biudžeto asignavimų.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 3 dalį ir ją išdėstyti taip:\n\n„3. Šio straipsnio 1 ir 2 dalyse nustatytais atvejais išmoka vienam vaikui per mėnesį negali būti didesnė negu 2,5 bazinės socialinės išmokos dydžio, galiojusio mėnesį, už kurį mokama išmoka.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio pakeitimas",
      "content": "Pakeisti 8 straipsnio nuostatą iki dvitaškio ir ją išdėstyti taip:\n\n„Pareiškėjas, kreipdamasis į išmokų administratorių, socialinės apsaugos ir darbo ministro tvirtinamuose vaikų išlaikymo išmokų nuostatuose (toliau – Nuostatai) nustatyta tvarka turi pateikti:“."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 5 straipsnis įsigalioja 2026 m. sausio 1 d.\n\n2. Šio įstatymo 4 straipsnis įsigalioja 2026 m. liepos 1 d.\n\n3. Lietuvos Respublikos Vyriausybė ir socialinės apsaugos ir darbo ministras iki 2025 m. gruodžio 31 d. priima šio įstatymo 5 straipsnyje išdėstyto Lietuvos Respublikos vaikų išlaikymo išmokų įstatymo 8 straipsnio įgyvendinamuosius teisės aktus.\n\n4. Iki 2026 m. birželio 30 d. paskirtų ir 2026 m. liepos 1 d. ar vėliau valstybės mokamų išmokų, skirtų vaikams išlaikyti, (toliau – išmokos), įskaitant išmokas, dėl kurių skyrimo ir mokėjimo pareiškėjas kreipėsi pakartotinai, dydis nuo 2026 m. liepos 1 d. be atskiro pareiškėjo prašymo perskaičiuojamas ir likusį nuo 2026 m. liepos 1 d. išmokų mokėjimo laikotarpį išmokos mokamos taikant šio įstatymo 4 straipsnyje išdėstytą Vaikų išlaikymo išmokų įstatymo 6 straipsnio 3 dalies nuostatą dėl išmokų dydžio.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
