{
  "id": "lt-law-x-1016",
  "type": "statute",
  "title": "Lietuvos Respublikos valstybės sienos ir jos apsaugos įstatymo 2, 5, 8, 9, 11, 20, 26 straipsnių pakeitimo ir papildymo, 6 straipsnio pripažinimo netekusiu galios bei Įstatymo papildymo priedu įstatymas",
  "short_name": "X-1016",
  "status": "in_force",
  "issued_date": "2007-01-12",
  "in_force_date": "2007-01-30",
  "url": "https://e-tar.lt/portal/lt/legalAct/TAR.D87B19CB9AD1/sLHZQRziLC",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas 18 ir 19 dalimis",
      "content": "1. Papildyti 2 straipsnį 18 dalimi:\n\n„18. Gretutinė zona – Lietuvos Respublikos išskirtinės ekonominės zonos dalis, gretima teritorinei jūrai ir nutolusi 24 jūrmyles nuo bazinių linijų, nuo kurių yra matuojamas teritorinės jūros plotis.“\n\n2. Papildyti 2 straipsnį 19 dalimi:\n\n„19. Kitos šiame įstatyme vartojamos sąvokos suprantamos taip, kaip jos apibrėžtos 2006 m. kovo 15 d. Europos Parlamento ir Tarybos reglamente (EB) Nr. 562/2006, nustatančiame taisyklių, reglamentuojančių asmenų judėjimą per sienas, Bendrijos kodeksą (Šengeno sienų kodeksas).“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pavadinimo ir 4 dalies pakeitimas, straipsnio papildymas 5 ir 6 dalimis",
      "content": "1. Pakeisti 5 straipsnio pavadinimą ir jį išdėstyti taip:\n\n„5 straipsnis. Valstybės sienos kirtimo ir patikrinimo bendrieji reikalavimai“.\n\n2. 5 straipsnio 4 dalyje po žodžio „įstatymai“ įrašyti žodžius „Europos Sąjungos teisės aktai“ ir šią dalį išdėstyti taip:\n\n„4. Dokumentus, suteikiančius teisę kirsti valstybės sieną, nustato Lietuvos Respublikos įstatymai, Europos Sąjungos teisės aktai, Lietuvos Respublikos tarptautinės sutartys ir kiti teisės aktai.“\n\n3. Papildyti straipsnį 5 dalimi:\n\n„5. Šio straipsnio 1 dalis netaikoma kertant vidaus sieną.“\n\n4. Papildyti straipsnį 6 dalimi:\n\n„6. Šio straipsnio 1, 2, 3 ir 4 dalys taikomos:\n\n1) patikrinimo prie išorinės sienos metu;\n\n2) laikinai atnaujinus patikrinimą prie vidaus sienos siekiant užtikrinti viešąją tvarką, nacionalinį saugumą.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pripažinimas netekusiu galios",
      "content": "Pripažinti 6 straipsnį netekusiu galios."
    },
    {
      "provision_ref": "art4",
      "section": "4",
      "title": "4 straipsnis. 8 straipsnio 1 dalies 9 punkto pakeitimas",
      "content": "8 straipsnio 1 dalies 9 punkte po žodžio „įstatymų“ įrašyti žodžius „Europos Sąjungos teisės aktų“ ir šį punktą išdėstyti taip:\n\n„9) atlikti kitus Lietuvos Respublikos įstatymų, Europos Sąjungos teisės aktų, Lietuvos Respublikos tarptautinių sutarčių ir kitų teisės aktų uždraustus veiksmus.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 1 dalies 1 punkto pakeitimas",
      "content": "9 straipsnio 1 dalies 1 punkte vietoj žodžio „trečiosios“ įrašyti žodį „kitos“, po žodžių „prasidėjo Lietuvos Respublikos“ įrašyti žodžius „vidaus vandenyse“, po žodžio „jūroje“ įrašyti žodžius „ar gretutinėje zonoje“ ir šį punktą išdėstyti taip:\n\n„1) persekioti ir sulaikyti laivą (išskyrus užsienio valstybėms priklausančius karo laivus ar laivus, naudojamus nekomerciniais tikslais) už Lietuvos Respublikos teritorinės jūros ribų, kol jis įplauks į savo valstybės arba kitos valstybės teritorinę jūrą, jeigu Valstybės sienos apsaugos tarnyba arba kitos kompetentingos valstybės institucijos turi pagrindą manyti, kad laivas pažeidė Lietuvos Respublikos įstatymus, o bandymas sustabdyti laivą prasidėjo Lietuvos Respublikos vidaus vandenyse, teritorinėje jūroje ar gretutinėje zonoje ir laivas buvo nenutrūkstamai persekiojamas;“."
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 5 dalies pakeitimas",
      "content": "11 straipsnio 5 dalyje po žodžių „Lietuvos Respublikos“ įrašyti žodžius „į trečiąsias valstybes“ ir šią dalį išdėstyti taip:\n\n„5. Orlaiviai ir kiti skraidymo aparatai, esantys oro uostuose (aerodromuose) bei išskrendantys iš Lietuvos Respublikos į trečiąsias valstybes, gali pakilti tik juos patikrinus pasienio kontrolės punkte.“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio 1 punkto pakeitimas",
      "content": "20 straipsnio 1 punkte po žodžių „Kuršių marių“ išbraukti žodžius „bei kitus vidaus“, po žodžio „teritorijoje“ įrašyti žodžius „bei pasienio vandenis, kurių vandenimis arba krantais eina išorės siena“ ir šį punktą išdėstyti taip:\n\n„1) draudžiama be Valstybės sienos apsaugos tarnybos leidimo išplaukti ir žvejoti, važiuoti arba eiti pėsčiomis per užšalusius Kuršių marių vandenis, esančius pasienio ruožo teritorijoje, bei pasienio vandenis, kurių vandenimis arba krantais eina išorės siena;“."
    },
    {
      "provision_ref": "art8",
      "section": "8",
      "title": "8 straipsnis. 26 straipsnio 1 dalies pakeitimas",
      "content": "26 straipsnio 1 dalyje po žodžių „kitais įstatymais“ įrašyti žodžius „Europos Sąjungos teisės aktais“ ir šią dalį išdėstyti taip:\n\n„1. Valstybės sienos apsauga yra sudėtinė Lietuvos Respublikos nacionalinio saugumo užtikrinimo sistemos dalis. Ji atliekama vadovaujantis Lietuvos Respublikos Konstitucija, Lietuvos Respublikos tarptautinėmis sutartimis, šiuo ir kitais įstatymais, Europos Sąjungos teisės aktais, Vyriausybės nutarimais bei kitais teisės aktais.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos valstybės sienos ir jos\napsaugos įstatymo priedas\n\nĮGYVENDINAMI EUROPOS SĄJUNGOS TEISĖS AKTAI\n\n2006 m. kovo 15 d. Europos Parlamento ir Tarybos reglamentas (EB) Nr. 562/2006, nustatantis taisyklių, reglamentuojančių asmenų judėjimą per sienas, Bendrijos kodeksą (Šengeno sienų kodeksas) (OL 2006 L 105, p. 1).“"
    },
    {
      "provision_ref": "art10",
      "section": "10",
      "title": "10 straipsnis. Baigiamosios nuostatos",
      "content": "1. Šio įstatymo 2 ir 6 straipsniai įsigalioja nuo Europos Sąjungos Tarybos sprendimo, patikrinus pagal taikomas Šengeno vertinimo procedūras, ar būtinos sąlygos dėl viso atitinkamo acquis taikymo yra įvykdytos Lietuvos Respublikoje, priėmimo.\n\n2. Vyriausybė arba jos įgaliotos institucijos iki šio straipsnio 1 dalyje nurodyto sprendimo priima teisės aktus, reguliuojančius patikrinimo prie išorės sienos atlikimo tvarką bei patikrinimo prie vidaus sienos laikino atnaujinimo tvarką, peržiūri teisės aktus, nustatančius pasienio ruožo ribas, ir parengia atitinkamų teisės aktų pakeitimus dėl pasienio teisinio režimo sušvelninimo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
