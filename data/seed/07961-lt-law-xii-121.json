{
  "id": "lt-law-xii-121",
  "type": "statute",
  "title": "Lietuvos Respublikos žvalgybos įstatymo pakeitimo įstatymo 1, 2 straipsnių pakeitimo ir papildymo įstatymas",
  "short_name": "XII-121",
  "status": "in_force",
  "issued_date": "2012-12-20",
  "in_force_date": "2012-12-31",
  "url": "https://e-tar.lt/portal/lt/legalAct/TAR.4514DDC8FED1/FdUJKhYBjL",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnyje nauja redakcija išdėstyto Lietuvos Respublikos žvalgybos įstatymo 64 straipsnio 5 dalį ir ją išdėstyti taip:\n\n„5. Žvalgybos pareigūnų priedas už tarnybos stažą skaičiuojamas nuo pareiginės algos bazinio dydžio:\n\n1) nuo 1 iki 2 metų – 0,45;\n\n2) nuo 2 iki 4 metų – 0,8;\n\n3) nuo 4 iki 6 metų – 1,25;\n\n4) nuo 6 iki 8 metų – 1,5;\n\n5) nuo 8 iki 10 metų – 1,8;\n\n6) nuo 10 iki 12 metų – 2,25;\n\n7) nuo 12 iki 14 metų – 2,7;\n\n8) nuo 14 iki 16 metų – 3,15;\n\n9) nuo 16 iki 18 metų – 3,6;\n\n10) nuo 18 metų – 4,05.“"
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pakeitimas",
      "content": "Pakeisti 1 straipsnyje nauja redakcija išdėstyto Lietuvos Respublikos žvalgybos įstatymo 64 straipsnio 5 dalį ir ją išdėstyti taip:\n\n„5. Žvalgybos pareigūnų priedas už tarnybos stažą skaičiuojamas nuo pareiginės algos bazinio dydžio:\n\n1) nuo 1 iki 2 metų – 0,45;\n\n2) nuo 2 iki 4 metų – 0,8;\n\n3) nuo 4 iki 6 metų – 1,25;\n\n4) nuo 6 iki 8 metų – 1,5;\n\n5) nuo 8 iki 10 metų – 1,8;\n\n6) nuo 10 iki 12 metų – 2,25;\n\n7) nuo 12 iki 14 metų – 2,7;\n\n8) nuo 14 iki 16 metų – 3,15;\n\n9) nuo 16 iki 18 metų – 3,6;\n\n10) nuo 18 iki 20 metų – 4,05;\n\n11) nuo 20 metų už kiekvienus paskesnius tarnybos metus papildomai – 0,25.“"
    },
    {
      "provision_ref": "art3",
      "section": "3",
      "title": "3 straipsnis. 2 straipsnio papildymas 13, 14, 15 ir 16 dalimis",
      "content": "1. Papildyti 2 straipsnį 13 dalimi:\n\n„13. Iki 2012 m. gruodžio 31 d. žvalgybos pareigūnams paskirtas išmokas dėl ligos, motinystės, tėvystės, motinystės (tėvystės) ir dėl nelaimingų atsitikimų darbe toliau moka jas paskyrusios žvalgybos institucijos iš joms skirtų valstybės biudžeto asignavimų.“\n\n2. Papildyti 2 straipsnį 14 dalimi:\n\n„14. Jeigu nuo 2013 m. sausio 1 d. žvalgybos pareigūnams, tapusiems apdraustaisiais pagal Lietuvos Respublikos valstybinio socialinio draudimo įstatymo 4 straipsnio 1 dalį, apskaičiuojant kompensuojamąjį uždarbį ligos (įskaitant profesinės ligos ir ligos pagal Lietuvos Respublikos nelaimingų atsitikimų darbe ir profesinių ligų socialinio draudimo įstatymą), motinystės, tėvystės, motinystės (tėvystės) socialinio draudimo pašalpoms patenka laikotarpiai, kada jie nebuvo drausti ligos ir motinystės socialiniu draudimu bei nelaimingų atsitikimų darbe socialiniu draudimu, šios socialinio draudimo pašalpos apskaičiuojamos pagal jų faktiškai turėtas draudžiamąsias pajamas. Šioje dalyje numatytais atvejais žvalgybos institucija žvalgybos pareigūnui iš jai skirtų valstybės biudžeto asignavimų skiria ir iki draudiminio įvykio pabaigos moka jo kompensuojamojo užmokesčio dalį. Ši dalis apskaičiuojama kaip mokėtinos ir išmokėtos ligos (įskaitant profesinės ligos ir ligos pagal Lietuvos Respublikos nelaimingų atsitikimų darbe ir profesinių ligų socialinio draudimo įstatymą), motinystės, tėvystės, motinystės (tėvystės) socialinio draudimo pašalpos skirtumas.“\n\n3. Papildyti 2 straipsnį 15 dalimi:\n\n„15. Šio straipsnio 13 dalyje nurodytos išmokos, mokamos nuo 2013 m. sausio 1 d., ir 14 dalyje nurodyta kompensuojamojo uždarbio dalis, žvalgybos institucijos mokama iš jai skirtų valstybės biudžeto asignavimų, prilyginamos socialinio draudimo pašalpoms, numatytoms Lietuvos Respublikos ligos ir motinystės socialinio draudimo įstatyme arba Lietuvos Respublikos nelaimingų atsitikimų darbe ir profesinių ligų socialinio draudimo įstatyme.“\n\n4. Papildyti 2 straipsnį 16 dalimi:\n\n„16. Šio straipsnio 14 dalyje nurodytų išmokų apskaičiavimo ir mokėjimo tvarką nustato Vyriausybė ar jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. Šio įstatymo įsigaliojimas ir įgyvendinimas",
      "content": "1. Šio įstatymo 1 straipsnis galioja iki 2013 m. gruodžio 31 d.\n\n2. Šio įstatymo 2 straipsnis įsigalioja 2014 m. sausio 1 d.\n\n3. Lietuvos Respublikos Vyriausybė priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
