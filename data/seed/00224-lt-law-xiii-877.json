{
  "id": "lt-law-xiii-877",
  "type": "statute",
  "title": "Lietuvos Respublikos įstatymas dėl Lietuvos Respublikos narystės Tarptautiniame valiutos fonde",
  "short_name": "XIII-877",
  "status": "in_force",
  "issued_date": "2017-12-12",
  "in_force_date": "2018-01-01",
  "url": "https://e-tar.lt/portal/lt/legalAct/08711820e4c111e7acd7ea182930b17f",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato su Lietuvos Respublikos naryste Tarptautiniame valiutos fonde susijusių įsipareigojimų vykdymo principus ir tvarką."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Lietuvos Respublikos kvota Tarptautiniame valiutos fonde – Lietuvos Respublikai Tarptautiniame valiutos fonde suteikta specialiosiomis skolinimosi teisėmis išreikšta kvota, kurią Lietuvos Respublika turi apmokėti pagal Tarptautinio valiutos fondo steigimo sutartyje ir kituose šio fondo teisės aktuose nustatytus reikalavimus.\n\n2. Tarptautinio valiutos fondo finansinės iniciatyvos – Tarptautinio valiutos fondo steigimo sutartyje ir kituose šio fondo teisės aktuose nustatytos finansinės priemonės, vykdomos savanoriškai ir nesusijusios su Lietuvos Respublikos kvota Tarptautiniame valiutos fonde.\n\n3. Tarptautinio valiutos fondo finansinės operacijos – Tarptautinio valiutos fondo steigimo sutartyje ir kituose šio fondo teisės aktuose nustatytos operacijos, susijusios su Lietuvos Respublikos kvota Tarptautiniame valiutos fonde."
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos kvotos Tarptautiniame valiutos fonde dydžio keitimas",
      "content": "Sprendimus dėl Lietuvos Respublikos kvotos Tarptautiniame valiutos fonde dydžio keitimo priima Lietuvos Respublikos Seimas."
    },
    {
      "provision_ref": "art4",
      "section": "4",
      "title": "4 straipsnis. Tarptautinio valiutos fondo fiskalinė agentūra",
      "content": "1. Pagal Tarptautinio valiutos fondo steigimo sutarties V straipsnio 1 dalį Lietuvos bankas yra Tarptautinio valiutos fondo fiskalinė agentūra ir Lietuvos Respublikos vardu vykdo Tarptautinio valiutos fondo finansines operacijas.\n\n2. Lietuvos bankas šio straipsnio 1 dalyje nurodytoms Tarptautinio valiutos fondo finansinėms operacijoms vykdyti naudoja Lietuvos banko finansinį turtą."
    },
    {
      "provision_ref": "art5",
      "section": "5",
      "title": "5 straipsnis. Tarptautinio valiutos fondo depozitoriumas",
      "content": "Pagal Tarptautinio valiutos fondo steigimo sutarties XIII straipsnio 2 dalies a punktą Lietuvos bankas yra Tarptautinio valiutos fondo depozitoriumas."
    },
    {
      "provision_ref": "art6",
      "section": "6",
      "title": "6 straipsnis. Lietuvos Respublikai Tarptautinio valiutos fondo skirtos specialiosios skolinimosi teisės",
      "content": "Lietuvos Respublikai Tarptautinio valiutos fondo skirtos specialiosios skolinimosi teisės yra Lietuvos banko oficialiųjų užsienio atsargų, kurios yra valdomos, naudojamos ir kuriomis disponuojama Lietuvos Respublikos Lietuvos banko įstatymo nustatyta tvarka, dalis."
    },
    {
      "provision_ref": "art7",
      "section": "7",
      "title": "7 straipsnis. Sprendimai dėl Lietuvos Respublikos dalyvavimo įgyvendinant Tarptautinio valiutos fondo finansines iniciatyvas",
      "content": "1. Lietuvos bankas sprendžia dėl dalyvavimo Tarptautinio valiutos fondo finansinėse iniciatyvose, kurioms būtų naudojamas Lietuvos banko finansinis turtas.\n\n2. Dėl Lietuvos Respublikos dalyvavimo Tarptautinio valiutos fondo finansinėse iniciatyvose, kurioms būtų naudojamos valstybės biudžeto lėšos, sprendžia Lietuvos Respublikos Vyriausybė."
    },
    {
      "provision_ref": "art8",
      "section": "8",
      "title": "8 straipsnis. Lietuvos Respublikos atstovavimas Tarptautinio valiutos fondo valdytojų valdyboje",
      "content": "Lietuvos Respublikai Tarptautinio valiutos fondo valdytojų valdyboje atstovauja Lietuvos banko valdybos pirmininkas – Tarptautinio valiutos fondo valdytojas ir Lietuvos Respublikos finansų ministras – pakaitinis Tarptautinio valiutos fondo valdytojas."
    },
    {
      "provision_ref": "art9",
      "section": "9",
      "title": "9 straipsnis. Lietuvos Respublikos institucijų bendradarbiavimas",
      "content": "Lietuvos bankas ir Lietuvos Respublikos finansų ministerija tarpusavyje nustatyta tvarka bendradarbiauja, derina Lietuvos Respublikos poziciją ir keičiasi informacija visais su Lietuvos Respublikos naryste ir atstovavimu Tarptautiniame valiutos fonde susijusiais klausimais."
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2018 m. sausio 1 d.\n\n2. Iki šio įstatymo įsigaliojimo dienos Lietuvos Respublikos Vyriausybė pakeičia Lietuvos Respublikos Vyriausybės 1992 m. balandžio 14 d. nutarimą Nr. 264 „Dėl įstojimo į Tarptautinį valiutos fondą ir Pasaulio banką“.\n\n3. Per 30 darbo dienų nuo šio įstatymo įsigaliojimo Lietuvos bankas:\n\n1) perima iš Lietuvos Respublikos finansų ministerijos teises ir įsipareigojimus, susijusius su Tarptautinio valiutos fondo fiskalinės agentūros funkcijų vykdymu;\n\n2) grąžina į valstybės biudžetą Lietuvos Respublikos finansų ministerijos už Lietuvos Respublikos kvotą Tarptautiniame valiutos fonde sumokėtų lėšų sumą, atitinkančią Tarptautinio valiutos fondo sąskaitų Nr. 1 ir Nr. 2, esančių Lietuvos banke, likutį šio įstatymo įsigaliojimo dieną.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Lietuvos Respublikos kvota Tarptautiniame valiutos fonde",
      "definition": "Lietuvos Respublikai Tarptautiniame valiutos fonde suteikta specialiosiomis skolinimosi teisėmis išreikšta kvota, kurią Lietuvos Respublika turi apmokėti pagal Tarptautinio valiutos fondo steigimo sutartyje ir kituose šio fondo teisės aktuose nustatytus reikalavimus.",
      "source_provision": "art2"
    },
    {
      "term": "Tarptautinio valiutos fondo finansinės iniciatyvos",
      "definition": "Tarptautinio valiutos fondo steigimo sutartyje ir kituose šio fondo teisės aktuose nustatytos finansinės priemonės, vykdomos savanoriškai ir nesusijusios su Lietuvos Respublikos kvota Tarptautiniame valiutos fonde.",
      "source_provision": "art2"
    },
    {
      "term": "Tarptautinio valiutos fondo finansinės operacijos",
      "definition": "Tarptautinio valiutos fondo steigimo sutartyje ir kituose šio fondo teisės aktuose nustatytos operacijos, susijusios su Lietuvos Respublikos kvota Tarptautiniame valiutos fonde.",
      "source_provision": "art2"
    }
  ]
}
