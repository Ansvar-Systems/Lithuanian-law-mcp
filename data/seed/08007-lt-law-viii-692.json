{
  "id": "lt-law-viii-692",
  "type": "statute",
  "title": "Lietuvos Respublikos valstybės kontrolės įstatymo 2, 10, 11, 35, 37, 42 straipsnių pakeitimo ir papildymo įstatymas",
  "short_name": "VIII-692",
  "status": "in_force",
  "issued_date": "1998-04-07",
  "in_force_date": "1998-04-22",
  "url": "https://e-tar.lt/portal/lt/legalAct/TAR.475097468520",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies pakeitimas",
      "content": "Iš 2 straipsnio 1 dalies išbraukti žodžius „kuri prižiūri, ar teisėtai valdomas ir naudojamas valstybės turtas ir kaip vykdomas valstybės biudžetas“ ir šią dalį išdėstyti taip:\n\n„Lietuvos Respublikos valstybės kontrolė (toliau – Valstybės kontrolė) yra Lietuvos Respublikos Seimui atskaitinga aukščiausioji ekonominės finansinės kontrolės valstybės institucija.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio papildymas nauja 1 dalimi, 2 dalies 14 punkto pakeitimas ir papildymas",
      "content": "1. 10 straipsnį papildyti nauja 1 dalimi:\n\n„Valstybės kontrolė prižiūri, ar teisėtai ir efektyviai valdomas ir naudojamas valstybės turtas, kaip vykdomas valstybės biudžetas, kaip valstybės įstaigos laikosi finansinės drausmės, ir teikia siūlymus finansinei drausmei užtikrinti.“\n\n2. Buvusias 1 ir 2 dalis laikyti 2 ir 3 dalimis.\n\n3. 2 dalies 14 punkte vietoj žodžių „valstybės žemės, miškų, vandenų“ įrašyti žodžius „Lietuvos Respublikos žemės fondo“, po žodžio „teisėtumą“ įrašyti žodžius „ir apskaitą“ ir šį punktą išdėstyti taip:\n\n„14) Lietuvos Respublikos žemės fondo ir kitų gamtos išteklių naudojimo teisėtumą ir apskaitą, taip pat valstybės žemės vertės nustatymą;“."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Tikrinamų subjektų veiklos vertinimas\n\nValstybės kontrolė, vykdydama savo funkcijas, gali įvertinti tikrinamų valstybės ir savivaldybių institucijų bei ūkio subjektų veiklą taupumo, rezultatyvumo ir efektyvumo požiūriu.“"
    },
    {
      "provision_ref": "art4",
      "section": "4",
      "title": "4 straipsnis. 35 straipsnio 8, 9 punktų pakeitimas ir papildymas 16 punktu",
      "content": "8 punkte išbraukti žodžius „valstybės ir savivaldybių institucijų bei“, „valstybei nesumokėtus mokesčius ir“, vietoj žodžių „ar valstybinius“ įrašyti žodį „bei“, po žodžio „skirtus“ įrašyti žodį „gautus“, 9 punkte išbraukti žodžius „valstybės ir savivaldybių institucijų bei“, „mokesčius ir“, vietoj žodžių „ar valstybinius“ įrašyti žodį „bei“, po žodžio „skirtus“ įrašyti žodį „gautus“, vietoj žodžio „nesumokėtus“ įrašyti žodį „nesumokėtas“, straipsnį papildyti nauju 16 punktu ir šiuos punktus išdėstyti taip:\n\n„8) įpareigoti tikrinamų ūkio subjektų vadovus grąžinti į valstybės ir savivaldybių biudžetus bei fondus lėšas, dotacijas, biudžetinius asignavimus, skirtus, gautus arba panaudotus pažeidžiant įstatymus ar kitus teisės aktus, taip pat sumokėti ekonomines sankcijas;\n\n9) iš tikrinamų ūkio subjektų ne ginčo tvarka išieškoti į valstybės ir savivaldybių biudžetus bei fondus lėšas, dotacijas, biudžetinius asignavimus, skirtus, gautus arba panaudotus pažeidžiant įstatymus ar kitus teisės aktus, taip pat nesumokėtas ekonomines sankcijas;“\n\n„16) įpareigoti mokesčių administratorius Lietuvos Respublikos mokesčių administravimo įstatymo nustatyta tvarka išieškoti Valstybės kontrolės tikrinimų metu nustatytus mokesčių mokėtojų nesumokėtus mokesčius ir ekonomines sankcijas.“"
    },
    {
      "provision_ref": "art5",
      "section": "5",
      "title": "5 straipsnis. 37 straipsnio 2 dalies pakeitimas",
      "content": "Pakeisti 37 straipsnio 2 dalies pirmąjį sakinį ir šią dalį išdėstyti taip:\n\n„Valstybės kontrolieriaus ar jo pavaduotojų sprendimai gali būti apskųsti teismui per 10 dienų nuo jų gavimo dienos. Kreipimasis į teismą nesustabdo valstybės kontrolieriaus ar jo pavaduotojų sprendimų vykdymo, jei teismas nenusprendžia kitaip.“"
    },
    {
      "provision_ref": "art6",
      "section": "6",
      "title": "6 straipsnis. 42 straipsnio pakeitimas ir papildymas",
      "content": "Pakeisti ir papildyti 42 straipsnį ir jį išdėstyti taip:\n\n„42 straipsnis. Valstybės kontrolės pareigūnų pareigos\n\nValstybės kontrolės pareigūnai privalo:\n\n1) sąžiningai atlikti jiems pavestas funkcijas ir tarnybines užduotis;\n\n2) ginti valstybės ir piliečių teisėtus interesus laikydamiesi įstatymų nustatytų įgaliojimų;\n\n3) objektyviai ir principingai vertinti tikrinimų metu nustatytus pažeidimus ir trūkumus;\n\n4) saugoti valstybės, komercines ir profesines paslaptis, sužinotas einant tarnybines pareigas;\n\n5) susilaikyti nuo atlikto tikrinimo išankstinių viešų vertinimų, kol dėl tikrinimo ataskaitos (akto) nepriimti atitinkami sprendimai.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
