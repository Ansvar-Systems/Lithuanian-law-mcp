{
  "id": "lt-law-xiii-150",
  "type": "statute",
  "title": "Lietuvos Respublikos tikslinių kompensacijų įstatymo Nr. XII-2507 7 ir 10 straipsnių pakeitimo įstatymas",
  "short_name": "XIII-150",
  "status": "in_force",
  "issued_date": "2016-12-20",
  "in_force_date": "2017-04-01",
  "url": "https://e-tar.lt/portal/lt/legalAct/97529f80ccff11e6a2cac7383cbb90a3/tKtoHYwMGh",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Tikslinių kompensacijų skyrimas ir mokėjimas\n\n1. Tikslinės kompensacijos skiriamos ir mokamos pagal asmenų, turinčių teisę gauti šias išmokas, gyvenamąją vietą Lietuvos Respublikoje arba vadovaujantis Europos Sąjungos socialinės apsaugos sistemų koordinavimo reglamentais.\n\n2. Tikslinės kompensacijos skiriamos asmenų, turinčių teisę gauti šias išmokas, arba jų globėjų ar rūpintojų prašymu. Tikslinės kompensacijos 18 metų nesukakusiems asmenims skiriamos jų tėvų (įtėvių), globėjų ar rūpintojų prašymu.\n\n3. Kreipiantis dėl tikslinės kompensacijos skyrimo arba paskirtos tikslinės kompensacijos mokėjimo, privaloma pateikti visus šiame įstatyme ir Tikslinių kompensacijų skyrimo ir mokėjimo nuostatuose nurodytus dokumentus. Asmens sveikatos būklė šio straipsnio 4 dalies 3 ir 4 punktuose numatytais atvejais patvirtinama medicininiais dokumentais, o šio straipsnio 5 dalies 3 punkte nurodyta aplinkybė – savivaldybės administracijos surašytu buities ir gyvenimo sąlygų patikrinimo aktu.\n\n4. Tikslinės kompensacijos mokamos asmenims, kurie turi teisę gauti šias išmokas, išskyrus šiuos atvejus:\n\n1) tikslinės kompensacijos, paskirtos asmenims iki 18 metų, mokamos vienam iš neįgalaus vaiko (įvaikio) tėvų (įtėvių), globėjui arba rūpintojui;\n\n2) tikslinės kompensacijos, paskirtos sukakusiems 18 metų asmenims, kuriems yra paskirti globėjai ar rūpintojai, mokamos jų globėjams ar rūpintojams;\n\n3) tikslinė kompensacija ar tikslinis priedas, paskirti 18 metų sukakusiems asmenims, kurie dėl sveikatos būklės negali patys atsiimti paskirtos išmokos ir įgalioti, kad ją atsiimtų kitas asmuo (negali išreikšti savo valios), ir kuriems nepaskirti globėjai ar rūpintojai (toliau – slaugomas asmuo), mokami veiksniam šioje srityje ne socialinės rizikos asmeniui, kuris yra kreipęsis į teismą dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba dėl globos (rūpybos) nustatymo ir ši civilinė byla yra iškelta, išskyrus šios dalies 4 punkte nurodytą atvejį;\n\n4) jeigu į teismą dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba dėl globos (rūpybos) nustatymo kreipėsi prokuroras arba globos ir rūpybos institucija ir ši civilinė byla yra iškelta, tikslinė kompensacija ar tikslinis priedas mokami veiksniam šioje srityje ne socialinės rizikos asmeniui, kuris kreipėsi į prokurorą ar globos ir rūpybos instituciją dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba dėl globos (rūpybos) nustatymo.\n\n5. Šio straipsnio 4 dalies 4 punkte nurodytu atveju asmuo, kuris kreipiasi dėl tikslinės kompensacijos ar tikslinio priedo mokėjimo, turi atitikti bent vieną iš šių sąlygų:\n\n1) yra deklaravęs gyvenamąją vietą tuo pačiu adresu kaip ir slaugomas asmuo;\n\n2) yra slaugomo asmens artimasis giminaitis;\n\n3) yra asmuo, neįregistravęs santuokos su slaugomu asmeniu, tačiau tvarkantis su juo bendrą ūkį;\n\n4) iki slaugomo asmens pilnametystės buvo jo globėjas (rūpintojas).\n\n6. Tikslinė kompensacija ar tikslinis priedas šio straipsnio 4 dalies 3 arba 4 punkte nurodytam asmeniui (toliau – slaugantis asmuo) mokami jo prašymu ir tol, kol išlieka visos šio straipsnio 4 dalies 3 punkte nurodytos aplinkybės ir kol šio straipsnio 4 dalies 4 punkte nurodytas asmuo atitinka bent vieną iš šio straipsnio 5 dalyje nurodytų sąlygų, tačiau ne ilgiau, negu įsiteisėja teismo sprendimas dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje ir globos (rūpybos) nustatymo.\n\n7. Savivaldybės administracija per Tikslinių kompensacijų skyrimo ir mokėjimo nuostatuose nustatytą terminą privalo priimti sprendimą dėl tikslinės kompensacijos skyrimo arba jau paskirtų tikslinės kompensacijos ar tikslinio priedo mokėjimo slaugančiam asmeniui ir apie tai raštu pranešti pareiškėjui.\n\n8. Tikslinės kompensacijos didinamos kiekvieną kartą patvirtinus naują tikslinių kompensacijų bazės dydį.\n\n9. Tikslinės kompensacijos gavėjas ar vienas iš jo tėvų (įtėvių), globėjas, rūpintojas arba slaugantis asmuo privalo pranešti savivaldybės administracijai apie aplinkybes, turinčias įtakos tikslinės kompensacijos mokėjimui, per 10 dienų nuo šių aplinkybių atsiradimo dienos. Savivaldybės administracija, informuodama pareiškėją apie priimtą sprendimą paskirti tikslinę kompensaciją ar mokėti jau paskirtus tikslinę kompensaciją ar tikslinį priedą, kartu privalo pranešti tikslinės kompensacijos gavėjui arba vienam iš jo tėvų (įtėvių), globėjui, rūpintojui arba slaugančiam asmeniui, kokios aplinkybės turi įtakos šių išmokų mokėjimui. Permokėta tikslinės kompensacijos suma arba tikslinės kompensacijos ar tikslinio priedo gavėjui priklausiusi, tačiau slaugančiam asmeniui neteisėtai išmokėta tikslinės kompensacijos ar tikslinio priedo suma grąžinama savivaldybės administracijos nustatyta tvarka arba išieškoma šio straipsnio 10 dalyje nustatyta tvarka. Jeigu tikslinė kompensacija permokama dėl savivaldybės administracijos kaltės, nereikalaujama, kad tikslinės kompensacijos gavėjas permokėtą sumą grąžintų, ir permokėta suma iš jo neišieškoma.\n\n10. Jeigu slaugantis asmuo negrąžina tikslinės kompensacijos ar tikslinio priedo gavėjui priklausiusios, tačiau slaugančiam asmeniui neteisėtai išmokėtos tikslinės kompensacijos ar tikslinio priedo sumos, ši suma išieškoma iš slaugančio asmens teismo tvarka. Permokėta, tačiau negrąžinta tikslinės kompensacijos suma išieškoma iš tikslinės kompensacijos gavėjui priklausančios tikslinės kompensacijos. Išieškoma suma per mėnesį negali viršyti 20 procentų asmeniui priklausančios tikslinės kompensacijos. Rašytiniu gavėjo prašymu gali būti išieškoma daugiau kaip 20 procentų, tačiau ne daugiau kaip 50 procentų mokėtinos tikslinės kompensacijos sumos per mėnesį. Jeigu tikslinės kompensacijos mokėjimas gavėjui nutraukiamas, o visa permokėta suma neišieškota, likusi skola išieškoma teismo tvarka.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Tikslinės kompensacijos asmenims, gyvenantiems ar slaugomiems (prižiūrimiems) stacionariose socialinės globos, auklėjimo ar slaugos įstaigose, neskiriamos ir nemokamos. Kai šie asmenys laikinai ar visam laikui išvyksta iš šių įstaigų, tikslinės kompensacijos skiriamos, o paskirtosios pradedamos mokėti nuo kitos dienos po to, kai jie išvyko iš šių įstaigų. Jeigu šie asmenys vėl grįžta į stacionarias socialinės globos, auklėjimo ar slaugos įstaigas, tikslinės kompensacijos nemokamos nuo kitos dienos po to, kai jie vėl apgyvendinti ar pradėti slaugyti šiose įstaigose.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. balandžio 1 d.\n\n2. Lietuvos Respublikos Vyriausybė iki 2017 m. kovo 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
