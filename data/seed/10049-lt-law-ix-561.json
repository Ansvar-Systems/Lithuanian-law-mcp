{
  "id": "lt-law-ix-561",
  "type": "statute",
  "title": "Lietuvos Respublikos visuomenės informavimo įstatymo 37 straipsnio pakeitimo įstatymas",
  "short_name": "IX-561",
  "status": "in_force",
  "issued_date": "2001-10-18",
  "in_force_date": "2001-11-07",
  "url": "https://e-tar.lt/portal/lt/legalAct/TAR.A3620F2EC64C",
  "provisions": [
    {
      "provision_ref": "art1",
      "section": "1",
      "title": "1 straipsnis. 37 straipsnio 1 dalies 2 punkto pakeitimas ir 3 dalies papildymas",
      "content": "1. 37 straipsnio 1 dalies 2 punkte po žodžių „keliose valstybėse Europos Sąjungos narėse“ vietoj žodžio „arba“ įrašyti „ir“, po žodžių „jei Europos Sąjunga“ vietoj žodžio „arba“ įrašyti „ir“ ir šį punktą išdėstyti taip:\n\n„2) sukurti trečiosiose Europos valstybėse, tai yra ne valstybėse Europos Sąjungos narėse ar valstybėse, kuriose įsigaliojusi Europos Tarybos konvencija dėl televizijos be sienų, jeigu jie sukurti vienoje ar keliose trečiosiose Europos valstybėse įsisteigusių kūrėjų arba šiems kūrėjams bendradarbiaujant su kūrėjais, įsisteigusiais vienoje ar keliose valstybėse Europos Sąjungos narėse ir Lietuvos Respublikoje, tuo atveju, jei Europos Sąjunga ir Lietuvos Respublika yra sudariusios su šiomis trečiosiomis Europos valstybėmis sutartis dėl bendradarbiavimo audiovizualinėje srityje ir jeigu šie kūriniai yra iš esmės sukurti autorių ir kūrėjų, gyvenančių vienoje ar keliose Europos valstybėse.“\n\n2. 37 straipsnio 3 dalyje po žodžių „Europos Sąjungos narių“ ir po žodžių „jeigu Europos Sąjungos“ įrašyti žodžius „arba Lietuvos Respublikos“ ir šią dalį išdėstyti taip:\n\n„3. Kūriniai, kurie, remiantis šio straipsnio 1 dalies nuostatomis, neturėtų būti laikomi Europos kūriniais, bet yra sukurti remiantis dvišalėmis bendro kūrimo (gamybos) sutartimis tarp valstybių Europos Sąjungos narių arba Lietuvos Respublikos ir trečiųjų Europos valstybių, traktuojami kaip Europos kūriniai, jeigu Europos Sąjungos arba Lietuvos Respublikos kūrėjų įnašas sudaro didžiąją bendro kūrimo (gamybos) išlaidų dalį ir jeigu jų kūrimas (gamyba) nėra kontroliuojamas kūrėjų, įsisteigusių valstybėje ne Europos Sąjungos narėje.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
