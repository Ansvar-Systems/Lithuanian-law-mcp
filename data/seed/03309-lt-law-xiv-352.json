{
  "id": "lt-law-xiv-352",
  "type": "statute",
  "title": "Lietuvos Respublikos vienišo asmens išmokos įstatymas",
  "short_name": "XIV-352",
  "status": "in_force",
  "issued_date": "2021-05-27",
  "in_force_date": "2021-07-01",
  "url": "https://e-tar.lt/portal/lt/legalAct/81473890c8e011eba2bad9a0748ee64d/odvnoFtUJB",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šis įstatymas nustato vienišo asmens išmokos, kurios tikslas – suteikti papildomą valstybės finansinę paramą vienišiems asmenims, dydį, finansavimo šaltinį, skyrimo ir mokėjimo sąlygas.\n\n2. Šis įstatymas taikomas pilnamečiams asmenims ir emancipuotiems nepilnamečiams asmenims, kuriems yra nustatytas 55 procentų ir mažesnis darbingumo lygis (iki 2005 m. liepos 1 d. pripažinti I, II ar III grupės invalidais), neįgalumo lygis arba kurie yra sukakę Lietuvos Respublikos socialinio draudimo pensijų įstatyme nustatytą socialinio draudimo senatvės pensijos amžių (toliau – senatvės pensijos amžius).\nStraipsnio dalies pakeitimai:\nNr. XIV-352, 2021-05-27, paskelbta TAR 2021-06-09, i. k. 2021-13152\nNr. XIV-679, 2021-11-23, paskelbta TAR 2021-11-26, i. k. 2021-24470\n\n3. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos neįgaliųjų socialinės integracijos įstatyme, Socialinio draudimo pensijų įstatyme ir Šalpos pensijų įstatyme."
    },
    {
      "provision_ref": "art2",
      "section": "2",
      "title": "2 straipsnis. Sąlygos skirti ir mokėti vienišo asmens išmoką",
      "content": "1. Vienišo asmens išmoką Valstybinio socialinio draudimo fondo valdybos prie Socialinės apsaugos ir darbo ministerijos (toliau – Fondo valdyba) direktoriaus įgaliota (įgaliotos) Valstybinio socialinio draudimo fondo administravimo įstaiga (įstaigos) (toliau – Valstybinio socialinio draudimo fondo administravimo įstaiga) privalo skirti ir mokėti pilnamečiams asmenims ir emancipuotiems nepilnamečiams asmenims, kuriems nustatytas 55 procentų ir mažesnis darbingumo lygis (iki 2005 m. liepos 1 d. pripažinti I, II ar III grupės invalidais), neįgalumo lygis arba kurie yra sukakę senatvės pensijos amžių ir kurie:\n\n1) Lietuvos Respublikos gyvenamosios vietos deklaravimo įstatymo nustatyta tvarka yra deklaravę gyvenamąją vietą Lietuvos Respublikoje arba yra įtraukti į gyvenamosios vietos nedeklaravusių asmenų apskaitą ir yra\n\n2) asmenys, Lietuvos Respublikoje ar užsienio valstybėje nesudarę santuokos, arba\n\n3) asmenys, kurių Lietuvos Respublikoje ar užsienio valstybėje sudarytos santuokos yra pasibaigusios, arba\n\n4) našliai (našlės):\n\na) kurie (kurios) neturi teisės gauti socialinio draudimo našlių pensijos, valstybinės našlių pensijos, valstybinės našlių rentos ir negauna iš užsienio valstybės periodinės pensinio pobūdžio išmokos našlystės (maitintojo netekimo) atveju arba\n\nb) kuriems (kurioms) paskirtos (paskirtų) socialinio draudimo našlių pensijos, valstybinės našlių pensijos, valstybinės našlių rentos ir (ar) iš užsienio valstybės gaunamos periodinės pensinio pobūdžio išmokos našlystės (maitintojo netekimo) atveju mokėjimas yra sustabdytas ir kuriems (kurioms) atitinkamą kalendorinį mėnesį mokėtinos šiame papunktyje nurodytos išmokos dydis arba bendra šiame papunktyje nurodytų išmokų suma, kai našlys (našlė) turi teisę gauti daugiau negu vieną iš šiame punkte nurodytų išmokų, yra mažesnis (mažesnė) už šio įstatymo 3 straipsnyje nustatytą vienišo asmens išmokos dydį, arba\n\nc) kurie (kurios) turi teisę gauti socialinio draudimo našlių pensiją, valstybinę našlių pensiją, socialinio draudimo našlaičių, šalpos našlaičių ir (ar) valstybinę našlaičių pensiją, tačiau yra pasirinkę gauti socialinio draudimo našlaičių, šalpos našlaičių ir (ar) valstybinę našlaičių pensiją.\n\n2. Mirus vienišo asmens išmokos gavėjui, jį laidojusiam asmeniui, kuris pirmas kreipėsi į šio įstatymo 5 straipsnio 3 dalyje nurodytą įstaigą, išmokama mirusiam asmeniui paskirta vienišo asmens išmoka už jo mirties mėnesį, jeigu ji jam dar nebuvo išmokėta, ir dar viena viso vienišo asmens išmokos dydžio, galiojusio mirusio asmens mirties mėnesį, suma. Kitos mirusiam vienišo asmens išmokos gavėjui priklausančios vienišo asmens išmokos sumos, kurios jam nebuvo išmokėtos dėl mirties, išmokamos mirusio asmens įpėdiniams, kuriems paveldėjimo tvarka perėjo mirusio asmens turtas ir kurie pateikė paveldėjimo teisės liudijimą ar patvirtintą jo kopiją, jeigu informacijos ir (ar) duomenų apie asmenis, kuriems paveldėjimo tvarka perėjo mirusio asmens turtas, nėra valstybės registruose (kadastruose), žinybiniuose registruose, valstybės informacinėse sistemose ir kitose informacinėse sistemose, finansuojamose iš valstybės biudžeto ar savivaldybių biudžetų ir (ar) valstybės pinigų fondų.\n\nStraipsnio pakeitimai:\nNr. XIV-679, 2021-11-23, paskelbta TAR 2021-11-26, i. k. 2021-24470"
    },
    {
      "provision_ref": "art3",
      "section": "3",
      "title": "3 straipsnis. Vienišo asmens išmokos dydis",
      "content": "Vienišo asmens išmokos dydis – vienas Lietuvos Respublikos Valstybinio socialinio draudimo fondo biudžeto atitinkamų metų rodiklių patvirtinimo įstatyme nustatytas našlių pensijos bazinis dydis.\n\nStraipsnio pakeitimai:\nNr. XIV-352, 2021-05-27, paskelbta TAR 2021-06-09, i. k. 2021-13152\nNr. XIV-679, 2021-11-23, paskelbta TAR 2021-11-26, i. k. 2021-24470"
    },
    {
      "provision_ref": "art4",
      "section": "4",
      "title": "4 straipsnis. Vienišo asmens išmokos mokėjimo šaltinis",
      "content": "Vienišo asmens išmoka mokama, taip pat jos skyrimo, mokėjimo ir pristatymo išlaidos finansuojamos iš Lietuvos Respublikos valstybės biudžeto lėšų."
    },
    {
      "provision_ref": "art5",
      "section": "5",
      "title": "5 straipsnis. Vienišo asmens išmokos skyrimo ir mokėjimo tvarka",
      "content": "1. Vienišo asmens išmoka skiriama ir mokama nuo dienos, kurią asmuo atitinka šiame įstatyme nustatytas sąlygas skirti ir mokėti šią išmoką.\n\n2. Vienišo asmens išmoka mokama kas mėnesį už einamąjį kalendorinį mėnesį. Jeigu vienišo asmens išmoka paskirta ne už visą kalendorinį mėnesį, mokamos vienišo asmens išmokos dydis proporcingai mažinamas.\n\n3. Vienišo asmens išmokas skiria, moka, jų mokėjimą sustabdo, atnaujina, nutraukia ir vienišo asmens išmokų permokas išieško Valstybinio socialinio draudimo fondo administravimo įstaiga. Valstybinio socialinio draudimo fondo administravimo įstaiga vienišo asmens išmokas pristato Fondo valdybos direktoriaus nustatyta tvarka, suderinta su Valstybinio socialinio draudimo fondo taryba.\n\n4. Vienišo asmens išmoką, vadovaudamasi šiuo įstatymu ir Fondo valdybos direktoriaus patvirtintais Vienišo asmens išmokos skyrimo ir mokėjimo nuostatais (toliau – Nuostatai), kuriuose nustatoma kreipimosi dėl vienišo asmens išmokos, šios išmokos skyrimo, informavimo apie šios išmokos paskyrimą (įskaitant informavimą apie automatizuotu duomenų tvarkymu pagrįsto sprendimo priėmimą, asmens teisės prašyti peržiūrėti ar paaiškinti šį sprendimą, reikalauti žmogaus įsikišimo, taip pat teisės ginčyti sprendimą įgyvendinimo tvarkos pateikimą) ir jos mokėjimo tvarka, ir remdamasi Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro pateiktais duomenimis (duomenimis apie socialinio draudimo išmokos mokėjimo būdą; duomenimis, patvirtinančiais šio įstatymo 2 straipsnio 1 dalies 4 punkte nurodytą faktą (socialinio draudimo našlių pensijos, socialinio draudimo našlaičių pensijos, valstybinės našlių pensijos paskyrimo datą, sumą, mokėjimo ar sustabdymo datą), ir Lietuvos Respublikos gyventojų registro pateiktais duomenimis (duomenimis apie asmens gyvenamąją vietą (nuolatinės gyvenamosios vietos adresą, gyvenamosios vietos deklaravimo arba įtraukimo į gyvenamosios vietos nedeklaravusių asmenų apskaitą datą), šeiminę padėtį (šeiminę padėtį ir jos pasikeitimo datą), asmens mirties datą), skiria ir moka Valstybinio socialinio draudimo fondo administravimo įstaiga, nereikalaudama asmens, kuris atitinka šiame įstatyme nustatytas sąlygas skirti ir mokėti vienišo asmens išmoką, prašymo. Taikant nurodytą automatizuotu duomenų tvarkymu pagrįstą sprendimą, asmeniui turi būti pateikta informacija, nurodyta šio straipsnio 11 dalyje, ir užtikrinta asmens teisė prašyti peržiūrėti ar paaiškinti šį sprendimą, reikalauti žmogaus įsikišimo, taip pat ginčyti šį sprendimą. Šios teisės įgyvendinimo tvarka nustatyta Nuostatuose. Asmenys, pageidaujantys pateikti prašymą dėl vienišo asmens išmokos skyrimo, mokėjimo, atnaujinimo ar atsisakymo, gali pateikti užpildytą Fondo valdybos direktoriaus patvirtintos formos rašytinį prašymą arba pateikti žodinį prašymą Valstybinio socialinio draudimo fondo administravimo įstaigų bendruoju informacijos telefono ryšio numeriu, Fondo valdybos direktoriaus nustatyta tvarka fiksuojant (įrašant) atliktas asmens identifikavimo ir autentifikavimo procedūras ir prašymo turinį. Fondo valdybos direktorius nustato konkretų viešai skelbiamą informacijos telefono ryšio numerį, kuriuo gali būti pateiktas žodinis prašymas dėl vienišo asmens išmokos skyrimo, mokėjimo, atnaujinimo ir atsisakymo, taip pat prašymą telefonu teikiančio asmens identifikavimo ir autentifikavimo, prašymo teikimo telefonu procedūras, šių procedūrų ir prašymo turinio fiksavimo ir įrašų saugojimo tvarką. Šioje dalyje nurodyta tvarka telefonu pateiktas žodinis prašymas prilyginamas rašytiniam prašymui.\n\n5. Vienišo asmens išmokos mokėjimas sustabdomas, jeigu:\n\n1) vienišo asmens išmokos gavėjas tampa asmeniu, nedeklaravusiu gyvenamosios vietos Lietuvos Respublikoje, nes Lietuvos Respublikos gyventojų registre panaikinti jo gyvenamosios vietos deklaravimo Lietuvos Respublikoje duomenys arba jis išbrauktas iš gyvenamosios vietos nedeklaravusių asmenų apskaitos, išskyrus šio straipsnio 8 dalies 1 punkte nustatytą atvejį;\n\n2) įsiteisėjusiu teismo sprendimu vienišo asmens išmokos gavėjas yra pripažintas nežinia kur esančiu;\n\n3) gaunami duomenys apie aplinkybes, kuriomis remiantis galima nuspręsti, kad asmuo nebeatitinka šiame įstatyme nustatytų sąlygų skirti ir mokėti vienišo asmens išmoką;\n\n4) vienišo asmens išmokos gavėjui nustatomas didesnis negu 55 procentų darbingumo lygis arba pasibaigia neįgalumo lygio nustatymo terminas;\n\n5) asmens prašymu atsisakoma vienišo asmens išmokos.\n\n6. Vienišo asmens išmokos mokėjimas sustabdomas nuo kito kalendorinio mėnesio, einančio po to kalendorinio mėnesio, kurį atsirado šio straipsnio 5 dalyje nurodyta (nurodytos) aplinkybė (aplinkybės), pirmos dienos.\n\n7. Vienišo asmens išmokos mokėjimas atnaujinamas, jeigu išnyksta šio straipsnio 5 dalies 1, 2, 3 ir (ar) 4 punkte nurodyta (nurodytos) aplinkybė (aplinkybės), dėl kurios (kurių) buvo sustabdytas vienišo asmens išmokos mokėjimas, ir asmuo atitinka šiame įstatyme nustatytas sąlygas skirti ir mokėti vienišo asmens išmoką. Vienišo asmens išmokos mokėjimas atnaujinamas nuo vienišo asmens išmokos mokėjimo sustabdymo dienos, jeigu asmuo atitiko šiame įstatyme nustatytas sąlygas skirti ir mokėti vienišo asmens išmoką. Jeigu vienišo asmens išmokos mokėjimas buvo sustabdytas šio straipsnio 5 dalies 5 punkte nustatytu atveju, vienišo asmens išmokos mokėjimas atnaujinamas nuo asmens prašymo atnaujinti vienišo asmens išmokos mokėjimą gavimo Valstybinio socialinio draudimo fondo administravimo įstaigoje dienos, jeigu asmuo sprendimo atnaujinti vienišo asmens išmokos mokėjimą metu atitiko vienišo asmens išmokos skyrimo ir mokėjimo sąlygas.\n\n8. Vienišo asmens išmokos mokėjimas nutraukiamas, jeigu:\n\n1) Gyvenamosios vietos deklaravimo įstatymo nustatyta tvarka vienišo asmens išmokos gavėjas deklaravo išvykimą iš Lietuvos Respublikos;\n\n2) vienišo asmens išmokos gavėjas Lietuvos Respublikoje ar užsienio valstybėje sudarė santuoką;\n\n3) našlys (našlė), kuriam (kuriai) paskirta vienišo asmens išmoka, nebeatitinka bent vienos iš šio įstatymo 2 straipsnio 1 dalies 4 punkte nustatytų sąlygų skirti ir mokėti vienišo asmens išmoką;\n\n4) paaiškėjo, kad vienišo asmens išmoka asmeniui buvo paskirta remiantis neteisingais Lietuvos Respublikos gyventojų registro ar Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro duomenimis.\n\n9. Šio straipsnio 8 dalyje nustatytais atvejais vienišo asmens išmokos mokėjimas nutraukiamas nuo kito kalendorinio mėnesio, einančio po to kalendorinio mėnesio, kurį atsirado šio straipsnio 8 dalyje nurodyta (nurodytos) aplinkybė (aplinkybės), pirmos dienos. Tais atvejais, kai vienišo asmens išmoka ne dėl asmens kaltės išmokama už kalendorinį mėnesį (mėnesius), einantį (einančius) po kalendorinio mėnesio, kurį atsirado šio straipsnio 8 dalyje nurodyta (nurodytos) aplinkybė (aplinkybės), vienišo asmens išmokos mokėjimas nutraukiamas nuo dienos, iki kurios buvo išmokėta vienišo asmens išmoka.\n\n10. Valstybinio socialinio draudimo fondo administravimo įstaiga:\n\n1) sprendimą dėl vienišo asmens išmokos skyrimo priima per 20 darbo dienų nuo:\n\na) dienos, kurią Valstybinio socialinio draudimo fondo administravimo įstaiga pagal duomenų teikimo sutartis gavo visus šiame įstatyme ir Nuostatuose nurodytus duomenis iš registrų, kad asmuo atitinka šiame įstatyme nustatytas sąlygas skirti ir mokėti vienišo asmens išmoką, arba\n\nb) asmens prašymo sustabdyti socialinio draudimo našlių pensijos, valstybinės našlių pensijos, kurių dydis mažesnis negu vienišo asmens išmokos dydis, mokėjimą ir visos šiame įstatyme ir Nuostatuose nurodytos informacijos, duomenų ir (ar) dokumentų ar patvirtintų jų kopijų, reikalingų vienišo asmens išmokai skirti ir mokėti, gavimo Valstybinio socialinio draudimo fondo administravimo įstaigoje dienos;\n\n2) sprendimą sustabdyti, atnaujinti ar nutraukti vienišo asmens išmokos mokėjimą priima per 20 darbo dienų nuo informacijos, duomenų ir (ar) dokumentų apie aplinkybes, kurioms esant vienišo asmens išmokos mokėjimas sustabdomas, atnaujinamas ar nutraukiamas, ar patvirtintų šių dokumentų kopijų gavimo Valstybinio socialinio draudimo fondo administravimo įstaigoje dienos.\n\n11. Asmenys apie priimtus šio straipsnio 10 dalyje nurodytus sprendimus informuojami raštu arba elektroninių ryšių priemonėmis per 3 darbo dienas nuo sprendimų priėmimo dienos, pateikiant sprendimo originalą arba jo nuorašą. Informuojant apie priimtą šio straipsnio 10 dalies 1 punkto a papunktyje nurodytą sprendimą, asmeniui taip pat nurodoma, kad jam buvo taikytas automatizuotu duomenų tvarkymu grindžiamas sprendimas (sprendimas priimtas remiantis Valstybinio socialinio draudimo fondo administravimo įstaigos gaunamais ir valdomais Lietuvos Respublikos gyventojų registro ir Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro duomenimis, nurodytais šio straipsnio 4 dalyje), o asmuo turi teisę prašyti peržiūrėti ar prašyti paaiškinti šį sprendimą, reikalauti žmogaus įsikišimo, taip pat ginčyti šį sprendimą.\n\n12. Asmenys, sudarę santuoką užsienio valstybėje, išvykę gyventi į užsienio valstybę, kai duomenų apie šias aplinkybes (santuokos sudarymo, išvykimo gyventi į užsienį faktą ir datą) Lietuvos Respublikos gyventojų registre nėra, gaunantys iš užsienio valstybės periodines pensinio pobūdžio išmokas našlystės (maitintojo netekimo) atvejais, valstybinę našlių rentą, kai duomenų apie šias aplinkybes (išmokos gavimo faktą ir datą) Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registre nėra, apie šias aplinkybes ar vieną iš jų Nuostatuose nustatyta tvarka privalo nedelsdami pranešti Valstybinio socialinio draudimo fondo administravimo įstaigai, nurodydami savo vardą, pavardę, gimimo datą. Jeigu apie tokias aplinkybes vienišo asmens išmokos gavėjas Nuostatuose nustatyta tvarka nepraneša per 10 darbo dienų nuo šių aplinkybių atsiradimo dienos (jeigu šios aplinkybės atsirado anksčiau, negu buvo paskirta vienišo asmens išmoka, apie jas arba vieną iš jų jis privalo pranešti per 10 darbo dienų nuo dienos, kurią jis sužinojo ar turėjo sužinoti apie priimtą sprendimą jam skirti vienišo asmens išmoką), nurodydamas savo vardą, pavardę, gimimo datą, arba, jeigu mokant vienišo asmens išmoką, paaiškėja, kad už tą laikotarpį, už kurį ši išmoka išmokėta, jos gavėjas gavo valstybinę našlių rentą ar iš užsienio valstybės periodinę pensinio pobūdžio išmoką našlystės atveju ir dėl to susidarė vienišo asmens išmokos permoka, permokėta šios išmokos suma iš jos gavėjo išieškoma Lietuvos Respublikos valstybinio socialinio draudimo įstatymo nustatyta tvarka.\n\n13. Jeigu vienišo asmens išmoka permokama ne dėl šios išmokos gavėjo kaltės, permokėta vienišo asmens išmokos suma iš jos gavėjo neišieškoma.\n\n14. Lietuvos Respublikos gyventojų registro tvarkytojas teikia duomenis apie asmens civilinės būklės aktų įrašus (nuolatinės gyvenamosios vietos adresą, gyvenamosios vietos deklaravimo arba įtraukimo į gyvenamosios vietos nedeklaravusių asmenų apskaitą datą), šeiminę padėtį ir jos pasikeitimo datą, asmens mirties datą pagal Fondo valdybos ir Lietuvos Respublikos gyventojų registro tvarkytojo sudarytą duomenų teikimo sutartį.\n\n15. Asmuo, pageidaujantis susipažinti su vienišo asmens išmokai skirti tvarkomais jo duomenimis, turi pateikti Valstybinio socialinio draudimo fondo administravimo įstaigai prašymą 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) ir Fondo valdybos direktoriaus nustatyta tvarka.\n\n16. Asmuo, susipažinęs su vienišo asmens išmokai skirti tvarkomais jo duomenimis ir informacija, turi teisę Reglamento (ES) 2016/679 ir Fondo valdybos direktoriaus nustatyta tvarka reikalauti, kad Valstybinio socialinio draudimo fondo administravimo įstaiga imtųsi visų įmanomų priemonių netiksliems, klaidingiems, neišsamiems duomenims ir informacijai ištaisyti, ir privalo pateikti tokį reikalavimą pagrindžiančius dokumentus. Valstybinio socialinio draudimo fondo administravimo įstaiga privalo nuo reikalavimo ir jį pagrindžiančių dokumentų gavimo šioje įstaigoje dienos imtis visų galimų priemonių netikslumams ištaisyti ir apie tai informuoti duomenų subjektą.\n\n17. Valstybinio socialinio draudimo fondo administravimo įstaiga gaunamų ir tvarkomų asmens duomenų vienišo asmens išmokai skirti saugumą užtikrina ir juos tvarko vadovaudamasi Reglamentu (ES) 2016/679.\n\nStraipsnio pakeitimai:\nNr. XIV-679, 2021-11-23, paskelbta TAR 2021-11-26, i. k. 2021-24470"
    },
    {
      "provision_ref": "art6",
      "section": "6",
      "title": "6 straipsnis. Vienišo asmens išmokos ir kitų asmeniui priklausančių išmokų ar kompensacijų santykis",
      "content": "Pagal šį įstatymą išmokama vienišo asmens išmoka neturi įtakos kitoms asmeniui pagal kitus įstatymus priklausančioms kas mėnesį mokamoms išmokoms ir (ar) kompensacijoms, taip pat skiriamai piniginei socialinei paramai, apmokėjimui už socialines paslaugas, jeigu kituose įstatymuose nenustatyta kitaip."
    },
    {
      "provision_ref": "art7",
      "section": "7",
      "title": "7 straipsnis. Fondo valdybos ir Valstybinio socialinio draudimo fondo administravimo įstaigų sprendimų ir veiksmų (neveikimo) apskundimas",
      "content": "Asmenys turi teisę skųsti Fondo valdybos ir Valstybinio socialinio draudimo fondo administravimo įstaigų sprendimus ir veiksmus (neveikimą) Valstybinio socialinio draudimo įstatymo nustatyta tvarka."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2, 3 ir 4 dalis, įsigalioja 2021 m. liepos 1 d.\n\n2. Fondo valdybos direktorius iki 2021 m. birželio 30 d. priima šio įstatymo įgyvendinamuosius teisės aktus.\n\n3. 2022 m. sausio 1 d. įsigalioja tokia šio įstatymo 1 straipsnio 2 dalies redakcija:\n\n„2. Šis įstatymas taikomas pilnamečiams asmenims ir emancipuotiems nepilnamečiams asmenims, kuriems yra nustatytas 55 procentų ir mažesnis darbingumo lygis (iki 2005 m. liepos 1 d. pripažinti I, II ar III grupės invalidais), neįgalumo lygis arba kurie yra sukakę Lietuvos Respublikos socialinio draudimo pensijų įstatyme nustatytą socialinio draudimo senatvės pensijos amžių (toliau – senatvės pensijos amžius).“.\n\nStraipsnio dalies pakeitimai:\nNr. XIV-679, 2021-11-23, paskelbta TAR 2021-11-26, i. k. 2021-24470\n\n4. 2022 m. sausio 1 d. įsigalioja tokia šio įstatymo 3 straipsnio redakcija:\n\n„3 straipsnis. Vienišo asmens išmokos dydis\n\nVienišo asmens išmokos dydis – 32 eurai.“\n\n5. Įsigaliojus šiam įstatymui, Valstybinio socialinio draudimo fondo administravimo įstaigos:\n\n1) nuo 2021 m. liepos 1 d. iki 2021 m. spalio 31 d. Valstybinio socialinio draudimo fondo administravimo įstaigose gautus asmenų prašymus skirti vienišo asmens išmoką išnagrinėja ir sprendimus dėl šios išmokos skyrimo priima ne vėliau kaip iki 2021 m. lapkričio 30 d., vienišo asmens išmoką paskirdamos nuo asmens teisės į vienišo asmens išmoką atsiradimo dienos. Paskirtoji vienišo asmens išmoka išmokama šia tvarka:\n\na) už 2021 m. liepos, rugpjūčio, rugsėjo ir spalio mėnesius – 2021 m. lapkričio mėnesį;\n\nb) už 2021 m. lapkričio mėnesį – 2021 m. gruodžio mėnesį;\n\nc) už 2021 m. gruodžio mėnesį – 2022 m. sausio mėnesį;\n\n2) nuo 2021 m. lapkričio 1 d. Valstybinio socialinio draudimo fondo administravimo įstaigose gautus asmenų prašymus skirti vienišo asmens išmoką nagrinėja ir sprendimus dėl šios išmokos skyrimo priima šio įstatymo 5 straipsnio 10 dalyje nustatytais terminais.\n\nStraipsnio dalies pakeitimai:\nNr. XIV-679, 2021-11-23, paskelbta TAR 2021-11-26, i. k. 2021-24470"
    },
    {
      "provision_ref": "art9",
      "section": "9",
      "title": "9 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė kartu su Lietuvos Respublikos 2022 metų valstybės biudžeto ir savivaldybių biudžetų finansinių rodiklių patvirtinimo įstatymo ir Lietuvos Respublikos 2022 metų valstybinio socialinio draudimo fondo biudžeto rodiklių patvirtinimo įstatymo projektais pateikia Lietuvos Respublikos Seimui pasiūlymus dėl nuo 2023 m. sausio 1 d. taikytino vienišo asmens išmokos dydžio ir šios išmokos indeksavimo tvarkos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Šis įstatymas nustato vienišo asmens išmokos, kurios tikslas",
      "definition": "suteikti papildomą valstybės finansinę paramą vienišiems asmenims, dydį, finansavimo šaltinį, skyrimo ir mokėjimo sąlygas.\n\n2. Šis įstatymas taikomas pilnamečiams asmenims ir emancipuotiems nepilnamečiams asmenims, kuriems yra nustatytas 55 procentų ir mažesnis darbingumo lygis (iki 2005 m. liepos 1 d. pripažinti I, II ar III grupės invalidais), neįgalumo lygis arba kurie yra sukakę Lietuvos Respublikos socialinio draudimo pensijų įstatyme nustatytą socialinio draudimo senatvės pensijos amžių (toliau – senatvės pensijos amžius).\nStraipsnio dalies pakeitimai:\nNr. XIV-352, 2021-05-27, paskelbta TAR 2021-06-09, i. k. 2021-13152\nNr. XIV-679, 2021-11-23, paskelbta TAR 2021-11-26, i. k. 2021-24470\n\n3. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos neįgaliųjų socialinės integracijos įstatyme, Socialinio draudimo pensijų įstatyme ir Šalpos pensijų įstatyme.",
      "source_provision": "art1"
    }
  ]
}
