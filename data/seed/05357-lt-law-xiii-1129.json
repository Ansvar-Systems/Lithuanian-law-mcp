{
  "id": "lt-law-xiii-1129",
  "type": "statute",
  "title": "Lietuvos Respublikos administracinių nusižengimų kodekso XV skyriaus pavadinimo, 221, 222 ir 589 straipsnių pakeitimo įstatymas",
  "short_name": "XIII-1129",
  "status": "in_force",
  "issued_date": "2018-04-26",
  "in_force_date": "2018-06-01",
  "url": "https://e-tar.lt/portal/lt/legalAct/d3c6b49052c511e884cbc4327e55f3ca/QKznplviJf",
  "provisions": [
    {
      "provision_ref": "art1",
      "section": "1",
      "title": "1 straipsnis. XV skyriaus pavadinimo pakeitimas",
      "content": "Pakeisti XV skyriaus pavadinimą ir jį išdėstyti taip:\n\n„XV SKYRIUS\nADMINISTRACINIAI NUSIŽENGIMAI, SUSIJĘ SU PREKYBA, FINANSŲ SISTEMA IR OFICIALIĄJA STATISTIKA“."
    },
    {
      "provision_ref": "art2",
      "section": "2",
      "title": "2 straipsnis. 221 straipsnio pakeitimas",
      "content": "Pakeisti 221 straipsnį ir jį išdėstyti taip:\n\n„221 straipsnis. Statistinių duomenų pateikimo tvarkos pažeidimas\n\n1. Statistinių duomenų nepateikimas nustatyta tvarka oficialiąją statistiką tvarkančioms įstaigoms arba melagingų statistinių duomenų pateikimas oficialiąją statistiką tvarkančioms įstaigoms\nužtraukia baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki trijų šimtų eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo aštuonių šimtų iki vieno tūkstančio aštuonių šimtų eurų.\n\n3. Pateiktus statistinius duomenis patvirtinančių dokumentų nepateikimas oficialiąją statistiką tvarkančių įstaigų valstybės tarnautojams, darbuotojams arba šių dokumentų nuslėpimas\nužtraukia baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki trijų šimtų eurų.“"
    },
    {
      "provision_ref": "art3",
      "section": "3",
      "title": "3 straipsnis. 222 straipsnio pakeitimas",
      "content": "Pakeisti 222 straipsnį ir jį išdėstyti taip:\n\n„222 straipsnis. Konfidencialių statistinių duomenų naudojimo ir platinimo tvarkos pažeidimas\n\n1. Konfidencialių statistinių duomenų naudojimas arba platinimas ne oficialiosios statistikos tikslams, taip pat konfidencialių statistinių duomenų atskleidimas, išskyrus Lietuvos Respublikos oficialiosios statistikos įstatyme numatytas išimtis,\nužtraukia baudą oficialiąją statistiką tvarkančių įstaigų pareigūnams, valstybės tarnautojams, darbuotojams ir asmenims, su kuriais valstybės tarnybos arba darbo santykiai su oficialiąją statistiką tvarkančia įstaiga yra pasibaigę, nuo vieno šimto penkiasdešimt iki trijų šimtų eurų.\n\n2. Konfidencialių statistinių duomenų naudojimas ne mokslo tikslams arba jų atskleidimas\nužtraukia baudą aukštųjų mokyklų ir mokslinių tyrimų institutų vadovams ir tyrėjams nuo vieno šimto penkiasdešimt iki trijų šimtų eurų.“"
    },
    {
      "provision_ref": "art4",
      "section": "4",
      "title": "4 straipsnis. 589 straipsnio pakeitimas",
      "content": "1. Pakeisti 589 straipsnio 7 punktą ir jį išdėstyti taip:\n\n„7) Lietuvos banko – dėl šio kodekso 196 straipsnio 2 dalyje, 198, 200, 201, 202, 203, 221, 222, 224, 505, 507, 515 straipsniuose numatytų administracinių nusižengimų;“.\n\n2. Pakeisti 589 straipsnio 40 punktą ir jį išdėstyti taip:\n\n„40) Lietuvos Respublikos muitinės – dėl šio kodekso 47 straipsnio 3 dalyje, 49 straipsnio 5 dalyje, 63 straipsnio 6 dalyje, 64 straipsnyje, 65 straipsnio 3 dalyje, 66 straipsnio 5 dalyje, 69, 121, 122, 125 straipsniuose, 140 straipsnio 1, 2 dalyse, 141, 143, 173, 174, 176, 187, 208 straipsniuose, 209 straipsnio 1, 2, 3, 4, 5, 6, 7, 8 dalyse, 210, 211, 212, 213, 214, 215, 216, 217, 2171, 218, 219, 224 straipsniuose, 234 straipsnio 1 dalyje, 245 straipsnyje, 251 straipsnio 1, 2, 3, 5, 6, 7, 8, 9, 10, 11, 12, 13, 14, 15, 16, 17, 18, 19 dalyse, 284 straipsnio 5, 6 dalyse, 285 straipsnio 1 dalyje, 303 straipsnio 1, 2, 3 dalyse, 3042 straipsnio 2 dalyje, 308 straipsnio 6 dalyje, 3081 straipsnio 2, 3, 5, 7, 8 dalyse, 309 straipsnio 6, 9 dalyse, 310 straipsnio 10, 11 dalyse, 312 straipsnio 1, 3, 4 dalyse, 341 straipsnyje, 342 straipsnio 3, 4 dalyse, 408, 412 straipsniuose, 426 straipsnio 4 dalyje, 431 straipsnio 1, 2 dalyse, 436, 437, 450 straipsniuose, 459 straipsnio 3, 4, 5, 7 dalyse, 463, 464, 475, 504, 505 straipsniuose, 506 straipsnio 4 dalyje, 508, 515 straipsniuose numatytų administracinių nusižengimų;“.\n\n3. Papildyti 589 straipsnį 100 punktu:\n\n„100) kitų oficialiąją statistiką tvarkančių įstaigų – valstybės ir savivaldybių institucijų ir įstaigų, jeigu jų atliekami statistiniai tyrimai yra įtraukti į Oficialiosios statistikos programos I dalį, – dėl šio kodekso 221 straipsnyje numatytų administracinių nusižengimų.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2018 m. birželio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
