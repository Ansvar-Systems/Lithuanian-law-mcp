{
  "id": "lt-law-x-1069",
  "type": "statute",
  "title": "Lietuvos Respublikos gyventojų registro įstatymo 4, 7, 9, 10, 11, 12 straipsnių pakeitimo ir papildymo įstatymas",
  "short_name": "X-1069",
  "status": "in_force",
  "issued_date": "2007-04-03",
  "in_force_date": "2007-04-19",
  "url": "https://e-tar.lt/portal/lt/legalAct/TAR.8070FD07AFA8/YtClvgcles",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 3 dalies pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Registro duomenų tvarkymas – bet kurie su registro duomenimis atliekami veiksmai: duomenų rinkimas, užrašymas, apdorojimas, kaupimas, saugojimas, grupavimas, jungimas, teikimas, paskelbimas, naudojimas, loginės ir (ar) aritmetinės operacijos, duomenų paieška ir kiti veiksmai.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio 2 dalies papildymas 5 punktu",
      "content": "Papildyti 7 straipsnio 2 dalį 5 punktu:\n\n„5) teikti sujungtus šio įstatymo 9 straipsnyje išvardytus duomenis, nustatant giminystės ir svainystės ryšius, šio įstatymo 9 straipsnio 4 dalyje nurodytiems subjektams.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 1 dalies papildymas 16, 17, 18 punktais ir 2, 4 dalių pakeitimas",
      "content": "1. Papildyti 9 straipsnio 1 dalį 16 punktu:\n\n„16) asmens dokumento duomenys (rūšis, išdavusios valstybės kodas ir pavadinimas, serija ir numeris, išdavimo (keitimo) priežastis, išrašymo data ir data, iki kurios galioja asmens dokumentas, išdavimo data, galiojimo (negaliojimo) būklė, negaliojimo priežastis ir data, ar asmens dokumentas grąžintas, ar negrąžintas);“.\n\n2. Papildyti 9 straipsnio 1 dalį 17 punktu:\n\n„17) prašymų gauti asmens dokumentus duomenys (registracijos numeris ir data, prašymą priėmusios įstaigos kodas ir pavadinimas);“.\n\n3. Papildyti 9 straipsnio 1 dalį 18 punktu:\n\n„18) civilinės būklės aktų įrašų duomenys (rūšis, įrašo pagrindas, įrašo vieta ir data, numeris, papildymo ar pakeitimo pagrindas, žyma apie liudijimo išdavimą, mirties vietovė, įraše įrašytos pastabos).“\n\n4. Pakeisti 9 straipsnio 2 dalį ir ją išdėstyti taip:\n\n„2. Duomenys apie asmenis be pilietybės ir kitų valstybių piliečius, neturinčius leidimo gyventi Lietuvos Respublikoje, nurodyti šio straipsnio 1 dalyje, į registrą įrašomi, jeigu jie pagrįsti Lietuvos Respublikoje galiojančiais dokumentais; šio straipsnio 1 dalies 7–12 punktuose nurodyti duomenys nėra privalomi ir į registrą įrašomi, jeigu dokumentais pagrįsti visi šio straipsnio 1 dalies 1–6 punktuose nurodyti duomenys; šio straipsnio 1 dalies 13–15 punktuose nurodyti duomenys apie asmenis be pilietybės ir kitų valstybių piliečius įrašomi, jeigu jie pagrįsti Lietuvos Respublikoje išduotais dokumentais.“\n\n5. Pakeisti 9 straipsnio 4 dalį ir ją išdėstyti taip:\n\n„4. Giminystės ir svainystės ryšių duomenys pagal vienkartinį prašymą, nurodžius konkretų asmens duomenų naudojimo tikslą, gali būti teikiami teisėtvarkos subjektams – nustatytoms funkcijoms atlikti; Seimo komisijoms – įstatymų, Seimo nutarimų nustatyta tvarka pavestiems uždaviniams įgyvendinti. Giminystės ryšių duomenys gali būti teikiami Vyriausiajai tarnybinės etikos komisijai – jos tiesioginėms funkcijoms atlikti; notarams – paveldėjimo byloms tvarkyti ir nustatyti, ar nėra įstatymų nustatytų apribojimų sudaryti sandorius su artimaisiais giminaičiais; asmenims, kuriems įstatymų nustatyta teisė spręsti Lietuvos Respublikos pilietybės klausimus, – sprendimams šiais klausimais priimti.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 3 dalies pakeitimas",
      "content": "10 straipsnio 3 dalyje vietoj žodžio „pažymėjimus“ įrašyti žodį „dokumentus“ ir šią dalį išdėstyti taip:\n\n„3. Teritorinės registro tvarkymo įstaigos renka asmens duomenis, teikia juos registro duomenų centrinei bazei, šios bazės duomenų pagrindu išduoda dokumentus ir teikia duomenis nuostatuose nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 2 ir 5 dalių pakeitimas",
      "content": "1. Pakeisti 11 straipsnio 2 dalį ir ją išdėstyti taip:\n\n„2. Valstybės registrus ar informacines sistemas tvarkančios institucijos, kitos Lietuvos Respublikos valstybės ir savivaldybių institucijos ir įstaigos, savo funkcijoms atlikti naudojančios šio įstatymo 9 straipsnyje išvardytus asmens duomenis, privalo juos atnaujinti pagal registro duomenis.“\n\n2. 11 straipsnio 5 dalyje vietoj žodžio „pažymėjimai“ įrašyti žodį „dokumentai“ ir šią dalį išdėstyti taip:\n\n„5. Registrą tvarkančių įstaigų teikiami dokumentai su asmens duomenimis turi juridinę galią.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio 2 dalies 1 punkto pakeitimas",
      "content": "12 straipsnio 2 dalies 1 punkte vietoj žodžio „pažymėjimą“ įrašyti žodį „dokumentą“ ir šį punktą išdėstyti taip:\n\n„1) susipažinti ir gauti dokumentą su savo, savo nepilnamečių vaikų ir įvaikių, taip pat asmenų, kuriems paskirta globa ar rūpyba, duomenimis;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
