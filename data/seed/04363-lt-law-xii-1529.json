{
  "id": "lt-law-xii-1529",
  "type": "statute",
  "title": "Lietuvos Respublikos tabako kontrolės įstatymo Nr. I-1143 pavadinimo, 1, 2, 3, 14, 17, 18, 26 straipsnių, II skyriaus, III, IV skyrių, III skyriaus trečiojo skirsnio pavadinimų, priedo pakeitimo ir Įstatymo papildymo 16-1, 16-2, 17-1 straipsniais įstatymas",
  "short_name": "XII-1529",
  "status": "in_force",
  "issued_date": "2014-12-23",
  "in_force_date": "2015-05-01",
  "url": "https://e-tar.lt/portal/lt/legalAct/abfca110957511e4862ed7d5b632e0aa/TRuYpSGjjD",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo pakeitimas",
      "content": "Pakeisti Įstatymo pavadinimą ir jį išdėstyti taip:\n\n„LIETUVOS RESPUBLIKOS\nTABAKO, TABAKO GAMINIŲ IR SU JAIS SUSIJUSIŲ GAMINIŲ KONTROLĖS\nĮSTATYMAS“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\n1. Šis Įstatymas reglamentuoja su tabako auginimu, tabako gaminių gamyba, prekyba, laikymu, gabenimu, įvežimu, importu, reklama, vartojimu, įsigijimo ir (ar) vartojimo skatinimu bei rėmimu, taip pat su tabako, tabako gaminių ir su jais susijusių gaminių pateikimu rinkai ir ženklinimu susijusius santykius ir nustato valstybės tabako kontrolės pagrindus Lietuvos Respublikoje.\n\n2. Atsižvelgiant į tai, kad žmogaus ir visuomenės sveikata yra viena svarbiausių visuomenės vertybių, šio Įstatymo nuostatomis siekiama mažinti Lietuvos Respublikoje tabako gaminių ir su jais susijusių gaminių vartojimą, jų prieinamumą (ypač nepilnamečiams asmenims) ir dėl tabako gaminių ir su jais susijusių gaminių vartojimo atsiradusius neigiamus padarinius gyventojų sveikatai ir ūkiui.\n\n3. Tabako gaminiai ir su jais susiję gaminiai yra priskiriami specialiems gaminiams, kurių gamybai, prekybai, įvežimui, importui, reklamai, kitoms su jais susijusioms veiklos rūšims ir vartojimui pagal šį ir kitus įstatymus bei teisės aktus taikomas ypatingas valstybinis teisinis reglamentavimas.\n\n4. Šio Įstatymo nuostatos suderintos su šio Įstatymo priede nurodytais Europos Sąjungos teisės aktais.“"
    },
    {
      "provision_ref": "art3",
      "section": "3",
      "title": "3 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio Įstatymo sąvokos\n\n1. Dervos – grynas bevandenis nikotino neturintis dūmų kondensatas.\n\n2. Elektroninė cigaretė – gaminys, kuris gali būti naudojamas garams, kuriuose yra nikotino, vartoti per kandiklį, arba bet kuri tokio gaminio sudedamoji dalis, įskaitant kapsulę, rezervuarą ir įtaisą be kapsulės ar rezervuaro. Elektroninės cigaretės gali būti vienkartinės arba pripildomos iš pildomosios talpyklos ir rezervuaro, arba daugkartinės su keičiamomis vienkartinėmis kapsulėmis.\n\n3. Europos ekonominės erdvės susitarimo dalyvė – Europos Sąjungos valstybė narė ar Europos laisvosios prekybos asociacijos (ELPA) valstybė, išskyrus Šveicarijos Konfederaciją.\n\n4. Įspėjimas apie galimą žalą sveikatai – įspėjimas apie gaminio sukeliamą žalą žmogaus sveikatai arba kitus nepageidautinus padarinius, kylančius dėl jo vartojimo, įskaitant tekstinius įspėjimus, kombinuotus įspėjimus, bendrojo pobūdžio įspėjimus ir informacinius pranešimus, kaip numatyta šiame Įstatyme.\n\n5. Nikotinas – alkaloidas, randamas tabake.\n\n6. Oraliniam vartojimui skirtas tabakas – visi vartojimui per burną skirti tabako gaminiai, išskyrus rūkyti skirtus tabako gaminius, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.\n\n7. Paslėpta tabako gaminių reklama – bet kokia forma ir bet kokiomis priemonėmis skleidžiama informacija apie tabako gaminius, tabako gaminių gamintojus, importuotojus ar pardavėjus, jų firmos vardą (pavadinimą), prekių ženklą ar veiklą tokia forma, kuri gali suklaidinti reklamos vartotojus dėl šios informacijos pateikimo tikrojo tikslo. Visais atvejais paslėpta reklama laikomas toks informacijos pateikimas, kai už jį apmokama ar kitaip atsilyginama.\n\n8. Pateikimas rinkai – gaminių, neatsižvelgiant į jų pagaminimo vietą, teikimas Lietuvos Respublikoje esantiems vartotojams už mokestį ar nemokamai, įskaitant nuotolinį pardavimą; tarpvalstybinės nuotolinės prekybos atveju gaminys laikomas pateikiamu Lietuvos Respublikos rinkai, jeigu Lietuvos Respublikoje yra vartotojas.\n\n9. Paviljonas – Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.\n\n10. Pildomoji talpykla – indas, kuriame yra nikotino turinčio skysčio, kuris gali būti naudojamas elektroninei cigaretei pripildyti.\n\n11. Priedas – kita negu tabakas medžiaga, kurios įdėta į tabako gaminį, vienetinį pakelį ar bet kokią išorinę pakuotę.\n\n12. Priklausomybės sukėlimo geba – farmakologinė medžiagos geba sukelti priklausomybę – būklę, kai suteikiamu pasitenkinimu ar abstinencijos simptomų palengvinimu arba abiem būdais paveikiami individo gebėjimai kontroliuoti savo elgesį.\n\n13. Rėmimas – finansinė ar bet kokios kitos formos parama renginiui, veiklai ar asmeniui, skatinanti įsigyti ir (ar) vartoti tabako gaminius.\n\n14. Socialinė reklama – socialinės gerovės, tai yra sveikos gyvensenos, sveikatos stiprinimo, ligų ir žalingų sveikatai įpročių profilaktikos propagavimas bet kokiomis reklamos formomis ir priemonėmis.\n\n15. Sudedamoji dalis – tabakas, priedas, taip pat bet kuri medžiaga ar elementas, esantis paruoštame vartoti tabako gaminyje ar su juo susijusiuose gaminiuose, įskaitant popierių, filtrą, rašalą, kapsules ir klijus.\n\n16. Su tabako gaminiais susiję gaminiai (toliau – susiję gaminiai) – elektroninės cigaretės ir pildomosios talpyklos, taip pat rūkomieji žoliniai gaminiai.\n\n17. Švietimo įstaigos – ikimokyklinio ugdymo įstaigos, bendrojo ugdymo, aukštosios mokyklos, profesinio mokymo įstaigos, vaikų papildomo ugdymo įstaigos: meno, sporto, kalbų, technikos, kitokio profilio mokyklos, taip pat vaikų vasaros stovyklos.\n\n18. Tabakas – bulvinių šeimos tabako (Nicotiana) genties augalai (paprastasis tabakas (Nicotiana tabacum), kaimiškasis tabakas (Nicotiana rustica) ir kiti), genetiškai modifikuoti ar nemodifikuoti, jų lapai ir kitos dalys.\n\n19. Tabako gaminiai – rūkyti, uostyti, čiulpti ar kramtyti skirti gaminiai, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.\n\n20. Tabako gaminių ar susijusių gaminių importas – tabako gaminių ar susijusių gaminių įvežimas į Lietuvos Respubliką iš kitų valstybių, išskyrus Europos ekonominės erdvės susitarimo dalyves ir Turkiją.\n\n21. Tabako gaminių ar susijusių gaminių įsigijimo ir (ar) vartojimo skatinimas – informavimo ir įtikinėjimo veiksmai, įskaitant specialius renginius, akcijas, nuolaidas, dovanas ir panašiai, skatinantys apsispręsti įsigyti ir (ar) vartoti tabako gaminius ar susijusius gaminius.\n\n22. Tabako gaminių ar susijusių gaminių įvežimas – tabako gaminių ar susijusių gaminių įvežimas į Lietuvos Respubliką (išskyrus fizinių asmenų įvežamus tabako gaminius ar susijusius gaminius) iš Europos ekonominės erdvės susitarimo dalyvių ir Turkijos.\n\n23. Tabako gaminių ir susijusių gaminių reklama – bet kokia forma ir bet kokiomis priemonėmis skleidžiama informacija apie tabako gaminius ir susijusius gaminius, tiesiogiai ar netiesiogiai skatinanti įsigyti ir (ar) vartoti tabako gaminius ir susijusius gaminius.\n\n24. Tabako gaminių prekybos vieta – parduotuvių, kioskų, paviljonų, restoranų, kavinių, barų, bufetų ar kitos patalpos ir automobilinės parduotuvės, kuriose tabako gaminiai parduodami vartotojui (kai pirkėjai aptarnaujami lauko sąlygomis, tabako gaminių prekybos vieta laikoma kasos aparato įrengimo vieta), ir patalpos, kuriose vyksta tabako gaminių didmeninė prekyba.\n\n25. Tabako, tabako gaminių ir susijusių gaminių kontrolė – šiame Įstatyme ir kituose teisės aktuose nustatytų tabako ir tabako gaminių bei susijusių gaminių vartojimo, gamybos, įvežimo, importo, prekybos, reklamos, įsigijimo, įsigijimo ir (ar) vartojimo skatinimo, rėmimo valstybinio reglamentavimo priemonių, skirtų tabako gaminių ir susijusių gaminių vartojimui, taip pat jų vartojimo neigiamiems padariniams sveikatai ir ūkiui mažinti, visuma.\n\n26. Tarpvalstybinė nuotolinė prekyba – nuotolinis pardavimas vartotojams, kai vartotojas, užsakydamas gaminį mažmeninės prekybos vietoje, yra Lietuvos Respublikoje, o mažmeninės prekybos vieta įsteigta kitoje Europos ekonominės erdvės susitarimo dalyvėje ar trečiojoje šalyje; mažmeninės prekybos vieta laikoma įsteigta Europos ekonominės erdvės susitarimo dalyvėje:\n\n1) fizinio asmens atveju – jeigu jis turi savo verslo vietą toje Europos ekonominės erdvės susitarimo dalyvėje;\n\n2) kitais atvejais – jeigu asmuo, kuris verčiasi mažmenine prekyba, turi savo oficialią būstinę, centrinę administraciją ar verslo vietą, įskaitant filialą, agentūrą ar bet kokį kitą padalinį toje Europos ekonominės erdvės susitarimo dalyvėje.\n\n27. Toksiškumas – medžiagos savybė sukelti tam tikro lygio žalingą poveikį žmogaus organizmui, įskaitant ilgainiui pasireiškiantį poveikį, paprastai kai ji vartojama arba jos poveikis patiriamas dažnai ar nuolat.\n\n28. Vienetinis pakelis – mažiausia atskira rinkai pateikiamo tabako gaminio ar susijusio gaminio pakuotė.\n\n29. Užsienio juridinis asmuo – Europos ekonominės erdvės susitarimo dalyvėje, išskyrus Lietuvos Respubliką, ar kitoje užsienio valstybėje įsteigtas juridinis asmuo ar kita organizacija.“"
    },
    {
      "provision_ref": "art4",
      "section": "4",
      "title": "4 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Valstybės tabako, tabako gaminių ir susijusių gaminių kontrolės politikos principai\n\nValstybės tabako, tabako gaminių ir susijusių gaminių kontrolės politikos principai yra:\n\n1) ginti žmogaus teises į aplinką be tabako dūmų;\n\n2) mokesčiais ir kitomis valstybinio reglamentavimo priemonėmis mažinti tabako gaminių ir susijusių gaminių prieinamumą, ypač nepilnamečiams asmenims;\n\n3) drausti naudoti valstybės ir savivaldybių biudžetų lėšas tabako auginimui, jo gaminių gamybai, prekybai, importui ir įvežimui plėtoti;\n\n4) valstybinio teisinio reglamentavimo priemonėmis užtikrinti, kad dalis valstybės biudžeto lėšų, gautų iš tabako gaminių ir susijusių gaminių gamybos, importo ir prekybos, būtų skiriama sveikatos išsaugojimo ir stiprinimo programoms rengti ir įgyvendinti;\n\n5) drausti tabako gaminių ir susijusių gaminių reklamą;\n\n6) drausti tabako gaminių ir susijusių gaminių įsigijimo ir (ar) vartojimo skatinimą ir riboti jų rėmimą;\n\n7) didinti visuomenės informuotumą apie tabako gaminių ir susijusių gaminių vartojimo daromą žalą žmonių sveikatai, taip pat socialinę ir ekonominę žalą valstybei;\n\n8) skatinti rūkančius asmenis mesti rūkyti ir teikti jiems pagalbą;\n\n9) vykdyti tabako gaminių ir susijusių gaminių kontrolę ir stebėseną (monitoringą);\n\n10) remti socialinę reklamą, nerūkymo propagavimą per visuomenės informavimo priemones;\n\n11) siekti sukurti darbo, poilsio ir gyvenamąją aplinką be tabako dūmų.“"
    },
    {
      "provision_ref": "art5",
      "section": "5",
      "title": "5 straipsnis. II skyriaus pakeitimas",
      "content": "Pakeisti II skyrių ir jį išdėstyti taip:\n\n„II SKYRIUS\nTABAKO GAMINIŲ IR SUSIJUSIŲ GAMINIŲ SUDĖTIES, KOKYBĖS IR ŽENKLINIMO REIKALAVIMAI\n\nPIRMASIS SKIRSNIS\nTABAKO GAMINIŲ SUDĖTIES, KOKYBĖS IR ŽENKLINIMO REIKALAVIMAI"
    },
    {
      "provision_ref": "art4",
      "section": "4",
      "title": "4 straipsnis. Tabako gaminių sudėties ir kokybės bendrieji reikalavimai",
      "content": "1. Lietuvos Respublikoje gaminamų ir (ar) parduodamų tabako gaminių sudėties ir kokybės rodikliai turi atitikti šiame Įstatyme ir kituose teisės aktuose nustatytus reikalavimus.\n\n2. Lietuvos Respublikoje parduodamose, gaminamose ar į ją importuojamose ir eksportuojamose cigaretėse dervų kiekis neturi viršyti 10 miligramų, nikotinas – 1 miligramo, anglies monoksidas – 10 miligramų vienoje cigaretėje.\n\n3. Lietuvos Respublikos sveikatos apsaugos ministerija (toliau – Sveikatos apsaugos ministerija), taip pat institucija, Lietuvos Respublikos Vyriausybės įgaliota prižiūrėti, kaip laikomasi tabako gaminių sudėties ir kokybės reikalavimų, turi teisę iš tabako gaminių gamintojų ar importuotojų reikalauti atlikti papildomus bandymus tam, kad būtų nustatytas šio straipsnio 2 dalyje nenurodytų tabako gaminiuose esančių ar iš jų išsiskiriančių medžiagų kiekis ir įvertintas šių medžiagų poveikis sveikatai, ypač jeigu šios medžiagos pasižymi priklausomybę lemiančiu poveikiu. Papildomai bandomi kiekvieno pavadinimo, prekių ženklo, rūšies tabako gaminiai. Šie bandymai turi būti atlikti Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) laboratorijose. Šioje dalyje nurodytų bandymų rezultatai kiekvienais metais pateikiami Sveikatos apsaugos ministerijai šios nustatyta tvarka. Sveikatos apsaugos ministerija gali nustatyti kitokį bandymų rezultatų pateikimo dažnumą, jeigu tabako gaminių sudėtis nesikeičia per jos nustatytą laikotarpį. Tačiau jeigu tabako gaminio sudėtis pasikeičia, tabako gaminių gamintojai ar importuotojai privalo pranešti apie tai Sveikatos apsaugos ministerijai.\n\n4. Lietuvos Respublikos Vyriausybė ar jos įgaliota institucija, vadovaudamasi moksliniais tyrimais pagrįstais įrodymais, turi teisę uždrausti naudoti sudedamąsias dalis, pasižyminčias įprantamąsias tabako gaminių savybes didinančiu poveikiu.\n\n5. Sveikatos apsaugos ministerija šio straipsnio 3 dalyje nurodytų bandymų rezultatus kiekvienais metais praneša Europos Komisijai."
    },
    {
      "provision_ref": "art41",
      "section": "41",
      "title": "41 straipsnis. Sudedamųjų dalių reglamentavimas",
      "content": "1. Lietuvos Respublikoje draudžiama pateikti rinkai būdingo kvapo ar skonio tabako gaminius. Šis draudimas nėra taikomas priedams, kurie yra būtini tabako gaminių gamybai, pavyzdžiui, cukrui, skirtam džiovinimo proceso metu prarastam cukrui pakeisti, jeigu tie priedai nesuteikia gaminiui būdingo kvapo ar skonio ir žymiai ar išmatuojamai nepadidina tabako gaminio priklausomybės sukėlimo gebos, toksiškumo arba CMR savybių. Lietuvos Respublikos Vyriausybė ar jos įgaliota institucija praneša Europos Komisijai apie priemones, kurių imtasi pagal šią dalį.\n\n2. Europos Sąjungos teisės aktuose ar juos įgyvendinančiuose Lietuvos Respublikos Vyriausybės ar jos įgaliotos institucijos priimtuose teisės aktuose nustatomos procedūros, pagal kurias nustatoma, ar tabako gaminys patenka į šio straipsnio 1 dalies taikymo sritį.\n\n3. Lietuvos Respublikoje draudžiama pateikti rinkai tabako gaminius, kuriuose yra šių priedų:\n\n1) vitaminų arba kitų priedų, kurie sudaro įspūdį, kad tabako gaminys yra naudingas ar mažiau kenksmingas sveikatai;\n\n2) kofeino arba taurino, arba kitų priedų ir stimuliuojamųjų junginių, kurie siejami su energija ir gyvybingumu;\n\n3) priedų, nudažančių išsiskiriančias medžiagas;\n\n4) rūkomojo tabako gaminių atveju – priedų, kurie palengvina įkvėpimą ar nikotino įsisavinimą;\n\n5) priedų, kurie nesudeginto pavidalo turi CMR savybių.\n\n4. Lietuvos Respublikoje draudžiama pateikti rinkai tabako gaminius, kurių bet kokiose sudedamosiose dalyse, pavyzdžiui, filtruose, popieriuje, pakuotėse, kapsulėse, ar bet kuriuose techniniuose elementuose yra kvapiųjų medžiagų, leidžiančių pakeisti atitinkamo tabako gaminio kvapą ar skonį, jų stiprumą ar tabako gaminio dūmo sodrumą. Filtruose, popieriuje ir kapsulėse negali būti tabako arba nikotino.\nTAR pastaba. 41 straipsnio nuostatos, taikomos mentolio skonio ar kvapo tabako gaminiams ir bet kokioms jų sudedamosioms dalims, numatytiems įstatymo Nr. XII-1916 1 straipsnio 1 dalyje išdėstyto Lietuvos Respublikos tabako, tabako gaminių ir su jais susijusių gaminių kontrolės įstatymo 41 straipsnio 4 dalyje, pradedamos taikyti nuo 2020 m. gegužės 20 d.\n\n5. Tabako gaminiams atitinkamai taikomos 2006 m. gruodžio 18 d. Europos Parlamento ir Tarybos reglamento (EB) Nr. 1907/2006 dėl cheminių medžiagų registracijos, įvertinimo, autorizacijos ir apribojimų (REACH), įsteigiančio Europos cheminių medžiagų agentūrą, iš dalies keičiančio Direktyvą 1999/45/EB bei panaikinančio Tarybos reglamentą (EEB) Nr. 793/93, Komisijos reglamentą (EB) Nr. 1488/94, Tarybos direktyvą 76/769/EEB ir Komisijos direktyvas 91/155/EEB, 93/67/EEB, 93/105/EB bei 2000/21/EB (OL 2006 L 396, p. 1) nuostatos ir sąlygos.\n\n6. Lietuvos Respublikos Vyriausybė ar jos įgaliota institucija, turėdama mokslinių įrodymų, kad konkrečiame tabako gaminyje esančių priedų kiekis yra toks, kad vartojimo metu žymiai ar išmatuojamai padidėja tabako gaminio priklausomybės sukėlimo geba, toksiškumas arba jo CMR savybės, turi teisę Lietuvos Respublikos Vyriausybės ar jos įgaliotos institucijos nustatyta tvarka uždrausti pateikti rinkai tokį tabako gaminį. Tokiais atvejais Lietuvos Respublikos Vyriausybė ar jos įgaliota institucija praneša Europos Komisijai apie priemones, kurių ji ėmėsi pagal šią dalį.\n\n7. Šio straipsnio 1 ir 4 dalyse nustatyti draudimai taikomi cigaretėms ir cigaretėms sukti skirtam tabakui.\n\n8. Lietuvos Respublikos Vyriausybės ar jos įgaliotos institucijos nustatyta tvarka ir sąlygomis tabako gaminių gamintojai ir importuotojai turi teisę kreiptis į Lietuvos Respublikos Vyriausybės įgaliotą instituciją dėl įvertinimo, ar tabako gaminys turi būdingą kvapą ar skonį, ar jo gamybai buvo panaudoti draudžiami priedai ar kvapiosios medžiagos ir ar tabako gaminio sudėtyje yra toks priedų kiekis, dėl kurio žymiai ir išmatuojamai padidėja atitinkamo tabako gaminio priklausomybės sukėlimo geba, toksiškumas arba jo CMR savybės.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art5",
      "section": "5",
      "title": "5 straipsnis. Tabako gaminių atitikties patvirtinimo dokumentai",
      "content": "1. Kad tabako gaminiai atitinka teisės aktų nustatytus reikalavimus, įskaitant reikalavimus dėl dervų, nikotino ir anglies monoksido kiekio cigaretėse, turi būti patvirtinta Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) bandymų laboratorijose atliktų bandymų pagrindu tabako gaminių gamintojo išduotais tabako gaminių atitiktį patvirtinančiais dokumentais.\n\n2. Tabako gaminių atitiktį patvirtinančių dokumentų, nurodytų šio straipsnio 1 dalyje, pateikimo tvarką ir reikalavimus nustato Lietuvos Respublikos Vyriausybės įgaliota institucija."
    },
    {
      "provision_ref": "art6",
      "section": "6",
      "title": "6 straipsnis. Bandymų laboratorijos ir metodai",
      "content": "1. Dervų, nikotino, anglies monoksido kiekio cigaretėse bandymai atliekami Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) laboratorijose.\n\n2. Šio straipsnio 1 dalyje nurodytos laboratorijos, nustatydamos dervų, nikotino ir anglies monoksido kiekį cigaretėse, privalo taikyti Lietuvos standartuose, perimančiuose ISO standartus (dėl dervų kiekio – ISO 4387, dėl nikotino kiekio – ISO 10315, dėl anglies monoksido kiekio – ISO 8454, o tikrindamos ant tabako gaminių vienetinių pakelių nurodytų dervų, nikotino ir anglies monoksido kiekių tikslumą – ISO 8243), nustatytus metodus.\n\n3. Sveikatos apsaugos ministerija pateikia Europos Komisijai šio straipsnio 1 dalyje nurodytų laboratorijų Lietuvos Respublikoje sąrašą, kriterijus ir taikytus stebėsenos (monitoringo) metodus, kuriais vadovaujantis laboratorijos buvo patvirtintos (akredituotos) bandymams atlikti, taip pat praneša apie su tuo susijusius pasikeitimus."
    },
    {
      "provision_ref": "art7",
      "section": "7",
      "title": "7 straipsnis. Tabako gaminių pripažinimas neatitinkančiais teisės aktuose nustatytų ženklinimo, sudėties ir kokybės reikalavimų",
      "content": "1. Ar tabako gaminių ženklinimas, sudėties ir kokybės rodikliai atitinka teisės aktų reikalavimus, prižiūri Lietuvos Respublikos Vyriausybės įgaliota institucija.\n\n2. Jeigu laboratorijos, tirdamos šio Įstatymo ir kitų teisės aktų nustatyta tvarka įgaliotų valstybės institucijų užsakymu paimtus tabako gaminių pavyzdžius, nustato, kad šie pavyzdžiai neatitinka teisės aktų reikalavimų, laikoma, kad šių reikalavimų neatitinka visa tabako gaminių partija, iš kurios tie pavyzdžiai buvo paimti."
    },
    {
      "provision_ref": "art8",
      "section": "8",
      "title": "8 straipsnis. Lietuvos Respublikoje parduoti skirtų tabako gaminių ženklinimo reikalavimai",
      "content": "1. Lietuvos Respublikoje parduodami tabako gaminiai turi būti paženklinti teisės aktų nustatyta tvarka.\n\n2. Ant tabako gaminių vienetinių pakelių pateikiama informacija neturi klaidinti vartotojo.\n\n3. Užrašai „mažai dervų“, „lengvos“, „ypač lengvos“, „švelnios“, bet kokie kiti užrašai, prekių ženklai, piešiniai, vaizdai ar kiti ženklai, pavadinimai, teigiantys arba darantys įspūdį, kad konkretus tabako gaminys yra mažiau kenksmingas už kitus, ant tabako gaminių vienetinių pakelių draudžiami. Tokią informaciją taip pat draudžiama pateikti tabako gaminių prekybos vietose, įskaitant įrangą, skirtą tabako gaminiams išdėstyti, taip pat kartu su tabako gaminiais ar jų vienetiniais pakeliais pateikiamuose informaciniuose lapeliuose, lankstinukuose, skrajutėse ar bet kokiomis kitomis informacijos pateikimo priemonėmis.\n\n4. Ant kiekvieno tabako gaminių vienetinio pakelio turi būti nurodytas partijos, kuriai priklauso tabako gaminys, numeris ar jo atitikmuo, pagal kurį būtų galima nustatyti (identifikuoti) tabako gaminį ir jo pagaminimo vietą ir laiką. Jeigu partijos numeris ar jo atitikmuo yra užkoduoti ir neįmanoma nustatyti tabako gaminių pagaminimo vietos ir (ar) laiko, tabako gaminių gamintojai, importuotojai ir įvežėjai privalo kontroliuojančioms institucijoms pateikti šių kodų iššifravimą.\n\n5. Tabako gaminių gamintojai, ženklindami tabako gaminius, be kitos teisės aktuose nustatytos informacijos, ant kiekvieno vartotojui parduoti skirto tabako gaminių vienetinio pakelio, taip pat ant bet kokios išorinės tabako gaminių pakuotės, kurioje supakuoti tabako gaminiai gali būti parduodami vartotojui mažmeninės prekybos vietose, Lietuvos Respublikos valstybine kalba privalo pateikti įspėjamuosius užrašus apie tabako gaminių kenksmingą poveikį sveikatai, o ženklindami cigaretes – nurodyti ir dervų, nikotino bei anglies monoksido kiekį cigaretėse.\n\n6. Įspėjamųjų užrašų apie tabako gaminių kenksmingą poveikį sveikatai turinį, šiems užrašams, taip pat dervų, nikotino ir anglies monoksido kiekio nuorodoms ant tabako gaminių vienetinių pakelių privalomą skirti plotą, vietą, kitas šių užrašų bei nuorodų ir kitų rekvizitų pateikimo ženklinant Lietuvos Respublikoje parduodamus tabako gaminius taisykles tvirtina Lietuvos Respublikos Vyriausybės įgaliota institucija."
    },
    {
      "provision_ref": "art81",
      "section": "81",
      "title": "81 straipsnis. Įspėjimai apie galimą žalą sveikatai",
      "content": "1. Tabako gaminių gamintojai, ženklindami tabako gaminius, be kitos teisės aktuose nustatytos informacijos, ant kiekvieno rinkai pateikiamo tabako gaminių vienetinio pakelio ir ant bet kokios jų išorinės pakuotės Lietuvos Respublikos valstybine kalba privalo pateikti šiame Įstatyme nurodytus įspėjimus apie galimą žalą sveikatai.\n\n2. Įspėjimai apie galimą žalą sveikatai turi užimti visą jiems skirtą vienetinio pakelio ar jų išorinės pakuotės paviršių ir negali būti komentuojami, perfrazuojami ar pateikiami kokia nors kita forma.\n\n3. Įspėjimai apie galimą žalą sveikatai privalo būti atspausdinti nenutrinamais aiškiai matomais spaudmenimis ir matomi visi, jie negali būti iš dalies ar visiškai uždengti ar pertraukti banderolėmis, kainų ženklais, saugumo elementais, vyniojimui skirtais maišeliais, aplankais, dėžutėmis ar kitomis priemonėmis, kai tabako gaminiai pateikiami rinkai. Ant tabako gaminių vienetinių pakelių, išskyrus cigarečių pakelius ir cigaretėms sukti skirto tabako maišelius, įspėjimai apie galimą žalą sveikatai gali būti pateikti lipdukuose, jeigu tokių lipdukų neįmanoma pašalinti. Įspėjimai apie galimą žalą sveikatai turi išlikti nepaliesti atidarant vienetinį pakelį, išskyrus pakelius su viršutiniu atverčiamu dangteliu, kai įspėjimai apie galimą žalą sveikatai gali būti perplėšiami atidarant pakelį, bet tik taip, kad nebūtų pažeistas teksto, nuotraukų ir informacijos dėl metimo rūkyti grafinis vientisumas ir matomumas.\n\n4. Įspėjimai apie galimą žalą sveikatai ant vienetinių pakelių jokiu būdu neturi uždengti ar pertraukti banderolių, kainų ženklų, stebėjimo ir atsekimo ženklų ar saugumo elementų.\n\n5. Įspėjimų apie galimą žalą sveikatai dydžiai, numatyti šio Įstatymo 82, 83, 84 ir 85 straipsniuose, apskaičiuojami pagal atitinkamą uždaryto pakelio plotą.\n\n6. Įspėjimai apie galimą žalą sveikatai, išskyrus įspėjimus, nustatytus šio Įstatymo 84 straipsnyje, turi būti apvesti juoda 1 milimetro pločio linija vidinėje tų įspėjimų tekstui skirto ploto dalyje.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art82",
      "section": "82",
      "title": "82 straipsnis. Bendro pobūdžio įspėjimai ir informacinis pranešimas dėl rūkomojo tabako gaminių",
      "content": "1. Ant kiekvieno rūkomojo tabako gaminių vienetinio pakelio ir ant bet kokios jų išorinės pakuotės turi būti bendro pobūdžio įspėjimas: „Rūkymas žudo – mesk rūkyti tuojau pat.“\n\n2. Ant kiekvieno rūkomojo tabako gaminių vienetinio pakelio ir ant bet kokios jų išorinės pakuotės turi būti informacinis pranešimas: „Tabako dūmuose yra daugiau kaip 70 medžiagų, kurios, kaip žinoma, sukelia vėžį.“\n\n3. Cigarečių vienetiniuose pakeliuose ir cigaretėms sukti skirto tabako stačiakampio gretasienio formos vienetiniuose pakeliuose bendro pobūdžio įspėjimas turi būti pateikiamas ant vienetinio pakelio šoninio paviršiaus apatinės dalies, o informacinis pranešimas – ant kito šoninio paviršiaus apatinės dalies. Šių įspėjimų viena kraštinė turi būti ne mažesnė kaip 20 milimetrų.\n\n4. Cigarečių ir cigaretėms sukti skirto tabako dėžutės formos vienetiniuose pakeliuose su varstomuoju dangteliu, dėl kurio atidarius vienetinį pakelį šoniniai paviršiai pasidalija į dvi dalis, visas bendro pobūdžio įspėjimas ir informacinis pranešimas turi būti ant didesniosios iš tų dviejų padalytų paviršių pusės. Bendro pobūdžio įspėjimas taip pat pateikiamas ant vidinės viršutinio paviršiaus dalies, kuri matoma atidarius vienetinį pakelį. Tokio vienetinio pakelio su varstomuoju dangteliu šoninės dalys turi būti ne mažesnės kaip 16 milimetrų aukščio.\n\n5. Cigaretėms sukti skirto tabako, parduodamo maišeliuose, atveju bendro pobūdžio įspėjimas ir informacinis pranešimas turi būti ant paviršių, ant kurių užtikrinamas visiškas šių įspėjimų matomumas. Cigaretėms sukti skirto tabako cilindro formos vienetiniuose pakeliuose bendro pobūdžio įspėjimas turi būti ant išorinio dangtelio paviršiaus, o informacinis pranešimas – ant vidinio dangtelio paviršiaus.\n\n6. Tiek bendro pobūdžio įspėjimas, tiek informacinis pranešimas turi užimti 50 procentų paviršių, ant kurių jie spausdinami, ploto.\n\n7. Šio straipsnio 1 ir 2 dalyse nurodytas bendro pobūdžio įspėjimas ir informacinis pranešimas:\n\n1) spausdinami baltame fone juodos spalvos Helvetica pusjuodžiu šriftu;\n\n2) pateikiami jiems skirto paviršiaus centre, o ant stačiakampio gretasienio formos vienetinių pakelių ir ant bet kokių jų išorinių pakuočių jie turi būti išdėstyti lygiagrečiai su vienetinio pakelio arba jų išorinės pakuotės šoniniu kraštu.\n\n8. Bendro pobūdžio įspėjimo ir informacinio pranešimo pateikimo ant cigaretėms sukti skirto tabako maišelių vieta turi atitikti Europos Sąjungos teisės aktuose ar juos įgyvendinančiuose Lietuvos Respublikos Vyriausybės ar jos įgaliotos institucijos priimtuose teisės aktuose, nustatančiuose bendro pobūdžio įspėjimo ir informacinio pranešimo pateikimo vietą ant cigaretėms sukti skirto tabako maišelių, atsižvelgiant į skirtingą maišelių formą, nustatytus reikalavimus.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art83",
      "section": "83",
      "title": "83 straipsnis. Kombinuoti įspėjimai apie rūkomojo tabako gaminių galimą žalą sveikatai",
      "content": "1. Ant kiekvieno rūkomojo tabako gaminių vienetinio pakelio ir ant bet kokios jų išorinės pakuotės teikiami kombinuoti įspėjimai apie galimą žalą sveikatai. Kombinuoti įspėjimai apie galimą žalą sveikatai turi:\n\n1) būti sudaryti iš šio Įstatymo 1 priede nurodytų tekstinių įspėjimų, esančių ant atitinkamos spalvotos nuotraukos, kaip numatyta vaizdinių įspėjimų rinkiniuose, patvirtintuose Lietuvos Respublikos Vyriausybės ar jos įgaliotos institucijos;\n\n2) apimti informaciją dėl metimo rūkyti, įskaitant telefono numerius, elektroninio pašto adresus arba interneto svetaines, kuriose vartotojams pateikiama informacija apie paramos programas asmenims, kurie nori mesti rūkyti;\n\n3) padengti vienetinio pakelio ir bet kokios jų išorinės pakuotės tiek priekinio, tiek užpakalinio paviršiaus 65 procentus išorės ploto. Ant cilindro formos pakelių vienodu atstumu vienas nuo kito pateikiami du kombinuoti įspėjimai apie galimą žalą sveikatai ir kiekvienas įspėjimas turi užimti 65 procentus savo išlenkto paviršiaus pusės;\n\n4) rodyti tą patį tekstinį įspėjimą ir atitinkamą tą pačią spalvotą nuotrauką abiejose vienetinių pakelių ir bet kokios jų išorinės pakuotės pusėse;\n\n5) būti ant vienetinio pakelio ir ant bet kokios jų išorinės pakuotės viršutinio krašto ir ta pačia kryptimi, kaip bet kuri kita ant to pakuotės paviršiaus pateikiama informacija. Jeigu trejų metų pereinamuoju laikotarpiu, kuris baigiasi 2019 m. gegužės 20 d., prekių ženklai ar logotipai nėra išdėstomi virš įspėjimų apie galimą žalą sveikatai, dėl prievolės, susijusios su kombinuoto įspėjimo apie galimą žalą sveikatai vietos, taikoma išimtis:\n\na) tais atvejais, kai banderolė prilipdoma ant kartoninio vienetinio pakelio viršutinio krašto, kombinuotas įspėjimas apie galimą žalą sveikatai, kuris turi būti ant užpakalinio paviršiaus, gali būti tiesiai po banderole;\n\nb) jeigu vienetinis pakelis pagamintas iš minkštos medžiagos, tarp viršutinio pakelio krašto ir kombinuoto įspėjimo apie galimą žalą sveikatai viršutinio krašto gali būti paliktas ne didesnis kaip 13 milimetrų aukščio stačiakampio formos plotas, skirtas banderolei;\n\n6) atitikti Europos Sąjungos teisės aktuose ar juos įgyvendinančiuose Lietuvos Respublikos Vyriausybės ar jos įgaliotos institucijos priimtuose teisės aktuose nustatytas kombinuotų įspėjimų apie galimą žalą sveikatai išdėstymo, dizaino ir formos, atsižvelgiant į skirtingas vienetinių pakelių formas, ir kitas technines specifikacijas ir reikalavimus;\n\n7) tuo atveju, kai jie pateikiami ant cigarečių vienetinių pakelių, būti ne mažesnio kaip 44 milimetrų aukščio ir 52 milimetrų pločio.\n\n2. Kiekvienas Lietuvos Respublikos Vyriausybės ar jos įgaliotos institucijos patvirtintas vaizdinio įspėjimo rinkinys kiekvienais metais yra keičiamas, naudojant paskesnį rinkinį. 2016 metais privalo būti naudojamas 1 rinkinys, 2017 metais – 2 rinkinys, 2018 metais – 3 rinkinys, 2019 metais – 1 rinkinys ir t. t. Tabako gaminių gamintojai turi dėti maksimalias pastangas, kad kiekvienas vaizdinio įspėjimo variantas, naudojamas atitinkamais metais, ant kiekvieno prekių ženklo tabako gaminio būtų pateiktas kuo vienodesnį skaičių kartų.\n\n3. Šio straipsnio 1 dalies 2 punkte nurodytos informacijos, susijusios su metimu rūkyti, turinį ir jos pateikimo tvarką nustato Lietuvos Respublikos Vyriausybė ar jos įgaliota institucija.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art84",
      "section": "84",
      "title": "84 straipsnis. Kitų rūkomojo tabako gaminių, išskyrus cigaretes, cigaretėms sukti skirtą tabaką ir kaljano tabaką, ženklinimas",
      "content": "1. Kitų rūkomojo tabako gaminių, išskyrus cigaretes, cigaretėms sukti skirtą tabaką ir kaljanų tabaką, atveju nėra taikoma prievolė pateikti šio Įstatymo 82 straipsnio 2 dalyje nustatytą informacinį pranešimą ir šio Įstatymo 83 straipsnyje nustatytus kombinuotus įspėjimus apie galimą žalą sveikatai. Kartu su šio Įstatymo 82 straipsnio 1 dalyje nurodytu bendro pobūdžio įspėjimu ant kiekvieno tų gaminių vienetinio pakelio ir ant bet kokios jų išorinės pakuotės turi būti vienas iš šio Įstatymo 1 priede nurodytų tekstinių įspėjimų. Šio Įstatymo 82 straipsnio 1 dalyje nurodytame bendro pobūdžio įspėjime turi būti pateikta šio Įstatymo 83 straipsnio 3 dalyje nurodyta informacija, susijusi su metimu rūkyti.\n\n2. Bendro pobūdžio įspėjimas turi būti pateikiamas ant vienetinio pakelio ir ant bet kokios jų išorinės pakuotės labiausiai matomo paviršiaus. Šiame straipsnyje nurodytų tabako gaminių gamintojai turi dėti maksimalias pastangas, kad ant kiekvieno prekių ženklo gaminių tekstinis įspėjimas būtų pateiktas kuo vienodesnį skaičių kartų. Tekstiniai įspėjimai turi būti pateikiami ant vienetinio pakelio ir ant bet kokios jų išorinės pakuotės kito labiausiai matomo paviršiaus. Vienetinių pakelių su varstomuoju dangteliu atveju kitas labiausiai matomas paviršius yra tas, kuris tampa matomas, kai pakelis yra atidarytas.\n\n3. Šio straipsnio 1 dalyje nurodytas bendro pobūdžio įspėjimas turi užimti 30 procentų vienetinio pakelio ir bet kokios jų išorinės pakuotės atitinkamo paviršiaus.\n\n4. Šio straipsnio 1 dalyje nurodytas tekstinis įspėjimas turi užimti 40 procentų vienetinio pakelio ir bet kokios jų išorinės pakuotės atitinkamo paviršiaus.\n\n5. Jeigu šio straipsnio 1 dalyje nurodyti įspėjimai apie galimą žalą sveikatai turi būti pateikiami didesniame kaip 150 kvadratinių centimetrų ploto paviršiuje, įspėjimas turi užimti 45 kvadratinių centimetrų plotą.\n\n6. Šio straipsnio 1 dalyje nurodyti įspėjimai apie galimą žalą sveikatai turi atitikti šio Įstatymo 82 straipsnio 7 dalyje nurodytus reikalavimus. Įspėjimų apie galimą žalą sveikatai tekstas šiems įspėjimams skirtame paviršiuje turi būti išdėstytas lygiagrečiai su pagrindiniu tekstu. Įspėjimai apie galimą žalą sveikatai apvedami ne siauresne kaip 3 milimetrų pločio ir ne platesne kaip 4 milimetrų pločio juoda linija. Ši linija turi būti įspėjimams apie galimą žalą sveikatai skirto paviršiaus išorėje.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art85",
      "section": "85",
      "title": "85 straipsnis. Bedūmių tabako gaminių ženklinimas",
      "content": "1. Ant kiekvieno bedūmių tabako gaminių vienetinio pakelio ir ant bet kokios jų išorinės pakuotės pateikiamas įspėjimas apie galimą žalą sveikatai: „Šis tabako gaminys kenkia jūsų sveikatai ir sukelia priklausomybę.“\n\n2. Šio straipsnio 1 dalyje nurodytam įspėjimui apie galimą žalą sveikatai taikomi šio Įstatymo 82 straipsnio 7 dalyje nurodyti reikalavimai. Įspėjimų apie galimą žalą sveikatai tekstas šiems įspėjimams skirtame paviršiuje turi būti išdėstytas lygiagrečiai su pagrindiniu tekstu.\n\n3. Šio straipsnio 1 dalyje nurodytas įspėjimas apie galimą žalą sveikatai turi būti:\n\n1) pateikiamas ant dviejų didžiausių vienetinio pakelio ir ant bet kokios jų išorinės pakuotės paviršių;\n\n2) padengti 30 procentų vienetinio pakelio ir bet kokios jų išorinės pakuotės paviršiaus.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art86",
      "section": "86",
      "title": "86 straipsnis. Tabako gaminių pateikimas",
      "content": "1. Ant vienetinių pakelių ir bet kokių jų išorinių pakuočių etikečių ir ant paties tabako gaminio neturi būti jokių elementų ar požymių, kurie:\n\n1) skatina pirkti tabako gaminį ar jį vartoti sudarant klaidingą įspūdį apie jo savybes, poveikį sveikatai, riziką ar išsiskiriančias medžiagas; etiketėse nepateikiama jokia informacija apie nikotino, dervų ar anglies monoksido tabako gaminyje kiekį;\n\n2) sudaro klaidingą įspūdį, kad tam tikras tabako gaminys yra mažiau kenksmingas negu kiti tabako gaminiai ar juo siekiama sumažinti tam tikrų kenksmingų dūmų sudedamųjų dalių poveikį arba sudaro įspūdį, kad tam tikras tabako gaminys turi gyvybingumo suteikiančių, energinių, gydomųjų, jauninamųjų, natūralių, ekologinių savybių ar daro kitokį teigiamą poveikį sveikatai ar gyvenimo būdui;\n\n3) nurodo skonį, kvapą, bet kokias kvapiąsias medžiagas ar kitus priedus arba jų nebuvimą;\nTAR pastaba. 86 straipsnio 1 dalies 3 punkte nustatytas informacijos pateikimo draudimas mentolio skonio ar kvapo tabako gaminiams taikomas nuo 2020 m. gegužės 20 d.\n\n4) suteikia panašumo į maisto ar kosmetikos produktą;\n\n5) sudaro įspūdį, kad tam tikro tabako gaminio biologinis skaidumas yra didesnis arba jis turi kitų ekologinių pranašumų.\n\n2. Vienetiniai pakeliai ir bet kokia jų išorinė pakuotė neturi sudaryti įspūdžio, kad suteikiama ekonominės naudos, todėl joje draudžiama pateikti spausdintinius kuponus, siūlyti nuolaidas, nemokamą platinimą, du gaminius už vieno kainą ar teikti kitus panašius pasiūlymus.\n\n3. Šio straipsnio 1 ir 2 dalyse numatytiems draudžiamiems elementams ir požymiams gali būti priskiriami tekstai, simboliai, pavadinimai, prekių ženklai, metaforiniai ar kiti ženklai.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art87",
      "section": "87",
      "title": "87 straipsnis. Vienetinių pakelių išvaizda ir turinys",
      "content": "1. Cigarečių vienetiniai pakeliai turi būti stačiakampio gretasienio formos. Įspėjimas apie galimą žalą sveikatai ant cigarečių stačiakampio gretasienio formos vienetinių pakelių su apvaliais ar nuožulniais kraštais turi užimti paviršiaus plotą, lygų paviršiaus plotui ant vienetinio pakelio be tokių kraštų. Cigaretėms sukti skirto tabako vienetiniai pakeliai turi būti stačiakampio gretasienio, cilindro arba maišelio formos. Cigaretėms sukti skirto tabako vienetiniame pakelyje esančio tabako svoris turi būti ne mažesnis kaip 30 gramų.\n\n2. Cigarečių vienetinis pakelis gali būti iš kartono ar minkštos medžiagos ir jame neturi būti dangtelio, kuris gali būti vėl uždarytas ar užsandarintas po pirmojo atidarymo, išskyrus viršutinį atverčiamą dangtelį ir dėžutės varstomąjį dangtelį. Pakelių, atidaromų atverčiamu dangeliu ir varstomuoju dangteliu, dangtelis turi būti varstomas tik vienetinio pakelio gale.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art9",
      "section": "9",
      "title": "9 straipsnis. Tabako gaminių gamintojų ir (ar) importuotojų ataskaitos, iš kokių sudedamųjų dalių pagaminti parduoti Lietuvos Respublikoje skirti tabako gaminiai",
      "content": "1. Tabako gaminių gamintojai ir (ar) importuotojai kiekvienais metais Lietuvos Respublikos Vyriausybės nustatyta tvarka privalo pateikti Vyriausybės įgaliotai institucijai rašytinę ataskaitą, iš kokių sudedamųjų dalių pagaminti parduoti Lietuvos Respublikoje skirti tabako gaminiai.\n\n2. Šioje ataskaitoje turi būti informacija apie visas kiekvieno tabako gaminių pavadinimo, prekių ženklo, rūšies tabako gaminių sudedamąsias dalis, sudedamųjų dalių kiekį, kategorijas, funkcijas, priežastis, dėl kurių šios sudedamosios dalys įdėtos į tabako gaminius, turimus toksikologinius duomenis ir sudedamųjų dalių tyrimo metodus, taikytus šiems duomenims nustatyti, sudedamųjų dalių poveikį žmonių sveikatai, įskaitant priklausomybę lemiantį poveikį.\n\n3. Informacija, gauta vykdant šio straipsnio reikalavimus, pateikiama Europos Komisijai."
    },
    {
      "provision_ref": "art91",
      "section": "91",
      "title": "91 straipsnis. Tabako gaminių gamybos ir realizavimo ataskaitos",
      "content": "1. Tabako gaminių gamintojai kas ketvirtį iki kito ketvirčio pirmojo mėnesio 10 dienos Lietuvos Respublikos Vyriausybės įgaliotos institucijos nustatyta tvarka privalo pateikti Narkotikų, tabako ir alkoholio kontrolės departamentui tabako gaminių gamybos ir realizavimo per ketvirtį ataskaitą.\n\n2. Lietuvos Respublikoje įsteigti juridiniai asmenys ir užsienio juridinių asmenų filialai, turintys licenciją verstis didmenine prekyba tabako gaminiais, kas ketvirtį iki kito ketvirčio pirmojo mėnesio 10 dienos Lietuvos Respublikos Vyriausybės įgaliotos institucijos nustatyta tvarka privalo pateikti Narkotikų, tabako ir alkoholio kontrolės departamentui tabako gaminių realizavimo per ketvirtį ataskaitą.\n\nANTRASIS SKIRSNIS\nELEKTRONINIŲ CIGAREČIŲ, PILDOMŲJŲ TALPYKLŲ IR ŽOLINIŲ RŪKOMŲJŲ GAMINIŲ SUDĖTIES, KOKYBĖS IR ŽENKLINIMO REIKALAVIMAI\nPakeistas skirsnio pavadinimas:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art92",
      "section": "92",
      "title": "92 straipsnis. Elektroninių cigarečių ir pildomųjų talpyklų sudėties ir kokybės bendrieji reikalavimai",
      "content": "1. Lietuvos Respublikoje pateikiamos rinkai elektroninės cigaretės ir pildomosios talpyklos turi atitikti šiame Įstatyme ir kituose teisės aktuose nustatytus reikalavimus, išskyrus elektronines cigaretes ir pildomąsias talpyklas, kurios nustatyta tvarka yra įrašytos į Lietuvos Respublikos vaistinių preparatų registrą.\n\n2. Pateikiamos rinkai elektroninės cigaretės ir pildomosios talpyklos turi atitikti šiuos reikalavimus:\n\n1) skystis, kuriame yra nikotino, pateikiamas rinkai tik tam skirtose pildomosiose talpyklose, kurių tūris yra ne didesnis kaip 10 ml, vienkartinėse elektroninėse cigaretėse arba vienkartinėse kapsulėse ar rezervuaruose, o kapsulių ar rezervuarų tūris yra ne didesnis kaip  2 ml;\n\n2) nikotino turinčiame skystyje nikotino yra ne daugiau kaip 20 mg viename mililitre skysčio;\n\n3) gaminant nikotino turintį skystį naudotos tik tokios sudedamosios dalys, kurios jas kaitinant arba jų nekaitinant nėra pavojingos žmogaus sveikatai, išskyrus nikotiną;\n\n4) nikotino kiekis įprastomis vartojimo sąlygomis nuosekliai dozuojamas elektroninėmis cigaretėmis;\n\n5) elektroninės cigaretės ir pildomosios talpyklos turi sustiprintą apsaugą nuo vaikų (įskaitant įspėjimus apie elektroninių cigarečių keliamą grėsmę vaikams ar būtinybę jas saugoti nuo vaikų, sudėtingesnį įjungimo mechanizmą ar kitas priemones, ribojančias vaikų galimybes naudoti elektronines cigaretes ir kt.) ir yra apsaugotos nuo sugadinimo, įskilimo bei pralaidumo ir turi mechanizmą, kuris užtikrina, kad jas pildant neištekėtų skystis.\n\n3. Gaminant nikotino turintį skystį naudojamos tik labai grynos sudedamosios dalys. Kitų medžiagų negu gaminio (pagal gaminio prekių ženklą ir rūšį) sudedamųjų dalių ir jį vartojant susidarančių išsiskiriančių medžiagų nikotino turinčiame skystyje gali būti tik itin mažas kiekis, jeigu to technologiškai negalima išvengti gamybos metu.\n\n4. Draudžiama pateikti rinkai elektronines cigaretes ir pildomąsias talpyklas, jeigu nikotino turinčiame skystyje yra šių priedų:\n\n1) vitaminų arba kitų priedų, kurie sudaro įspūdį, kad elektroninės cigaretės ir pildomosios talpyklos yra naudingos ar mažiau kenksmingos sveikatai;\n\n2) kofeino arba taurino, arba kitų priedų ir stimuliuojamųjų junginių, kurie siejami su energija ir gyvybingumu;\n\n3) priedų, nudažančių išsiskiriančias medžiagas;\n\n4) priedų, kurie nesudeginto pavidalo turi CMR savybių.\nStraipsnio punkto pakeitimai:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art93",
      "section": "93",
      "title": "93 straipsnis. Pranešimas apie elektroninių cigarečių ir pildomųjų talpyklų pateikimą rinkai",
      "content": "1. Elektroninių cigarečių ir pildomųjų talpyklų gamintojai ir importuotojai Lietuvos Respublikos Vyriausybės įgaliotai institucijai teisės aktų nustatyta tvarka pateikia pranešimą apie elektronines cigaretes ir pildomąsias talpyklas, kurias ketina pateikti rinkai. Pranešimas pateikiamas elektronine forma prieš šešis mėnesius iki numatyto kiekvieno prekių ženklo ir kiekvienos rūšies elektroninės cigaretės ar pildomosios talpyklos pirmojo pateikimo rinkai. Pranešimas apie elektronines cigaretes ir pildomąsias talpyklas, jau pateiktas rinkai iki 2016 m. gegužės 20 d., pateikiamas per šešis mėnesius nuo tos dienos. Naujas pranešimas pateikiamas kiekvieną kartą, kai elektroninė cigaretė ar pildomoji talpykla iš esmės pakeičiama.\n\n2. Pranešime, atsižvelgiant į tai, ar gaminys yra elektroninė cigaretė, ar pildomoji talpykla, pateikiama ši informacija:\n\n1) gamintojo, atsakingo juridinio ar fizinio asmens Europos Sąjungoje ir, jeigu taikoma, importuotojo į Europos Sąjungą pavadinimas arba vardas, pavardė ir kontaktiniai duomenys;\n\n2) visų gaminio (pagal gaminio prekių ženklą ir rūšį) sudedamųjų dalių ir jį vartojant išsiskiriančių medžiagų, nurodant jų kiekį, sąrašas;\n\n3) su tomis gaminio sudedamosiomis dalimis ir jį vartojant išsiskiriančiomis medžiagomis susiję toksikologiniai duomenys, be kita ko, tokių gaminio sudedamųjų dalių kaitinimo metu, visų pirma nurodant poveikį vartotojų sveikatai jų įkvėpus ir atsižvelgiant inter alia į priklausomybę sukeliantį poveikį;\n\n4) informacija apie nikotino dozavimą ir įsisavinimą vartojant jį įprastu ar pagrįstai nuspėjamu būdu;\n\n5) gaminio sudedamųjų dalių, įskaitant, kai taikomas, elektroninių cigarečių ir pildomųjų talpyklų atidarymo ir pripildymo mechanizmą, aprašymas;\n\n6) gamybos proceso, įskaitant tai, ar naudojama serijinė gamyba, aprašymas ir pareiškimas, kad gamybos procese užtikrintas šio Įstatymo reikalavimų laikymasis;\n\n7) pareiškimas, kad gamintojas ir importuotojas prisiima visą atsakomybę už gaminio kokybę ir saugą jį pateikus rinkai ir jį vartojant įprastu ar pagrįstai nuspėjamu būdu.\n\n3. Tuo atveju, kai Lietuvos Respublikos Vyriausybės įgaliota institucija mano, kad pateikta informacija nėra išsami, ji turi teisę prašyti papildyti atitinkamą informaciją.\n\n4. Pagal šį straipsnį gauta informacija yra viešai prieinama Lietuvos Respublikos Vyriausybės įgaliotos institucijos interneto svetainėje. Skelbiant šią informaciją, turi būti tinkamai atsižvelgta į būtinybę saugoti komercinę paslaptį."
    },
    {
      "provision_ref": "art94",
      "section": "94",
      "title": "94 straipsnis. Lietuvos Respublikoje parduoti skirtų elektroninių cigarečių ir pildomųjų talpyklų ženklinimo reikalavimai",
      "content": "1. Elektroninių cigarečių ir pildomųjų talpyklų vienetiniuose pakeliuose turi būti pateikiamas lapelis, kuriame nurodoma:\n\n1) informacija apie gaminio vartojimą ir saugojimą, įskaitant nuorodą, kad gaminio nerekomenduojama vartoti jaunimui ir nerūkantiesiems;\n\n2) kontraindikacijos;\n\n3) įspėjimai konkrečioms gyventojų rizikos grupėms;\n\n4) galimas nepageidaujamas poveikis;\n\n5) priklausomybės sukėlimo geba bei toksiškumas ir\n\n6) gamintojo ar importuotojo ir kontaktinio juridinio ar fizinio asmens Europos Sąjungoje kontaktiniai duomenys.\n\n2. Elektroninių cigarečių ir pildomųjų talpyklų vienetiniuose pakeliuose ar bet kokioje išorinėje pakuotėje turi būti pateikiamas visų gaminyje esančių cheminių medžiagų sąrašas (mažėjimo tvarka pagal svorį), nurodytas nikotino kiekis gaminyje ir iš vienos dozės gaunamas nikotino kiekis, gamybos serijos numeris ir rekomendacija laikyti gaminį vaikams nepasiekiamoje vietoje.\n\n3. Nedarant poveikio šio straipsnio 2 dalies taikymui, elektroninių cigarečių ir pildomųjų talpyklų vienetiniuose pakeliuose ar bet kokioje išorinėje pakuotėje neturi būti jokių elementų ar požymių, kurie:\n\n1) skatina pirkti šiuos gaminius ar juos vartoti sudarant klaidingą įspūdį apie jų savybes, poveikį sveikatai, riziką ar išsiskiriančias medžiagas;\n\n2) sudaro įspūdį, kad gaminys yra mažiau kenksmingas negu kiti arba turi gyvybingumo suteikiančių, energinių, gydomųjų, jauninamųjų, natūralių, ekologinių savybių ar daro kitokį teigiamą poveikį sveikatai ar gyvenimo būdui;\n\n3) nurodo skonį ar kitus priedus arba jų nebuvimą;\n\n4) turi panašumo į maisto ar kosmetikos produktą;\n\n5) sudaro įspūdį, kad gaminio biologinis skaidumas yra didesnis arba jis turi kitų ekologinių pranašumų.\n\n4. Vienetiniai pakeliai ir bet kokia išorinė pakuotė neturi sudaryti įspūdžio, kad suteikiama ekonominės naudos, todėl joje draudžiama pateikti spausdintinius kuponus, siūlyti nuolaidas, nemokamą platinimą, du gaminius už vieno kainą ar teikti kitus panašius pasiūlymus.\n\n5. Pagal šio straipsnio 3 ir 4 dalis draudžiamiems elementams ir požymiams gali būti priskiriami tekstai, simboliai, pavadinimai, prekių ženklai, metaforiniai ar kiti ženklai (bet jais neapsiribojant)."
    },
    {
      "provision_ref": "art95",
      "section": "95",
      "title": "95 straipsnis. Įspėjimai apie žalą sveikatai",
      "content": "1. Ant elektroninių cigarečių ir pildomųjų talpyklų vienetinių pakelių ar bet kokios išorinės pakuotės turi būti šis įspėjimas apie galimą žalą sveikatai: „Šiame gaminyje yra nikotino, kuris yra itin didelę priklausomybę sukelianti medžiaga. Jo nerekomenduojama vartoti nerūkantiesiems.\n\n2. Įspėjimas apie galimą žalą sveikatai turi būti:\n\n1) spausdinamas baltame fone juodos spalvos Helvetica pusjuodžiu šriftu;\n\n2) pateikiamas įspėjimui skirto paviršiaus centre, o stačiakampio gretasienio formos pakeliuose ir bet kokioje išorinėje pakuotėje jis turi būti išdėstytas lygiagrečiai su vienetinio pakelio arba išorinės pakuotės šoniniu kraštu;\n\n3) įspėjimo apie galimą žalą sveikatai tekstas įspėjimui skirtame paviršiuje turi būti išdėstytas lygiagrečiai su pagrindiniu tekstu ir ant dviejų didžiausių vienetinio pakelio ir bet kokios išorinės pakuotės paviršių;\n\n4) įspėjimo apie galimą žalą sveikatai tekstas įspėjimui skirtame paviršiuje turi padengti 30 procentų vienetinio pakelio ir bet kokios išorinės pakuotės paviršiaus."
    },
    {
      "provision_ref": "art96",
      "section": "96",
      "title": "96 straipsnis. Pranešimai apie elektroninių cigarečių ir pildomųjų talpyklų pardavimą",
      "content": "1. Elektroninių cigarečių ir pildomųjų talpyklų gamintojai ir importuotojai Lietuvos Respublikos Vyriausybės įgaliotai institucijai teisės aktų nustatyta tvarka kiekvienais metais pateikia:\n\n1) išsamius duomenis apie pardavimo mastą (pagal gaminio prekių ženklą ir rūšį);\n\n2) informaciją apie įvairias vartotojų grupes, įskaitant jaunimą, nerūkančiuosius ir pagrindinę vartotojų grupę;\n\n3) gaminių pardavimo būdą ir\n\n4) visų rinkos tyrimų, atliktų siekiant surinkti šioje dalyje nurodytą informaciją, santraukas, įskaitant jų vertimą į anglų kalbą.\n\n2. Lietuvos Respublikos Vyriausybės įgaliota institucija teisės aktų nustatyta tvarka stebi elektroninių cigarečių ir pildomųjų talpyklų rinkos pokyčius, įskaitant bet kokius įrodymus apie tai, kad jų naudojimas jaunimą ir nerūkančiuosius pripratina prie nikotino ir galiausiai prie tradicinio tabako vartojimo."
    },
    {
      "provision_ref": "art97",
      "section": "97",
      "title": "97 straipsnis. Elektroninių cigarečių ir pildomųjų talpyklų pripažinimas neatitinkančiomis teisės aktuose nustatytų ženklinimo, sudėties ir kokybės reikalavimų",
      "content": "1. Ar elektroninių cigarečių ir pildomųjų talpyklų ženklinimas, sudėtis ir kokybė atitinka teisės aktų reikalavimus, prižiūri Lietuvos Respublikos Vyriausybės įgaliota institucija.\n\n2. Elektroninių cigarečių ir pildomųjų talpyklų gamintojai, importuotojai ir platintojai turi sukurti ir prižiūrėti informacijos apie bet kokį įtariamą elektroninių cigarečių ir pildomųjų talpyklų neigiamą poveikį žmonių sveikatai rinkimo sistemą.\n\n3. Bet kuris iš elektroninių cigarečių ir pildomųjų talpyklų gamintojų, importuotojų ar platintojų nedelsdamas imasi taisomųjų veiksmų, būtinų užtikrinti, kad atitinkamas gaminys atitiktų šio Įstatymo reikalavimus, būtų pašalintas ar atšauktas iš rinkos, ir atlieka kitas su produktų saugos užtikrinimu susijusias pareigas pagal Lietuvos Respublikos produktų saugos įstatyme ir kituose teisės aktuose nustatytą jų kompetenciją. Tokiais atvejais taip pat reikalaujama, kad gamintojas, importuotojas ar platintojas nedelsdamas informuotų Lietuvos Respublikos Vyriausybės įgaliotą instituciją ir pateiktų išsamią informaciją, visų pirma apie pavojų žmonių sveikatai ir saugai, apie visus taisomuosius veiksmus, kurių imtasi, ir tokių taisomųjų veiksmų rezultatus. Šios informacijos pateikimo tvarką nustato Lietuvos Respublikos Vyriausybė ar jos įgaliota institucija.\n\n4. Lietuvos Respublikos Vyriausybės įgaliota institucija gali prašyti elektroninių cigarečių ir pildomųjų talpyklų gamintojų, importuotojų ar platintojų pateikti papildomos informacijos."
    },
    {
      "provision_ref": "art98",
      "section": "98",
      "title": "98 straipsnis. Laikinosios priemonės",
      "content": "Elektroninių cigarečių ir pildomųjų talpyklų, atitinkančių šio Įstatymo reikalavimus, atveju, kai Lietuvos Respublikos Vyriausybės įgaliota institucija teisės aktų nustatyta tvarka nustato arba turi pagrįstų priežasčių manyti, kad konkrečios elektroninės cigaretės ar pildomosios talpyklos arba tam tikros rūšies elektroninės cigaretės ar pildomosios talpyklos gali kelti didelę riziką žmonių sveikatai, teisės aktų nustatyta tvarka ji gali laikinai uždrausti šias elektronines cigaretes ar pildomąsias talpyklas pateikti rinkai arba imtis kitų Lietuvos Respublikos produktų saugos įstatyme nustatytų rinkos ribojimo priemonių. Lietuvos Respublikos Vyriausybės įgaliota institucija teisės aktų nustatyta tvarka nedelsdama informuoja Europos Komisiją ir Europos ekonominės erdvės susitarimo dalyvių kompetentingas valdžios institucijas apie priemones, kurių imtasi, ir pateikia visus tai patvirtinančius duomenis.“"
    },
    {
      "provision_ref": "art99",
      "section": "99",
      "title": "99 straipsnis. Žolinių rūkomųjų gaminių ženklinimas",
      "content": "1. Ant kiekvieno žolinių rūkomųjų gaminių vienetinio pakelio ir ant bet kokios jų išorinės pakuotės turi būti įspėjimas apie galimą žalą sveikatai: „Šio gaminio rūkymas kenkia jūsų sveikatai.“\n\n2. Įspėjimas apie galimą žalą sveikatai spausdinamas ant priekinio ir užpakalinio išorinio vienetinio pakelio ir ant bet kokios jų išorinės pakuotės paviršiaus.\n\n3. Įspėjimas apie galimą žalą sveikatai turi atitikti reikalavimus, nustatytus šio Įstatymo 82 straipsnio 7 dalyje. Įspėjimas apie galimą žalą sveikatai turi užimti 30 procentų atitinkamo vienetinio pakelio ir bet kokios jų išorinės pakuotės paviršiaus ploto.\n\n4. Ant žolinių rūkomųjų gaminių vienetinių pakelių ir ant bet kokių jų išorinių pakuočių neturi būti jokių elementų ar požymių, nurodytų šio Įstatymo 86 straipsnio 1 dalies 1, 2 ir 4 punktuose, ir teiginio, kad gaminyje nėra priedų ar kvapiųjų medžiagų.\n\nPapildyta straipsniu:\nNr. XII-1917, 2015-06-30, paskelbta TAR 2015-07-07, i. k. 2015-11095"
    },
    {
      "provision_ref": "art6",
      "section": "6",
      "title": "6 straipsnis. III skyriaus pavadinimo pakeitimas",
      "content": "Pakeisti III skyriaus pavadinimą ir jį išdėstyti taip:\n\n„III SKYRIUS\nVEIKLos RŪŠIŲ, SUSIJUSIŲ SU TABAKU IR TABAKO GAMINIAIS BEI SUSIJUSIAIS GAMINIAIS, VALSTYBINIS TEISINIS REGLamentavimas“."
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnio 5 dalies 2 punktą ir jį išdėstyti taip:\n\n„2) cigaretes, jeigu jų yra mažiau negu 20 vienetų viename vienetiniame pakelyje;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 161 straipsniu",
      "content": "Papildyti Įstatymą 161 straipsniu:\n\n„161 straipsnis. Elektroninių cigarečių ir pildomųjų talpyklų pardavimo ir vartojimo draudimas nepilnamečiams\n\n1. Lietuvos Respublikoje draudžiama parduoti elektronines cigaretes ir pildomąsias talpyklas asmenims iki 18 metų. Kai kyla abejonių, kad asmuo yra jaunesnis negu 18 metų, taikomas šio Įstatymo 14 straipsnio 5 dalies 3 punktas.\n\n2. Lietuvos Respublikoje draudžiama asmenims iki 18 metų rūkyti (vartoti) elektronines cigaretes ir turėti elektronines cigaretes ar pildomąsias talpyklas.\n\n3. Draudžiama nupirkti ar kitaip perduoti elektronines cigaretes ir pildomąsias talpyklas asmenims iki 18 metų.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 162 straipsniu",
      "content": "Papildyti Įstatymą 162 straipsniu:\n\n„162 straipsnis. Nuotolinės prekybos elektroninėmis cigaretėmis ir pildomosiomis talpyklomis draudimas\n\n1. Lietuvos Respublikoje draudžiama vidaus ir tarpvalstybinė nuotolinė prekyba elektroninėmis cigaretėmis ir pildomosiomis talpyklomis.\n\n2. Lietuvos Respublikos Vyriausybė ar jos įgaliota institucija bendradarbiauja su Europos ekonominės erdvės susitarimo dalyvių įgaliotomis institucijomis siekdama užkirsti kelią tarpvalstybinei nuotolinei prekybai elektroninėmis cigaretėmis ir pildomosiomis talpyklomis.“"
    },
    {
      "provision_ref": "art10",
      "section": "10",
      "title": "10 straipsnis. III skyriaus trečiojo skirsnio pavadinimo pakeitimas",
      "content": "Pakeisti III skyriaus trečiojo skirsnio pavadinimą ir jį išdėstyti taip:\n\n„TREČIASIS SKIRSNIS\nTABAKO GAMINIŲ IR SUSIJUSIŲ GAMINIŲ REKLAMA, ĮSIGIJIMO IR (AR) VARTOJIMO SKATINIMAS, RĖMIMAS IR VARTOJIMO MAŽINIMO PRIEMONĖS“."
    },
    {
      "provision_ref": "art11",
      "section": "11",
      "title": "11 straipsnis. 17 straipsnio pakeitimas",
      "content": "Pakeisti 17 straipsnio 5 dalį ir ją išdėstyti taip:\n\n„5. Šio straipsnio 3 dalyje nurodytą informaciją leidžiama pateikti tik kartu su išdėstytais tabako gaminiais. Ji negali būti pateikiama lankstinukuose, skrajutėse ir kitokiomis reklamos priemonėmis, skirtomis vartotojams išsinešti; be to, tabako gaminių prekybos vietose draudžiama pateikti tabako gaminių ar jų vienetinių pakelių imitacijas ir atvaizdus. Tabako gaminių prekybos vietose apie tabako gaminius negali būti pateikiama jokia kita šio straipsnio 3 ir 4 dalyse nenustatyta vaizdinė ar grafinė informacija.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 171 straipsniu",
      "content": "Papildyti Įstatymą 171 straipsniu:\n\n„171 straipsnis. Elektroninių cigarečių ir pildomųjų talpyklų reklamos draudimas\n\n1. Lietuvos Respublikoje komerciniai pranešimai teikiant informacinės visuomenės paslaugas, spaudoje ir kituose spausdintiniuose leidiniuose, išskyrus leidinius, kurie skirti išimtinai prekybos elektroninėmis cigaretėmis ir pildomosiomis talpyklomis specialistams, ir leidinius, kurie yra spausdinami ir leidžiami trečiosiose šalyse, kuriose šie leidiniai nėra iš esmės skirti Europos Sąjungos rinkai, tiesioginės ar netiesioginės elektroninių cigarečių ir pildomųjų talpyklų reklamos tikslais yra draudžiami.\n\n2. Komerciniai pranešimai per radiją tiesioginės ar netiesioginės elektroninių cigarečių ir pildomųjų talpyklų reklamos tikslais yra draudžiami.\n\n3. Draudžiamas bet kokio pobūdžio viešas ar privatus radijo programų rėmimas, tiesiogiai ar netiesiogiai skatinantis naudoti elektronines cigaretes ir pildomąsias talpyklas.\n\n4. Draudžiamas bet kokio pobūdžio viešas ar privatus renginių, veiklos ar atskirų asmenų rėmimas, tiesiogiai ar netiesiogiai skatinantis naudoti elektronines cigaretes ir pildomąsias talpyklas ir susijęs su keliomis Europos ekonominės erdvės susitarimo dalyvėmis ar vykdomas keliose Europos ekonominės erdvės susitarimo dalyvėse, ar turintis kitokį tarpvalstybinį poveikį.\n\n5. Draudžiami su elektroninėmis cigaretėmis ir pildomosiomis talpyklomis susiję komerciniai audiovizualiniai pranešimai, kuriems taikomas Lietuvos Respublikos visuomenės informavimo įstatymas.“"
    },
    {
      "provision_ref": "art13",
      "section": "13",
      "title": "13 straipsnis. 18 straipsnio pakeitimas",
      "content": "1. Pakeisti 18 straipsnio 1 dalies 8 punktą ir jį išdėstyti taip:\n\n„8) gaminti ir (ar) parduoti žaislus, maisto produktus ir kitas prekes, kurių dizainas imituoja tabako gaminius ar jų vienetinius pakelius;“.\n\n2. Pakeisti 18 straipsnio 1 dalies 9 punktą ir jį išdėstyti taip:\n\n„9) parduoti kitus gaminius (ne tabako gaminius ir susijusius gaminius), pažymėtus tabako gaminių prekių ženklais;“.\n\n3. Pakeisti 18 straipsnio 1 dalies 10 punktą ir jį išdėstyti taip:\n\n„10) tabako gaminių ir susijusių gaminių įsigijimo ir (ar) vartojimo skatinimo veiklai pasitelkti asmenis iki 18 metų.“"
    },
    {
      "provision_ref": "art14",
      "section": "14",
      "title": "14 straipsnis. IV skyriaus pavadinimo pakeitimas",
      "content": "Pakeisti IV skyriaus pavadinimą ir jį išdėstyti taip:\n\n„IV SKYRIUS\nVEIKLOS, SUSIJUSIOS SU TABAKO GAMINIAIS IR SUSIJUSIAIS GAMINIAIS, PRIEŽIŪRA IR ATSAKOMYBĖ UŽ ŠIO ĮSTATYMO PAŽEIDIMUS“."
    },
    {
      "provision_ref": "art15",
      "section": "15",
      "title": "15 straipsnis. 26 straipsnio pakeitimas",
      "content": "1. Papildyti 26 straipsnį 11 dalimi:\n\n„11. Už šio Įstatymo 92 straipsnyje, 93 straipsnio 1 ir 2 dalyse, 94, 95 ir 97 straipsniuose nustatytų elektroninių cigarečių sudėties, kokybės ir ženklinimo reikalavimų pažeidimą juridiniai asmenys ir užsienio juridinių asmenų filialai baudžiami nuo dviejų šimtų aštuoniasdešimt devynių eurų iki aštuonių šimtų šešiasdešimt aštuonių eurų bauda. Už šių reikalavimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo aštuonių šimtų šešiasdešimt aštuonių eurų iki vieno tūkstančio keturių šimtų keturiasdešimt aštuonių eurų bauda.“\n\n2. Pakeisti 26 straipsnio 7 dalį ir ją išdėstyti taip:\n\n„7. Už šio Įstatymo 14 straipsnio 5 dalies 1 ar 2 punkte nustatytų tabako gaminių pardavimo draudimų pažeidimą juridiniai asmenys ir užsienio juridinių asmenų filialai baudžiami nuo dviejų šimtų aštuoniasdešimt devynių eurų iki aštuonių šimtų šešiasdešimt aštuonių eurų bauda, už šių draudimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo aštuonių šimtų šešiasdešimt aštuonių eurų iki vieno tūkstančio keturių šimtų keturiasdešimt aštuonių eurų bauda. Už šio Įstatymo 14 straipsnio 5 dalies 3 punkte nustatyto tabako gaminių pardavimo draudimo pažeidimą, šio Įstatymo 161 straipsnio 1 dalyje nustatyto elektroninių cigarečių ir pildomųjų talpyklų pardavimo draudimo pažeidimą juridiniai asmenys ir užsienio juridinių asmenų filialai baudžiami nuo aštuonių šimtų šešiasdešimt aštuonių eurų iki vieno tūkstančio keturių šimtų keturiasdešimt aštuonių eurų bauda, už šių draudimų pažeidimą, padarytą toje pačioje prekybos vietoje pakartotinai per trejus metus nuo baudos paskyrimo, juridiniai asmenys ir užsienio juridinių asmenų filialai baudžiami nuo vieno tūkstančio keturių šimtų keturiasdešimt aštuonių eurų iki dviejų tūkstančių aštuonių šimtų devyniasdešimt šešių eurų bauda ir panaikinamas licencijos galiojimas toje prekybos vietoje, kurioje nustatytas pažeidimas.“\n\n3. Pakeisti 26 straipsnio 8 dalį ir ją išdėstyti taip:\n\n„8. Už šio Įstatymo 15 straipsnyje nustatytų prekybos tabako gaminiais draudimų, 16 straipsnyje nustatyto prekių, skirtų tabako gaminiams rūkyti ar pasiruošti rūkyti, pardavimo draudimo, 162 straipsnyje nustatytų nuotolinės prekybos elektroninėmis cigaretėmis ir pildomosiomis talpyklomis draudimų pažeidimą juridiniai asmenys ir užsienio juridinių asmenų filialai baudžiami nuo dviejų šimtų aštuoniasdešimt devynių eurų iki aštuonių šimtų šešiasdešimt aštuonių eurų bauda. Už šių draudimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo aštuonių šimtų šešiasdešimt aštuonių eurų iki vieno tūkstančio keturių šimtų keturiasdešimt aštuonių eurų bauda.“\n\n4. Pakeisti 26 straipsnio 9 dalį ir ją išdėstyti taip:\n\n„9. Už šio Įstatymo 17 straipsnio 1 dalyje ir 171 straipsnyje nustatytų reklamos draudimų pažeidimą juridiniai asmenys ir užsienio juridinių asmenų filialai baudžiami nuo vieno tūkstančio keturių šimtų keturiasdešimt aštuonių eurų iki dviejų tūkstančių aštuonių šimtų devyniasdešimt šešių eurų bauda. Už šių draudimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo dviejų tūkstančių aštuonių šimtų devyniasdešimt šešių eurų iki penkių tūkstančių septynių šimtų devyniasdešimt dviejų eurų bauda.“\n\n5. Pakeisti 26 straipsnio 13 dalį ir ją išdėstyti taip:\n\n„13. Už šio Įstatymo nuostatų pažeidimus baudas skiria:\n\n1) Narkotikų, tabako ir alkoholio kontrolės departamentas – už 9 straipsnio 1 dalies, 10 straipsnio 1 dalies, 12 straipsnio 1, 3, 4, 5 ir 7 dalių, 13 straipsnio, 14 straipsnio 1 dalies, 14 straipsnio 3 dalies 1, 2, 3, 4, 6 ir 8 punktų, 14 straipsnio 5 dalies, 15 ir 16 straipsnių, 161 straipsnio 1 dalies, 162 straipsnio, 17 straipsnio 1, 4 ir 5 dalių, 171 straipsnio, 18 straipsnio, 19 straipsnio 1 dalies 5 punkto nuostatų pažeidimus;\n\n2) Valstybinė ne maisto produktų inspekcija – už 92–97 straipsnių, 10 straipsnio 1 dalies, 13 straipsnio, 14 straipsnio 1 dalies, 3 dalies 1–8 punktų, 5 dalies 1 ir 2 punktų, 18 straipsnio 1 dalies 8 ir 9 punktų nuostatų pažeidimus;\n\n3) Valstybinė mokesčių inspekcija – už 14 straipsnio 3 dalies 1, 4 ir 8 punktų nuostatų pažeidimus;\n\n4) savivaldybių vykdomosios institucijos – už 10 straipsnio 1 dalyje ir 14 straipsnio 1 dalyje nustatytų reikalavimų pažeidimus mažmeninės prekybos vietose, taip pat už 15 ir 16 straipsnių, 17 straipsnio 1 dalies (išorinės reklamos priemonėse), 4 ir 5 dalių, 18 straipsnio 1 dalies nuostatų pažeidimus;\n\n5) policijos įstaigų vadovai ar jų įgalioti asmenys – už 14 straipsnio 3 dalies 1, 2, 3 ir 8 punktų nuostatų pažeidimus;\n\n6) Muitinės departamento prie Lietuvos Respublikos finansų ministerijos pareigūnai – už 14 straipsnio 3 dalies 1, 3 ir 8 punktų nuostatų pažeidimus.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\ntabako, tabako gaminių ir su jais susijusių\ngaminių kontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1989 m. spalio 3 d. Tarybos direktyva 89/552/EEB dėl kai kurių valstybių narių įstatymuose ir kituose teisės aktuose išdėstytų nuostatų, skirtų vertimuisi televizijos programų transliavimu, suderinimo (su paskutiniais pakeitimais, padarytais 1997 m. birželio 30 d. Europos Parlamento ir Tarybos direktyva 97/36/EB) (OL 2004 m. specialusis leidimas, 6 skyrius, 1 tomas, p. 224).\n\n2. 2003 m. gegužės 26 d. Europos Parlamento ir Tarybos direktyva 2003/33/EB dėl valstybių narių įstatymų ir kitų teisės aktų, reglamentuojančių tabako produktų reklamą ir rėmimą, suderinimo (OL 2004 m. specialusis leidimas, 15 skyrius, 7 tomas, p. 460).\n\n3. 2014 m. balandžio 3 d. Europos Parlamento ir Tarybos direktyva 2014/40/ES dėl valstybių narių įstatymų ir kitų teisės aktų nuostatų, reglamentuojančių tabako ir susijusių gaminių gamybą, pateikimą ir pardavimą, suderinimo ir kuria panaikinama Direktyva 2001/37/EB (OL 2014 L 127, p. 1).“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio įstatymo 5 straipsnį (išskyrus 5 straipsnyje išdėstyto II skyriaus „Tabako gaminių ir susijusių gaminių sudėties, kokybės ir ženklinimo reikalavimai“ 6 ir 8 straipsnius), 15 straipsnio 1 dalį ir šio straipsnio 4 dalį, įsigalioja 2015 m. gegužės 1 d.\n\n2. Šio įstatymo 5 straipsnis (išskyrus 5 straipsnyje išdėstyto II skyriaus „Tabako gaminių ir susijusių gaminių sudėties, kokybės ir ženklinimo reikalavimai“ 6 ir 8 straipsnius) ir 15 straipsnio 1 dalis įsigalioja 2016 m. gegužės 20 d.\n\n3. Elektronines cigaretes ar elektroninių cigarečių pildykles, pagamintas arba išleistas į laisvą apyvartą iki 2016 m. lapkričio 20 d., neatitinkančias šio įstatymo reikalavimų, leidžiama pateikti Lietuvos Respublikos rinkai iki 2017 m. gegužės 20 d.\nStraipsnio dalies pakeitimai:\nNr. XII-2420, 2016-06-09, paskelbta TAR 2016-06-22, i. k. 2016-17406\n\n4. Lietuvos Respublikos Vyriausybė ar jos įgaliota institucija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Dervos",
      "definition": "grynas bevandenis nikotino neturintis dūmų kondensatas.",
      "source_provision": "art3"
    },
    {
      "term": "Elektroninė cigaretė",
      "definition": "gaminys, kuris gali būti naudojamas garams, kuriuose yra nikotino, vartoti per kandiklį, arba bet kuri tokio gaminio sudedamoji dalis, įskaitant kapsulę, rezervuarą ir įtaisą be kapsulės ar rezervuaro. Elektroninės cigaretės gali būti vienkartinės arba pripildomos iš pildomosios talpyklos ir rezervuaro, arba daugkartinės su keičiamomis vienkartinėmis kapsulėmis.",
      "source_provision": "art3"
    },
    {
      "term": "Europos ekonominės erdvės susitarimo dalyvė",
      "definition": "Europos Sąjungos valstybė narė ar Europos laisvosios prekybos asociacijos (ELPA) valstybė, išskyrus Šveicarijos Konfederaciją.",
      "source_provision": "art3"
    },
    {
      "term": "Įspėjimas apie galimą žalą sveikatai",
      "definition": "įspėjimas apie gaminio sukeliamą žalą žmogaus sveikatai arba kitus nepageidautinus padarinius, kylančius dėl jo vartojimo, įskaitant tekstinius įspėjimus, kombinuotus įspėjimus, bendrojo pobūdžio įspėjimus ir informacinius pranešimus, kaip numatyta šiame Įstatyme.",
      "source_provision": "art3"
    },
    {
      "term": "Nikotinas",
      "definition": "alkaloidas, randamas tabake.",
      "source_provision": "art3"
    },
    {
      "term": "Oraliniam vartojimui skirtas tabakas",
      "definition": "visi vartojimui per burną skirti tabako gaminiai, išskyrus rūkyti skirtus tabako gaminius, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.",
      "source_provision": "art3"
    },
    {
      "term": "Paslėpta tabako gaminių reklama",
      "definition": "bet kokia forma ir bet kokiomis priemonėmis skleidžiama informacija apie tabako gaminius, tabako gaminių gamintojus, importuotojus ar pardavėjus, jų firmos vardą (pavadinimą), prekių ženklą ar veiklą tokia forma, kuri gali suklaidinti reklamos vartotojus dėl šios informacijos pateikimo tikrojo tikslo. Visais atvejais paslėpta reklama laikomas toks informacijos pateikimas, kai už jį apmokama ar kitaip atsilyginama.",
      "source_provision": "art3"
    },
    {
      "term": "Pateikimas rinkai",
      "definition": "gaminių, neatsižvelgiant į jų pagaminimo vietą, teikimas Lietuvos Respublikoje esantiems vartotojams už mokestį ar nemokamai, įskaitant nuotolinį pardavimą; tarpvalstybinės nuotolinės prekybos atveju gaminys laikomas pateikiamu Lietuvos Respublikos rinkai, jeigu Lietuvos Respublikoje yra vartotojas.",
      "source_provision": "art3"
    },
    {
      "term": "Paviljonas",
      "definition": "Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.",
      "source_provision": "art3"
    },
    {
      "term": "Pildomoji talpykla",
      "definition": "indas, kuriame yra nikotino turinčio skysčio, kuris gali būti naudojamas elektroninei cigaretei pripildyti.",
      "source_provision": "art3"
    },
    {
      "term": "Priedas",
      "definition": "kita negu tabakas medžiaga, kurios įdėta į tabako gaminį, vienetinį pakelį ar bet kokią išorinę pakuotę.",
      "source_provision": "art3"
    },
    {
      "term": "Priklausomybės sukėlimo geba",
      "definition": "farmakologinė medžiagos geba sukelti priklausomybę – būklę, kai suteikiamu pasitenkinimu ar abstinencijos simptomų palengvinimu arba abiem būdais paveikiami individo gebėjimai kontroliuoti savo elgesį.",
      "source_provision": "art3"
    },
    {
      "term": "Rėmimas",
      "definition": "finansinė ar bet kokios kitos formos parama renginiui, veiklai ar asmeniui, skatinanti įsigyti ir (ar) vartoti tabako gaminius.",
      "source_provision": "art3"
    },
    {
      "term": "Socialinė reklama",
      "definition": "socialinės gerovės, tai yra sveikos gyvensenos, sveikatos stiprinimo, ligų ir žalingų sveikatai įpročių profilaktikos propagavimas bet kokiomis reklamos formomis ir priemonėmis.",
      "source_provision": "art3"
    },
    {
      "term": "Sudedamoji dalis",
      "definition": "tabakas, priedas, taip pat bet kuri medžiaga ar elementas, esantis paruoštame vartoti tabako gaminyje ar su juo susijusiuose gaminiuose, įskaitant popierių, filtrą, rašalą, kapsules ir klijus.",
      "source_provision": "art3"
    },
    {
      "term": "Su tabako gaminiais susiję gaminiai (toliau",
      "definition": "susiję gaminiai) – elektroninės cigaretės ir pildomosios talpyklos, taip pat rūkomieji žoliniai gaminiai.",
      "source_provision": "art3"
    },
    {
      "term": "Švietimo įstaigos",
      "definition": "ikimokyklinio ugdymo įstaigos, bendrojo ugdymo, aukštosios mokyklos, profesinio mokymo įstaigos, vaikų papildomo ugdymo įstaigos: meno, sporto, kalbų, technikos, kitokio profilio mokyklos, taip pat vaikų vasaros stovyklos.",
      "source_provision": "art3"
    },
    {
      "term": "Tabakas",
      "definition": "bulvinių šeimos tabako (Nicotiana) genties augalai (paprastasis tabakas (Nicotiana tabacum), kaimiškasis tabakas (Nicotiana rustica) ir kiti), genetiškai modifikuoti ar nemodifikuoti, jų lapai ir kitos dalys.",
      "source_provision": "art3"
    },
    {
      "term": "Tabako gaminiai",
      "definition": "rūkyti, uostyti, čiulpti ar kramtyti skirti gaminiai, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.",
      "source_provision": "art3"
    },
    {
      "term": "Tabako gaminių ar susijusių gaminių importas",
      "definition": "tabako gaminių ar susijusių gaminių įvežimas į Lietuvos Respubliką iš kitų valstybių, išskyrus Europos ekonominės erdvės susitarimo dalyves ir Turkiją.",
      "source_provision": "art3"
    },
    {
      "term": "Tabako gaminių ar susijusių gaminių įsigijimo ir (ar) vartojimo skatinimas",
      "definition": "informavimo ir įtikinėjimo veiksmai, įskaitant specialius renginius, akcijas, nuolaidas, dovanas ir panašiai, skatinantys apsispręsti įsigyti ir (ar) vartoti tabako gaminius ar susijusius gaminius.",
      "source_provision": "art3"
    },
    {
      "term": "Tabako gaminių ar susijusių gaminių įvežimas",
      "definition": "tabako gaminių ar susijusių gaminių įvežimas į Lietuvos Respubliką (išskyrus fizinių asmenų įvežamus tabako gaminius ar susijusius gaminius) iš Europos ekonominės erdvės susitarimo dalyvių ir Turkijos.",
      "source_provision": "art3"
    },
    {
      "term": "Tabako gaminių ir susijusių gaminių reklama",
      "definition": "bet kokia forma ir bet kokiomis priemonėmis skleidžiama informacija apie tabako gaminius ir susijusius gaminius, tiesiogiai ar netiesiogiai skatinanti įsigyti ir (ar) vartoti tabako gaminius ir susijusius gaminius.",
      "source_provision": "art3"
    },
    {
      "term": "Tabako gaminių prekybos vieta",
      "definition": "parduotuvių, kioskų, paviljonų, restoranų, kavinių, barų, bufetų ar kitos patalpos ir automobilinės parduotuvės, kuriose tabako gaminiai parduodami vartotojui (kai pirkėjai aptarnaujami lauko sąlygomis, tabako gaminių prekybos vieta laikoma kasos aparato įrengimo vieta), ir patalpos, kuriose vyksta tabako gaminių didmeninė prekyba.",
      "source_provision": "art3"
    },
    {
      "term": "Tabako, tabako gaminių ir susijusių gaminių kontrolė",
      "definition": "šiame Įstatyme ir kituose teisės aktuose nustatytų tabako ir tabako gaminių bei susijusių gaminių vartojimo, gamybos, įvežimo, importo, prekybos, reklamos, įsigijimo, įsigijimo ir (ar) vartojimo skatinimo, rėmimo valstybinio reglamentavimo priemonių, skirtų tabako gaminių ir susijusių gaminių vartojimui, taip pat jų vartojimo neigiamiems padariniams sveikatai ir ūkiui mažinti, visuma.",
      "source_provision": "art3"
    },
    {
      "term": "Tarpvalstybinė nuotolinė prekyba",
      "definition": "nuotolinis pardavimas vartotojams, kai vartotojas, užsakydamas gaminį mažmeninės prekybos vietoje, yra Lietuvos Respublikoje, o mažmeninės prekybos vieta įsteigta kitoje Europos ekonominės erdvės susitarimo dalyvėje ar trečiojoje šalyje; mažmeninės prekybos vieta laikoma įsteigta Europos ekonominės erdvės susitarimo dalyvėje:\n\n1) fizinio asmens atveju – jeigu jis turi savo verslo vietą toje Europos ekonominės erdvės susitarimo dalyvėje;\n\n2) kitais atvejais – jeigu asmuo, kuris verčiasi mažmenine prekyba, turi savo oficialią būstinę, centrinę administraciją ar verslo vietą, įskaitant filialą, agentūrą ar bet kokį kitą padalinį toje Europos ekonominės erdvės susitarimo dalyvėje.",
      "source_provision": "art3"
    },
    {
      "term": "Toksiškumas",
      "definition": "medžiagos savybė sukelti tam tikro lygio žalingą poveikį žmogaus organizmui, įskaitant ilgainiui pasireiškiantį poveikį, paprastai kai ji vartojama arba jos poveikis patiriamas dažnai ar nuolat.",
      "source_provision": "art3"
    },
    {
      "term": "Vienetinis pakelis",
      "definition": "mažiausia atskira rinkai pateikiamo tabako gaminio ar susijusio gaminio pakuotė.",
      "source_provision": "art3"
    },
    {
      "term": "Užsienio juridinis asmuo",
      "definition": "Europos ekonominės erdvės susitarimo dalyvėje, išskyrus Lietuvos Respubliką, ar kitoje užsienio valstybėje įsteigtas juridinis asmuo ar kita organizacija.“",
      "source_provision": "art3"
    }
  ]
}
