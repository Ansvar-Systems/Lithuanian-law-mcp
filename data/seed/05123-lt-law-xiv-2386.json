{
  "id": "lt-law-xiv-2386",
  "type": "statute",
  "title": "Lietuvos Respublikos elektroninių ryšių įstatymo Nr. IX-2135 40 ir 78 straipsnių pakeitimo įstatymas",
  "short_name": "XIV-2386",
  "status": "in_force",
  "issued_date": "2023-12-19",
  "in_force_date": "2025-01-01",
  "url": "https://e-tar.lt/portal/lt/legalAct/ca8bc330a16511eea5a28c81c82193a8/wijWDoUizk",
  "provisions": [
    {
      "provision_ref": "art1",
      "section": "1",
      "title": "1 straipsnis. 40 straipsnio pakeitimas",
      "content": "Papildyti 40 straipsnį 11 dalimi:\n\n„11. Asmuo, sudarantis viešųjų mobiliojo ryšio paslaugų teikimo sutartį, pagal kurią už viešąsias mobiliojo ryšio paslaugas yra apmokama iš anksto, privalo šių paslaugų teikėjui pateikti duomenis, reikalingus jo, kaip abonento, asmens tapatybei identifikuoti. Viešųjų mobiliojo ryšio paslaugų teikėjas neturi teisės teikti viešųjų mobiliojo ryšio paslaugų pagal šioje dalyje nurodytą sutartį, jeigu nėra identifikuota asmens tapatybė.“"
    },
    {
      "provision_ref": "art2",
      "section": "2",
      "title": "2 straipsnis. 78 straipsnio pakeitimas",
      "content": "Papildyti 78 straipsnį 81 dalimi:\n\n„81. Siekiant užtikrinti viešųjų elektroninių ryšių paslaugų gavėjų teisių ir teisėtų interesų apsaugą ir užkardyti nusikalstamas veikas, daromas naudojant apsimestines trumpąsias žinutes (SMS) (toliau – trumposios žinutės), viešųjų elektroninių ryšių tinklų ir (arba) viešųjų elektroninių ryšių paslaugų teikėjai privalo įgyvendinti tinkamas technines ir (ar) organizacines priemones tokioms trumposioms žinutėms atpažinti, žymėti ir (ar) stabdyti. Apsimestinių trumpųjų žinučių identifikavimo tvarką nustato Ryšių reguliavimo tarnyba. Šioje dalyje nurodytais tikslais viešųjų elektroninių ryšių tinklų ir (arba) viešųjų elektroninių ryšių paslaugų teikėjai kaip vieną iš priemonių turi teisę taikyti automatinį trumpųjų žinučių filtravimą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 2 straipsnį ir šio straipsnio 3 dalį, įsigalioja 2025 m. sausio 1 d.\n\n2. Šio įstatymo 2 straipsnis įsigalioja 2024 m. sausio 1 d.\n\n3. Lietuvos Respublikos ryšių reguliavimo tarnyba iki 2023 m. gruodžio 31 d. priima šio įstatymo įgyvendinamąjį teisės aktą.\n\n4. Šio įstatymo 1 straipsnyje išdėstyta Lietuvos Respublikos elektroninių ryšių įstatymo 40 straipsnio 11 dalis yra taikoma tik po šio įstatymo įsigaliojimo sudaromoms viešųjų mobiliojo ryšio paslaugų teikimo sutartims, pagal kurias už viešąsias mobiliojo ryšio paslaugas yra apmokama iš anksto.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
