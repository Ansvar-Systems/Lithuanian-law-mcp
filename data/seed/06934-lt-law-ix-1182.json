{
  "id": "lt-law-ix-1182",
  "type": "statute",
  "title": "Lietuvos Respublikos įstatymas dėl amnestijos pažymint Lietuvos Respublikos Konstitucijos dešimties metų sukaktį",
  "short_name": "IX-1182",
  "status": "in_force",
  "issued_date": "2002-11-07",
  "in_force_date": "2002-11-22",
  "url": "https://e-tar.lt/portal/lt/legalAct/TAR.147E995BC3F0",
  "provisions": [
    {
      "provision_ref": "art1",
      "section": "1",
      "title": "1 straipsnis. Atleidimas nuo neatliktosios laisvės atėmimo bausmės dalies",
      "content": "1. Nuo neatliktosios laisvės atėmimo bausmės dalies atleidžiami:\n\n1) nėščios moterys ir motinos, auginančios iki 18 metų vaiką, nuteistos iki 5 metų imtinai;\n\n2) pirmą kartą nuteisti iki 3 metų imtinai: moterys, vyresni kaip 65 metų vyrai, I ir II grupių invalidai ir nepilnamečiai, išskyrus asmenis, nuteistus už šio Įstatymo 7 straipsnyje numatytus nusikaltimus.\n\n2. Šio straipsnio 1 dalies 2 punkte nurodytiems asmenims šio straipsnio 1 dalyje numatytas atleidimas nuo neatliktosios laisvės atėmimo bausmės dalies netaikomas, jeigu jiems buvo taikytas anksčiau priimtas įstatymas dėl amnestijos.\n\n3. Nepilnamečiais šiame Įstatyme laikomi asmenys, kurie padarė nusikaltimą nesukakę 18 metų.\n\n4. Vyresniais kaip 65 metų vyrais laikomi vyrai, kurie 65 metus sukako iki šio Įstatymo įsigaliojimo dienos.\n\n5. I ir II grupių invalidais laikomi asmenys, kuriems tokios grupės invalidumas nustatytas iki šio Įstatymo taikymo jiems dienos.\n\n6. Pirmą kartą nuteistais laikomi anksčiau neteisti asmenys arba asmenys, kurie buvo teisti, tačiau jiems teistumas Baudžiamojo kodekso 58 straipsnyje numatytais pagrindais ir tvarka išnykęs ar panaikintas, taip pat asmenys, kurie pritaikius amnestijos aktą arba malonės tvarka buvo atleisti nuo visos ankstesniu nuosprendžiu paskirtos bausmės."
    },
    {
      "provision_ref": "art2",
      "section": "2",
      "title": "2 straipsnis. Neatliktosios laisvės atėmimo bausmės dalies sumažinimas nėščioms moterims ir motinoms, auginančioms vaiką iki 18 metų",
      "content": "Neatliktoji laisvės atėmimo bausmė nėščioms moterims ir motinoms, auginančioms vaiką iki 18 metų, sumažinama:\n\n1) pusiau, bet ne daugiau kaip 5 metais – nuteistoms daugiau kaip 5 metams už nusikaltimus, padarytus dėl neatsargumo;\n\n2) vienu trečdaliu, bet ne daugiau kaip 3 metais – nuteistoms daugiau kaip 5 metams už tyčinius nusikaltimus."
    },
    {
      "provision_ref": "art3",
      "section": "3",
      "title": "3 straipsnis. Neatliktosios laisvės atėmimo bausmės dalies sumažinimas asmenims, nuteistiems už nusikaltimus, padarytus dėl neatsargumo",
      "content": "Asmenims, nuteistiems už nusikaltimus, padarytus dėl neatsargumo, neatliktoji laisvės atėmimo bausmė sumažinama:\n\n1) vienu trečdaliu – nuteistiems laisvės atėmimu iki 5 metų imtinai.\n\n2) vienu ketvirtadaliu, bet ne daugiau kaip 2 metais – nuteistiems daugiau kaip 5 metams."
    },
    {
      "provision_ref": "art4",
      "section": "4",
      "title": "4 straipsnis. Neatliktosios laisvės atėmimo bausmės dalies sumažinimas pirmą kartą už tyčinius nusikaltimus nuteistiems asmenims",
      "content": "1. Pirmą kartą už tyčinius nusikaltimus nuteistiems asmenims, išskyrus asmenis, nuteistus už šio Įstatymo 7 straipsnyje numatytus nusikaltimus, neatliktoji laisvės atėmimo bausmė už tyčinius nusikaltimus sumažinama:\n\n1) vienu trečdaliu, bet ne daugiau kaip 2 metais – nuteistoms moterims, nepilnamečiams, vyresniems kaip 65 metų vyrams, I ir II grupių invalidams, jeigu jiems netaikoma šio Įstatymo 1 straipsnio 1 dalis;\n\n2) vienu ketvirtadaliu – vyrams, nuteistiems iki 5 metų imtinai;\n\n3) vienu penktadaliu, bet ne daugiau kaip 2 metais – vyrams, nuteistiems daugiau kaip 5 metams.\n\n2. Pirmą kartą už tyčinius nusikaltimus nuteistiems asmenims neatliktoji laisvės atėmimo bausmė už tyčinius nusikaltimus, numatytus šio Įstatymo 7 straipsnyje, sumažinama:\n\n1) vienu penktadaliu – nuteistiems iki 5 metų;\n\n2) vienu šeštadaliu, bet ne daugiau kaip 1 metais – nuteistiems daugiau kaip 5 metams."
    },
    {
      "provision_ref": "art5",
      "section": "5",
      "title": "5 straipsnis. Neatliktosios laisvės atėmimo bausmės dalies sumažinimas asmenims, nuteistiems už tyčinius nusikaltimus, padariusiems nusikalstamą veiką neišnykus teistumui už anksčiau padarytą tyčinį nusikaltimą",
      "content": "Nuteistiems už tyčinius nusikaltimus asmenims, nusikalstamą veiką padariusiems dar neišnykus teistumui už anksčiau padarytą tyčinį nusikaltimą, išskyrus asmenis, nuteistus už šio Įstatymo 7 straipsnyje numatytus nusikaltimus, neatliktoji laisvės atėmimo bausmės dalis sumažinama vienu šeštadaliu, tačiau ne daugiau kaip 1 metais."
    },
    {
      "provision_ref": "art6",
      "section": "6",
      "title": "6 straipsnis. Amnestijos taikymas atsižvelgiant į nuteistųjų elgesį bausmės atlikimo vietose",
      "content": "Asmenims, piktybiškai pažeidinėjantiems laisvės atėmimo bausmės atlikimo režimą, Amnestijos komisijos sprendimu šio Įstatymo 3, 4 ir 5 straipsniuose numatytas bausmės sumažinimas gali būti netaikomas."
    },
    {
      "provision_ref": "art7",
      "section": "7",
      "title": "7 straipsnis. Nusikaltimai, už kuriuos nuteistiems asmenims ribojamas amnestijos taikymas",
      "content": "Šio Įstatymo 1 straipsnio 1 dalies 2 punkte, 4 straipsnio 1 dalyje ir 5 straipsnyje nustatytais atvejais ir sąlygomis amnestija netaikoma asmenims, nuteistiems laisvės atėmimu už šiuos nusikaltimus: piktnaudžiavimą oficialiais įgaliojimais (Baudžiamojo kodekso 742 straipsnis); neteisėtą užsieniečių gabenimą per Lietuvos Respublikos valstybės sieną arba neteisėtai valstybės sieną perėjusių užsieniečių gabenimą Lietuvos Respublikos teritorijoje (Baudžiamojo kodekso 821 straipsnio 2 dalis); susisiekimo kelių ir transporto priemonių sugadinimą (Baudžiamojo kodekso 85 straipsnio 1 dalis); tyčinį sunkų kūno sužalojimą, užkrėtimą liga ar kitokį susargdinimą (Baudžiamojo kodekso 111 straipsnis); išžaginimą (Baudžiamojo kodekso 118 straipsnio 1 ir 3 dalys); tvirkinamuosius veiksmus (Baudžiamojo kodekso 121 straipsnis); įkaitų paėmimą (Baudžiamojo kodekso 1311 straipsnio 1 dalis); chuliganizmą (Baudžiamojo kodekso 225 straipsnio 3 dalis); nusikalstamą susivienijimą (Baudžiamojo kodekso 2271 straipsnio 1 dalis); neteisėtą psichotropinių ar narkotinių medžiagų gaminimą, įsigijimą, laikymą, gabenimą, siuntimą, pardavimą ar kitokį platinimą (Baudžiamojo kodekso 2321 straipsnio 3 dalis); psichotropinių ar narkotinių medžiagų grobimą (Baudžiamojo kodekso 2322 straipsnio 1 dalis); lindynių psichotropinėms ar narkotinėms medžiagoms vartoti organizavimą ar laikymą (Baudžiamojo kodekso 2324 straipsnis); lenkimą vartoti psichotropines ar narkotines medžiagas (Baudžiamojo kodekso 2325 straipsnio 1 dalis); šaunamojo ginklo, šaudmenų, sprogmenų ar sprogstamųjų medžiagų grobimą (Baudžiamojo kodekso 2341 straipsnis); vagystę (Baudžiamojo kodekso 271 straipsnio 4 dalis); plėšimą (Baudžiamojo kodekso 272 straipsnio 1 dalis); turto prievartavimą (Baudžiamojo kodekso 273 straipsnio 1 ir 2 dalys); sukčiavimą (Baudžiamojo kodekso 274 straipsnio 3 dalis); turto pasisavinimą arba iššvaistymą (Baudžiamojo kodekso 275 straipsnio 3 dalis); turto sunaikinimą ar sužalojimą tyčia (Baudžiamojo kodekso 278 straipsnio 2 dalis); kyšio priėmimą (Baudžiamojo kodekso 282 straipsnio 1 ir 2 dalys); kontrabandą (Baudžiamojo kodekso 312 straipsnio 2 dalis)."
    },
    {
      "provision_ref": "art8",
      "section": "8",
      "title": "8 straipsnis. Nusikaltimai, už kuriuos nuteistiems asmenims amnestija netaikoma",
      "content": "Amnestija netaikoma asmenims, nuteistiems už: genocidą pagal Įstatymą „Dėl atsakomybės už Lietuvos gyventojų genocidą“ (nuteistiems iki Baudžiamojo kodekso 71 straipsnio įsigaliojimo), itin pavojingus valstybinius nusikaltimus (Baudžiamojo kodekso 62–71 straipsniai); banditizmą (Baudžiamojo kodekso 75 straipsnis); masines riaušes (Baudžiamojo kodekso 78 straipsnis); neteisėto užsieniečių gabenimo per Lietuvos Respublikos valstybės sieną arba neteisėtai valstybės sieną perėjusių užsieniečių slėpimo ar gabenimo Lietuvos Respublikoje organizavimą (Baudžiamojo kodekso 821 straipsnio 3 dalis); susisiekimo kelių ir transporto priemonių sugadinimą (Baudžiamojo kodekso 85 straipsnio 2 ir 3 dalys); tyčinį nužudymą (Baudžiamojo kodekso 104 straipsnis); tyčinį nužudymą sunkinančiomis aplinkybėmis (Baudžiamojo kodekso 105 straipsnis); išžaginimą (Baudžiamojo kodekso 118 straipsnio 2 ir 4 dalys); įkaitų paėmimą (Baudžiamojo kodekso 1311 straipsnio 2 dalis); prekybą žmonėmis (Baudžiamojo kodekso 1313 straipsnis); kėsinimąsi į policininko ar policijos rėmėjo gyvybę (Baudžiamojo kodekso 2031 straipsnis); nusikalstamą susivienijimą (Baudžiamojo kodekso 2271 straipsnio 2 dalis); teroro aktą (Baudžiamojo kodekso 2273 straipsnis); neteisėtą stipriai veikiančių ar nuodingųjų medžiagų gaminimą arba realizavimą (Baudžiamojo kodekso 232 straipsnio 2 dalis); neteisėtą psichotropinių ar narkotinių medžiagų gaminimą, įsigijimą, laikymą, gabenimą, siuntimą, pardavimą ar kitokį platinimą (Baudžiamojo kodekso 2321 straipsnio 4 ir 5 dalys); psichotropinių ar narkotinių medžiagų grobimą (Baudžiamojo kodekso 2322 straipsnio 2 ir 3 dalys); lenkimą vartoti psichotropines ar narkotines medžiagas (Baudžiamojo kodekso 2325 straipsnio 2 ir 3 dalys); radioaktyviųjų medžiagų grobimą (Baudžiamojo kodekso 2342 straipsnis); nusikalstamų grupių ginklavimą (Baudžiamojo kodekso 2344 straipsnis); orlaivio nuvarymą (Baudžiamojo kodekso 2492 straipsnis); plėšimą (Baudžiamojo kodekso 272 straipsnio 2 ir 3 dalys); turto prievartavimą (Baudžiamojo kodekso 273 straipsnio 3 dalis); kyšio priėmimą (Baudžiamojo kodekso 282 straipsnio 3 dalis); kontrabandą (Baudžiamojo kodekso 312 straipsnio 3 dalis); karo nusikaltimus (Baudžiamojo kodekso 333–339 straipsniai)."
    },
    {
      "provision_ref": "art9",
      "section": "9",
      "title": "9 straipsnis. Nuteistieji, kuriems netaikoma amnestija",
      "content": "Amnestija netaikoma:\n\n1) asmenims, nuteistiems už genocidą pagal Įstatymą „Dėl atsakomybės už Lietuvos gyventojų genocidą“;\n\n2) asmenims, kuriems paskirta laisvės atėmimo iki gyvos galvos bausmė arba mirties bausmė pakeista laisvės atėmimu iki gyvos galvos;\n\n3) asmenims, už tyčinius nusikaltimus nuteistiems laisvės atėmimu daugiau kaip 15 metų;\n\n4) asmenims, padariusiems kelis nusikaltimus, jeigu bent dėl vieno iš jų šis Įstatymas amnestijos nenumato;\n\n5) asmenims, nuteistiems už nusikaltimus, padarytus laisvės atėmimo vietose;\n\n6) asmenims, nuteistiems laisvės atėmimu, atidedant paskirtos bausmės vykdymą;\n\n7) lygtinai atleistiems nuo bausmės prieš terminą, taip pat lygtinai paleistiems iš laisvės atėmimo vietų (Baudžiamojo kodekso 54, 542, 55 straipsniai) laisvės atėmimo bausmės daliai, nuo kurios jie lygtinai atleisti ar prieš laiką paleisti;\n\n8) asmenims, pripažintiems itin pavojingais recidyvais."
    },
    {
      "provision_ref": "art10",
      "section": "10",
      "title": "10 straipsnis. Amnestijos taikymas",
      "content": "1. Asmenims, kuriems šio Įstatymo įsigaliojimo dieną dar nėra įsiteisėjęs apkaltinamasis nuosprendis, amnestija taikoma, jei nusikaltimas yra padarytas iki 2002 m. spalio 25 d. imtinai. Asmenims, padariusiems trunkamuosius ar tęstinius nusikaltimus, amnestija taikoma tik tada, jei šie nusikaltimai buvo baigti iki 2002 m. spalio 25 d. imtinai.\n\n2. Nuteistiesiems, atliekantiems laisvės atėmimo bausmę, neatlikta bausmės dalis, kuri sumažinama pritaikius amnestiją, nustatoma šio Įstatymo įsigaliojimo dienai."
    },
    {
      "provision_ref": "art11",
      "section": "11",
      "title": "11 straipsnis. Amnestijos taikymas asmenims, atliekantiems laisvės atėmimo bausmę Lietuvos Respublikoje",
      "content": "Amnestija pagal šį Įstatymą taikoma asmenims, atliekantiems laisvės atėmimo bausmę Lietuvos Respublikoje."
    },
    {
      "provision_ref": "art12",
      "section": "12",
      "title": "12 straipsnis. Amnestijos komisijos",
      "content": "1. Kalėjimų departamento prie Lietuvos Respublikos teisingumo ministerijos direktorius pataisos darbų įstaigos direktoriaus teikimu tvirtina Amnestijos komisiją ne mažiau kaip iš 4 narių.\n\n2. Amnestijos komisija, kurioje turi būti pataisos darbų įstaigos direktorius, jo pavaduotojai auklėjamajam darbui ir priežiūrai (Auklėjamojo darbo skyriaus viršininkas, vyresnysis instruktorius), Įskaitos skyriaus viršininkas (vyresnysis inspektorius), sudaroma kiekvienoje pataisos darbų įstaigoje.\n\n3. Amnestijos komisijos posėdžiuose dalyvauja teritorinės prokuratūros prokuroras. Jis duoda rašytinę išvadą dėl amnestijos taikymo nuteistajam. Komisijos posėdžiuose gali dalyvauti kriminalinės policijos pareigūnas.\n\n4. Amnestijos komisijos posėdžiuose gali dalyvauti Lietuvos kalinių globos draugijos atstovas.\n\n5. Amnestijos komisijų darbą organizuoja pataisos darbų įstaigų direktoriai – šių komisijų pirmininkai. Komisijos posėdžiai yra teisėti, jeigu juose dalyvauja ne mažiau kaip 3 komisijos nariai bei teritorinės prokuratūros prokuroras. Komisija, atsižvelgusi į nuteistojo elgesį bausmės atlikimo metu, sprendimą dėl amnestijos taikymo priima atviru balsavimu balsų dauguma. Kai balsai pasidalija po lygiai, sprendimą lemia komisijos pirmininko balsas. Prieš priimdama sprendimą, komisija gali išklausyti patį nuteistąjį. Komisijos posėdžiai protokoluojami."
    },
    {
      "provision_ref": "art13",
      "section": "13",
      "title": "13 straipsnis. Amnestija ir teistumas",
      "content": "Šiuo Įstatymu nuteistąjį atleidus nuo neatliktosios laisvės atėmimo bausmės dalies ar jam sumažinus neatliktąją laisvės atėmimo bausmės dalį, dėl teistumo išnykimo ar panaikinimo sprendžiama remiantis faktiškai atlikta bausme Baudžiamojo kodekso 58 straipsnio nustatyta tvarka."
    },
    {
      "provision_ref": "art14",
      "section": "14",
      "title": "14 straipsnis. Amnestiją taikančios ir vykdančios institucijos",
      "content": "Šį Įstatymą taiko ir vykdo:\n\n1) teismai – šio Įstatymo 10 straipsnio 1 dalyje numatytais atvejais, taip pat kada bylos nagrinėjamos kasacine tvarka;\n\n2) amnestijos komisijos – asmenims, pagal įsiteisėjusį teismo nuosprendį atliekantiems laisvės atėmimo bausmę."
    },
    {
      "provision_ref": "art15",
      "section": "15",
      "title": "15 straipsnis. Amnestijos komisijų sprendimų apskundimas",
      "content": "1. Amnestijos komisijų sprendimai dėl amnestijos taikymo ar netaikymo gali būti apskųsti bausmės atlikimo vietos apylinkės teismui per 10 dienų nuo sprendimo priėmimo.\n\n2. Teisę paduoti skundus turi nuteistasis, jo prašymu gynėjas ir prokuroras. Nuteistasis gali paduoti skundą dėl amnestijos netaikymo arba neteisingo taikymo, o prokuroras – dėl amnestijos taikymo asmeniui, kuriam amnestija negalėjo būti taikoma, arba dėl neteisingo taikymo. Prokuroro skundas sustabdo Amnestijos komisijos sprendimo vykdymą.\n\n3. Apylinkės teismas, nagrinėdamas skundą, privalo surengti posėdį, į kurį yra kviečiami nuteistasis, prokuroras ir įkalinimo įstaigos administracijos atstovas. Teismo posėdyje gali dalyvauti nuteistojo gynėjas. Apylinkės teismas skundą išsprendžia priimdamas nutartį. Šią nutartį nuteistasis, jo gynėjas ar prokuroras per 14 dienų gali apskųsti apygardos teismui.\n\n4. Apygardos teismas skundą gali išnagrinėti nekviesdamas nuteistojo, jo gynėjo ar prokuroro. Apygardos teismo priimtas sprendimas yra galutinis ir neskundžiamas."
    },
    {
      "provision_ref": "art16",
      "section": "16",
      "title": "16 straipsnis. Šio ir kitų amnestijos aktų taikymas",
      "content": "1. Tuo atveju, kai asmeniui gali būti taikomas ir šis, ir anksčiau priimtas įstatymas dėl amnestijos, taikomas tik vienas, asmeniui palankesnis, įstatymas.\n\n2. Amnestija pagal šį Įstatymą gali būti taikoma ir tuo atveju, kai asmeniui iki šio Įstatymo įsigaliojimo dienos buvo pritaikytas anksčiau priimtas įstatymas dėl amnestijos."
    },
    {
      "provision_ref": "art17",
      "section": "17",
      "title": "17 straipsnis. Amnestijos įvykdymo terminas",
      "content": "1. Amnestija turi būti įvykdyta per 3 mėnesius nuo šio Įstatymo įsigaliojimo dienos.\n\n2. Šio straipsnio 1 dalyje nustatytas amnestijos įvykdymo terminas netaikomas, kai amnestiją taiko ir vykdo teismai.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
