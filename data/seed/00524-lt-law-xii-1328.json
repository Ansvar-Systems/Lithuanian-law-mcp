{
  "id": "lt-law-xii-1328",
  "type": "statute",
  "title": "Lietuvos Respublikos mokesčio už aplinkos teršimą įstatymo Nr. VIII-1183 2, 3, 4, 5, 6, 8, 9, 10 straipsnių pakeitimo ir Įstatymo papildymo 7, 8 priedėliais įstatymas",
  "short_name": "XII-1328",
  "status": "in_force",
  "issued_date": "2014-11-13",
  "in_force_date": "2016-01-01",
  "url": "https://e-tar.lt/portal/lt/legalAct/13df8d90792b11e49adea948c356b2ec/rxjlmHLkVt",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 19 dalimi:\n\n„19. Sąvartyne šalinamos atliekos – nepavojingųjų atliekų sąvartyne šalinamos atliekos, išskyrus nepavojingųjų atliekų sąvartyno atskirose sekcijose šalinamas asbesto atliekas; inertinių atliekų sąvartyne šalinamos atliekos ir nepavojingųjų atliekų sąvartyno atskirose sekcijose šalinamos asbesto atliekos; pavojingųjų atliekų sąvartyne šalinamos atliekos, kurios pagal Įstatymo 7 priedėlį yra mokesčio už aplinkos teršimą objektas.“\n\n2. Papildyti 2 straipsnį nauja 20 dalimi:\n\n„20. Sąvartyno operatorius – fiziniai ir juridiniai asmenys, vykdantys atliekų šalinimo sąvartyne veiklą (eksploatuojantys sąvartyną).“\n\n3. Buvusias 2 straipsnio 19, 20 ir 21 dalis laikyti atitinkamai 21, 22 ir 23 dalimis.\n\n4. Papildyti 2 straipsnį 24 dalimi:\n\n„24. Kitos šiame Įstatyme vartojamos sąvokos suprantamos taip, kaip jos apibrėžtos Lietuvos Respublikos atliekų tvarkymo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Papildyti 3 straipsnį 4 punktu:\n\n„4) sąvartyne šalinamos atliekos, nurodytos šio Įstatymo 7 priedėlyje.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Papildyti 4 straipsnį 4 dalimi:\n\n„4. Mokestį už aplinkos teršimą sąvartyne šalinamomis atliekomis moka sąvartyno operatorius.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "Papildyti 5 straipsnį 8 dalimi:\n\n„8. Nuo mokesčio už aplinkos teršimą sąvartyne šalinamomis atliekomis atleidžiami sąvartynų operatoriai už pašalintas fosfogipso atliekas.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio pakeitimas",
      "content": "1. Pakeisti 6 straipsnio 9 dalį ir ją išdėstyti taip:\n\n„9. Mokesčio už aplinkos teršimą tarifai, išskyrus tuos, kurie nustatomi už aplinkos teršimą sąvartyne šalinamomis atliekomis, indeksuojami Vyriausybės ar jos įgaliotų institucijų nustatyta tvarka, taikant vartotojų prekių ir paslaugų kainų indeksą.“\n\n2. Papildyti 6 straipsnį 10 dalimi:\n\n„10. Mokesčio už aplinkos teršimą sąvartyne šalinamomis atliekomis tarifai pateikti šio Įstatymo 7 priedėlyje.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "Pakeisti 8 straipsnio 1 dalį ir ją išdėstyti taip:\n\n„1. Fiziniai ir juridiniai asmenys, kurie pagal šį Įstatymą privalo mokėti mokestį už aplinkos teršimą, Vyriausybės ar jos įgaliotų institucijų nustatyta tvarka tvarko teršalų išmetimo į aplinką, sąvartyne pašalintų atliekų, apmokestinamųjų gaminių ir pripildytos gaminių apmokestinamosios pakuotės apskaitą.“\n\n2. Papildyti 8 straipsnį nauja 5 dalimi:\n\n„5. Mokestis už aplinkos teršimą sąvartyne šalinamomis atliekomis mokamas pagal faktiškai per mokestinį laikotarpį sąvartyne pašalintų atliekų kiekį.“\n\n3. Buvusią 8 straipsnio 5 dalį laikyti 6 dalimi, ją pakeisti ir išdėstyti taip:\n\n„6. Mokesčio už aplinkos teršimą mokėtojas yra atsakingas už teršalų išmetimo į aplinką, sąvartyne pašalintų atliekų, apmokestinamųjų gaminių ir pripildytos gaminių apmokestinamosios pakuotės apskaitos tvarkymą ir mokesčio už aplinkos teršimą deklaracijoje pateiktus duomenis.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "1. Pakeisti 9 straipsnio 1 dalį ir ją išdėstyti taip:\n\n„1. Aplinkos ministerija kontroliuoja teršalų išmetimo į aplinką, sąvartyne pašalintų atliekų, apmokestinamųjų gaminių ir pripildytos gaminių apmokestinamosios pakuotės apskaitą, tikrina mokesčio už aplinkos teršimą apskaičiavimą.“\n\n2. Pakeisti 9 straipsnio 3 dalį ir ją išdėstyti taip:\n\n„3. Už išmestą iš stacionarių taršos šaltinių normatyvus viršijantį teršalų kiekį ar nuslėptą teršalų ir (ar) sunaudotų degalų, sąvartyne pašalintų atliekų ir (ar) apmokestinamųjų gaminių bei pripildytos gaminių apmokestinamosios pakuotės kiekį mokestis už aplinkos teršimą mokamas taikant didesnį tarifą.“\n\n3. Papildyti 9 straipsnio 4 dalį 4 punktu:\n\n„4) nuslėptą sąvartyne pašalintų atliekų kiekį dauginant iš tarifo, nurodyto šio Įstatymo 7 priedėlyje, ir koeficiento 2.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Mokesčio sumokėjimas, išieškojimas ir paskirstymas\n\n1. Mokestis už aplinkos teršimą, išskyrus mokestį už aplinkos teršimą sąvartyne šalinamomis atliekomis ir gaminių ar pakuotės atliekomis, paskirstomas taip:\n\n1) 30 procentų mokama į valstybės biudžetą. Šios lėšos naudojamos pagal tikslinę paskirtį Lietuvos aplinkos apsaugos investicijų fondo programos lėšoms administruoti ir šioje programoje numatytiems aplinkos apsaugos investiciniams projektams finansuoti aplinkos ministro nustatyta tvarka;\n\n2) 70 procentų mokama į savivaldybės, kurios teritorijoje yra taršos objektas, biudžetą. Šios lėšos naudojamos pagal tikslinę paskirtį Savivaldybių aplinkos apsaugos rėmimo specialiojoje programoje numatytoms priemonėms finansuoti.\n\n2. Mokestis už aplinkos teršimą gaminių ar pakuotės atliekomis ir mokestis už aplinkos teršimą sąvartyne šalinamomis atliekomis mokamas į valstybės biudžetą. Šios lėšos naudojamos Atliekų tvarkymo įstatyme numatytiems Atliekų tvarkymo programos tikslams įgyvendinti.\n\n3. Didesnio tarifo mokestis už aplinkos teršimą, kai jis taikomas už nuslėptą teršalų, sunaudotų degalų, sąvartyne pašalintų atliekų, apmokestinamųjų gaminių ir pripildytos gaminių apmokestinamosios pakuotės kiekį, už normatyvus viršijantį teršalų kiekį, mokamas arba išieškomas iš pažeidėjo į valstybės biudžetą. Šios lėšos naudojamos Aplinkos apsaugos rėmimo programos įstatyme nustatytiems tikslams įgyvendinti.\n\n4. Nesumokėtas mokestis už aplinkos teršimą sumokamas arba išieškomas, delspinigiai skaičiuojami, permokėta mokesčio suma grąžinama Mokesčių administravimo įstatymo nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 7 priedėliu",
      "content": "Papildyti Įstatymą 7 priedėliu:\n\n„Lietuvos Respublikos\nmokesčio už aplinkos teršimą\nįstatymo\n7 priedėlis\n\nMOKESČIO UŽ APLINKOS TERŠIMĄ SĄVARTYNE ŠALINAMOMIS\nATLIEKOMIS TARIFAI\n\nSąvartyne šalinamų atliekų rūšis\nMokesčio tarifai, Eur/t faktiškai pašalintų atliekų\n\n2016 m.\n2017 m.\n2018 m.\n2019 m.\nnuo 2020 m.\n\n1. Nepavojingųjų atliekų sąvartyne šalinamos atliekos, išskyrus nepavojingųjų atliekų sąvartyno atskirose sekcijose šalinamas asbesto atliekas\n3\n3\n5\n21,72\n27,51\n\n2. Inertinių atliekų sąvartyne šalinamos atliekos ir nepavojingųjų atliekų sąvartyno atskirose sekcijose šalinamos asbesto atliekos\n7,24\n13,03\n18,83\n24,62\n30,41\n\n3. Pavojingųjų atliekų sąvartyne šalinamos atliekos\n47,79\n53,58\n59,37\n65,16\n70,96“\n\nStraipsnio pakeitimai:\nNr. XII-2244, 2015-12-23, paskelbta TAR 2015-12-30, i. k. 2015-21031"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 8 priedėliu",
      "content": "Papildyti Įstatymą 8 priedėliu:\n\n„Lietuvos Respublikos\nmokesčio už aplinkos teršimą\nįstatymo\n8 priedėlis\n\nĮGYVENDINAMI EUROPOS SĄJUNGOS TEISĖS AKTAI\n\n1. 1994 m. gruodžio 20 d. Europos Parlamento ir Tarybos direktyva 94/62/EB dėl pakuočių ir pakuočių atliekų (OL 2004 m. specialusis leidimas, 13 skyrius, 13 tomas, p. 349) su paskutiniais pakeitimais, padarytais 2005 m. kovo 9 d. Europos Parlamento ir Tarybos direktyva Nr. 2005/20/EB (OL 2005 L 70, p. 17).\n\n2. 2006 m. rugsėjo 6 d. Europos Parlamento ir Tarybos direktyva 2006/66/EB dėl baterijų ir akumuliatorių bei baterijų ir akumuliatorių atliekų ir Direktyvos 91/157/EEB panaikinimo (OL 2006 L 266, p. 1).“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1.  Šis įstatymas, išskyrus šio straipsnio 2 ir 3 dalis, įsigalioja 2016 m. sausio 1 d.\n\n2. Lietuvos Respublikos aplinkos ministerija iki 2015 m. gruodžio 31 d. parengia ir patvirtina šiam įstatymui įgyvendinti būtiną Mokesčio už aplinkos teršimą sąvartynuose šalinamomis atliekomis apskaičiavimo ir mokėjimo tvarkos aprašą.\n\n3. Lietuvos Respublikos aplinkos ministerija kartu su Valstybine mokesčių inspekcija prie Lietuvos Respublikos finansų ministerijos iki 2015 m. gruodžio 31 d. parengia ir patvirtina Mokesčio už aplinkos teršimą sąvartynuose šalinamomis atliekomis deklaracijos formą ir jos pildymo taisykles.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
