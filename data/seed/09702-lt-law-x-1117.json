{
  "id": "lt-law-x-1117",
  "type": "statute",
  "title": "Lietuvos Respublikos aviacijos įstatymo 2, 5, 12, 13, 15, 16, 17, 18, 19, 42, 56 straipsnių, II skyriaus pavadinimo ir Įstatymo priedo pakeitimo ir papildymo bei Įstatymo papildymo 14(1), 67(1), 70(1), 71(1) straipsniais įstatymas",
  "short_name": "X-1117",
  "status": "in_force",
  "issued_date": "2007-05-10",
  "in_force_date": "2007-05-29",
  "url": "https://e-tar.lt/portal/lt/legalAct/TAR.9A0409A0C8B9/OHWYbERrRH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 15 dalį ir ją išdėstyti taip:\n\n„15. Meteorologijos paslaugos – paslaugos ir įrenginiai, kuriais orlaiviui teikiamos meteorologinės prognozės, instrukcijos ir apžvalgos, taip pat kita meteorologinė informacija ir duomenys, kuriuos valstybė teikia oro navigacijos tikslais.“\n\n2. Papildyti 2 straipsnį nauja 24 dalimi:\n\n„24. Oro navigacijos paslaugos – oro eismo paslaugos, ryšių, navigacijos ir stebėjimo paslaugos, meteorologijos paslaugos oro navigacijai, oro navigacijos informacijos paslaugos.“\n\n3. Buvusias 2 straipsnio 24–37 dalis laikyti atitinkamai 25–38 dalimis."
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "5 straipsnyje išbraukti žodžius „Krašto apsaugos ministerijos generalinis inspektorius“ ir šį straipsnį išdėstyti taip:\n\n„5 straipsnis. Aviacijos valstybinis valdymas\n\nAviacijos valstybinį valdymą pagal savo kompetenciją Lietuvos Respublikoje vykdo Vyriausybė, Krašto apsaugos ministerija, Susisiekimo ministerija, kariuomenės vadas ir Civilinės aviacijos administracija (toliau – CAA).“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio 3 dalies pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Jeigu konkrečiais atvejais Vyriausybė nenusprendžia kitaip, karinių orlaivių avarijos ir incidentai tiriami krašto apsaugos ministro nustatyta tvarka.“\n\n4 straipsnis, II skyriaus pavadinimo pakeitimas\n\nII skyriaus pavadinime vietoj žodžių „skrydžių valdymas“ įrašyti žodžius „oro navigacijos“ ir skyriaus pavadinimą išdėstyti taip:\n\n„II SKYRIUS\nORO ERDVĖ, ORO NAVIGACIJOS IR KITOS PASLAUGOS“."
    },
    {
      "provision_ref": "art5",
      "section": "5",
      "title": "5 straipsnis. 13 straipsnio papildymas 3 dalimi",
      "content": "Papildyti 13 straipsnį 3 dalimi:\n\n„3. Vyriausybė arba jos įgaliota institucija nustato oro erdvės pažeidimų fiksavimo ir informacijos apie užfiksuotus oro erdvės pažeidimus perdavimo tvarką.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 141 straipsniu",
      "content": "Papildyti Įstatymą 141 straipsniu:\n\n„141 straipsnis. Oro navigacijos paslaugos\n\n1. Oro navigacijos paslaugas gali teikti tik juridiniai asmenys, turintys atitinkamą oro navigacijos paslaugų teikėjo pažymėjimą.\n\n2. Oro navigacijos paslaugų teikėjai, norintys gauti oro navigacijos paslaugų arba atskiros rūšies oro navigacijos paslaugos teikėjo pažymėjimą, turi atitikti 2004 m. kovo 10 d. Europos Parlamento ir Tarybos reglamento (EB) Nr. 549/2004, nustatančio bendro Europos dangaus sukūrimo pagrindą (Pagrindų reglamentas), 2004 m. kovo 10 d. Europos Parlamento ir Tarybos reglamento (EB) Nr. 550/2004 dėl oro navigacijos paslaugų teikimo bendrame Europos danguje (Paslaugų teikimo reglamentas), 2005 m. gruodžio 20 d. Europos Komisijos reglamento (EB) Nr. 2096/2005, nustatančio bendruosius oro navigacijos paslaugų teikimo reikalavimus, įgyvendinimo taisyklių, kurias Europos Komisija priima įgyvendindama Pagrindų reglamento 3 straipsnyje nurodytas priemones, taip pat kitų teisės aktų reikalavimus.\n\n3. Oro navigacijos paslaugų teikėjų pažymėjimų išdavimo tvarką nustato, juos išduoda arba kitose Europos Bendrijos valstybėse išduotą pažymėjimą pripažįsta CAA.\n\n4. CAA turi teisę visada patikrinti, ar oro navigacijos paslaugų teikėjai atitinka keliamus reikalavimus ir kaip teikiamos oro eismo paslaugos, o jos įgalioti atstovai, laikydamiesi įslaptintos informacijos apsaugai taikomų reikalavimų, turi teisę nekliudomi patekti į oro eismo paslaugų teikėjo administracines ir gamybines patalpas, susijusias su oro eismo paslaugų teikimu, apžiūrėti įrenginius, taip pat susipažinti su visa reikalinga informacija ir dokumentais.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Oro eismo paslaugos\n\n1. Oro eismo paslaugas civiliniams ir valstybės orlaiviams taikos metu teikia susisiekimo ministro paskirtas juridinis asmuo, turintis atitinkamą oro navigacijos paslaugų teikėjo pažymėjimą.\n\n2. Oro eismo paslaugų teikimo sąlygas ir tvarką kartu rengia CAA ir kariuomenės vadas, o tvirtina susisiekimo ministras.\n\n3. Susisiekimo ministras Vyriausybės pritarimu turi teisę sudaryti su atitinkamais kitų valstybių paslaugų teikėjais, turinčiais Bendrijoje išduotą paslaugų teikėjo pažymėjimą, institucijomis arba tarptautinėmis organizacijomis sutartis dėl oro eismo paslaugų teikimo ir su tuo susijusių kitų funkcijų perdavimo tam tikrose Lietuvos Respublikos oro erdvės dalyse arba prisiimti tokius įsipareigojimus iš kitų valstybių ar tarptautinių organizacijų.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Ryšių, navigacijos ir stebėjimo paslaugos bei skrydžių valdymo įrenginiai\n\n1. Ryšių, navigacijos ir stebėjimo paslaugų teikimo tvarką ir sąlygas nustato CAA.\n\n2. Teikiant oro eismo paslaugas galima naudoti tik tuos ryšių, navigacijos, stebėjimo ir skrydžių valdymo įrenginius, kurie atitinka CAA nustatytus reikalavimus. Karinėje aviacijoje ir koviniam valdymui naudojamiems įrenginiams, kurie gali turėti įtakos civilinių orlaivių skrydžių saugai, taikomi CAA nustatyti reikalavimai.“"
    },
    {
      "provision_ref": "art9",
      "section": "9",
      "title": "9 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Oro navigacijos informacijos paslaugos\n\n1. Oro navigacijos informacijos paslaugų teikimo tvarką ir sąlygas nustato CAA.\n\n2. Asmenys, turintys oro navigacijos informacijos, privalo ją nemokamai teikti CAA arba jos įgaliotam juridiniam asmeniui.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Meteorologijos paslaugos\n\n1. Meteorologijos paslaugas teikia aplinkos ministro paskirtas juridinis asmuo, turintis atitinkamą oro navigacijos paslaugų teikėjo pažymėjimą.\n\n2. Meteorologijos paslaugų teikimo tvarką ir sąlygas rengia CAA su Lietuvos hidrometeorologijos tarnyba prie Aplinkos ministerijos, o tvirtina aplinkos ministras ir susisiekimo ministras.\n\n3. Aplinkos ministras Vyriausybės pritarimu turi teisę sudaryti su atitinkamais kitų valstybių paslaugų teikėjais, turinčiais Bendrijoje išduotą paslaugų teikėjo pažymėjimą, institucijomis arba tarptautinėmis organizacijomis sutartis dėl meteorologijos paslaugų teikimo ir su tuo susijusių kitų funkcijų perdavimo tam tikrose Lietuvos Respublikos oro erdvės dalyse arba prisiimti tokius įsipareigojimus iš kitų valstybių ar tarptautinių organizacijų.“"
    },
    {
      "provision_ref": "art11",
      "section": "11",
      "title": "11 straipsnis. 19 straipsnio pakeitimas",
      "content": "Pakeisti 19 straipsnį ir jį išdėstyti taip:\n\n„19 straipsnis. Paieška ir gelbėjimas\n\n1. Paieškos ir gelbėjimo darbus, įvykus ar gresiant orlaivio avarijai, vykdo Vyriausybės įgaliotos institucijos.\n\n2. Paieškos ir gelbėjimo darbų, įvykus ar gresiant orlaivio avarijai, organizavimo ir vykdymo taisykles nustato Vyriausybė arba jos įgaliota institucija.“"
    },
    {
      "provision_ref": "art12",
      "section": "12",
      "title": "12 straipsnis. 42 straipsnio pakeitimas",
      "content": "Pakeisti 42 straipsnį ir jį išdėstyti taip:\n\n„42 straipsnis. Civilinių aerodromų tinkamumas naudoti\n\n1. Civilinių orlaivių skrydžiams gali būti naudojami tik tie civiliniai aerodromai, kurie atitinka šio įstatymo ir kitų teisės aktų reikalavimus ir turi CAA išduotą galiojantį tinkamumo naudoti pažymėjimą.\n\n2. Civilinio aerodromo tinkamumo naudoti pažymėjimas išduodamas, pratęsiamas, taip pat nutraukiamas arba sustabdomas jo galiojimas CAA nustatyta tvarka ir sąlygomis.\n\n3. Už tai, kad civiliniai aerodromai atitiktų nustatytus reikalavimus, atsako aerodromą valdantis fizinis ar juridinis asmuo. Civilinį aerodromą valdantis fizinis ar juridinis asmuo nedelsdamas privalo pranešti CAA apie visas aplinkybes, įvykius arba gedimus, kurie gali turėti įtakos aerodromo ir nustatytų reikalavimų atitikčiai.“"
    },
    {
      "provision_ref": "art13",
      "section": "13",
      "title": "13 straipsnis. 56 straipsnio 2 dalies pripažinimas netekusia galios",
      "content": "56 straipsnio 2 dalį pripažinti netekusia galios."
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 671 straipsniu",
      "content": "Papildyti Įstatymo III skyriaus dešimtą skirsnį 671 straipsniu:\n\n„671 straipsnis. Oro susisiekimo vykdymas ir skrydžių teisių paskyrimas\n\n1. Oro susisiekimas tarp Lietuvos Respublikos ir Europos Bendrijos bei Europos ekonominės erdvės susitarimo valstybių vykdomas vadovaujantis 1992 m. liepos 23 d. Tarybos reglamento (EEB) Nr. 2408/92 dėl Bendrijos oro vežėjų patekimo į Bendrijos vidaus oro maršrutus ir atitinkamų tarptautinių sutarčių nuostatomis tiek, kiek jos neprieštarauja minėtam reglamentui.\n\n2. Oro susisiekimas tarp Lietuvos Respublikos ir Europos Bendrijos bei Europos ekonominei erdvei nepriklausančių valstybių vykdomas pagal atitinkamos tarptautinės sutarties nuostatas, gavus paskyrimą. Kol tokios sutarties nėra, leidimą oro susisiekimui vykdyti išduoda Susisiekimo ministerija arba jos įgaliota CAA.\n\n3. Vežėjas, siekiantis gauti paskyrimą vykdyti oro susisiekimą tarp Lietuvos Respublikos ir Europos Bendrijai bei Europos ekonominei erdvei nepriklausančių valstybių, paraišką paskyrimui gauti teikia Susisiekimo ministerijai.\n\n4. Paraiškų paskyrimui gauti nagrinėjimo, skrydžių teisių suteikimo, paskirstymo, atšaukimo ir konsultacijų su suinteresuotomis šalimis tvarką nustato susisiekimo ministras.\n\n5. Reguliaraus ir nereguliaraus oro susisiekimo, nekomercinių skrydžių ir užsienio šalių valstybės orlaivių skrydžių leidimų išdavimo ir atšaukimo sąlygas bei tvarką nustato Vyriausybė ar jos įgaliota institucija.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo papildymas 701 straipsniu",
      "content": "Papildyti Įstatymą 701 straipsniu:\n\n„701 straipsnis.   Neįgalių asmenų ir ribotos judėsenos asmenų teisės keliaujant oro transportu\n\n1. Neįgalių asmenų ir ribotos judėsenos asmenų, keliaujančių oro transportu, teises, apsaugos ir pagalbos jiems teikimo taisykles nustato 2006 m. liepos 5 d. Europos Parlamento ir Tarybos reglamentas (EB) Nr. 1107/2006 dėl neįgalių asmenų ir ribotos judėsenos asmenų teisių keliaujant oru.\n\n2. CAA kontroliuoja, kaip laikomasi šio straipsnio 1 dalyje nurodyto reglamento nuostatų skrydžiuose iš Lietuvos Respublikos teritorijoje esančių oro uostų ir į juos.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo papildymas 711 straipsniu",
      "content": "Papildyti Įstatymo IV skyrių 711 straipsniu:\n\n„711 straipsnis. Antžeminių paslaugų teikimas\n\n1. Antžeminių paslaugų teikimo Lietuvos Respublikos tarptautiniuose oro uostuose tvarką ir sąlygas nustato susisiekimo ministras.\n\n2. CAA prižiūri ir kontroliuoja, kaip teikiamos antžeminės paslaugos Lietuvos Respublikos tarptautiniuose oro uostuose.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos aviacijos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1989 m. liepos 24 d. Tarybos reglamentas (EEB) Nr. 2299/89 dėl elgesio su kompiuterinėmis rezervavimo sistemomis kodekso (su paskutiniais pakeitimais, padarytais 1999 m. vasario 8 d. Tarybos reglamentu (EB) Nr. 323/1999) (OL 2004 m. specialusis leidimas, 7 skyrius, 1 tomas, p. 277; OL 2004 m. specialusis leidimas, 7 skyrius, 4 tomas, p. 251).\n\n2. 1991 m. vasario 4 d. Tarybos reglamentas (EEB) Nr. 295/91, nustatantis bendras kompensavimo už atsisakymą vežti reguliaraus oro transportu taisykles (OL 2004 m. specialusis leidimas, 7 skyrius, 1 tomas, p. 306 (su paskutiniais pakeitimais, padarytais 2004 m. vasario 11 d. Europos Parlamento ir Tarybos reglamentu (EB) Nr. 261/2004 (OL 2004 m. specialusis leidimas, 7 skyrius, 8 tomas, p. 10).\n\n3. 1992 m. liepos 23 d. Tarybos reglamentas (EEB) Nr. 2407/92 dėl oro vežėjų licencijavimo (OL 2004 m. specialusis leidimas, 6 skyrius, 2 tomas, p. 3).\n\n4. 1993 m. sausio 18 d. Tarybos reglamentas (EEB) Nr. 95/93 dėl laiko tarpsnių paskirstymo Bendrijos oro uostuose bendrųjų taisyklių (OL 2004 m. specialusis leidimas, 7 skyrius 2 tomas, p. 3 (su paskutiniais pakeitimais, padarytais 2004 m. balandžio 21 d. Europos Parlamento ir Tarybos reglamentu (EB) Nr. 793/2004 (OL 2004 m. specialusis leidimas, 7 skyrius, 8 tomas, p. 171).\n\n5. 2002 m. liepos 15 d. Europos Parlamento ir Tarybos reglamentas (EB) Nr. 1592/2002 dėl bendrųjų taisyklių civilinės aviacijos srityje ir įsteigiantis Europos aviacijos saugos agentūrą (OL 2004 m. specialusis leidimas, 7 skyrius, 7 tomas, p. 30).\n\n6. 2003 m. rugsėjo 24 d. Komisijos reglamentas (EB) Nr. 1702/2003, nustatantis orlaivio tinkamumo skraidyti ir orlaivio bei susijusių jo gaminių, dalių ir prietaisų tinkamumo naudoti aplinkos atžvilgiu pažymėjimų išdavimą bei projektavimo ir gamybinių organizacijų sertifikavimą įgyvendinančias taisykles (OL 2004 m. specialusis leidimas, 7 skyrius, 7 tomas, p. 456).\n\n7. 2003 m. lapkričio 20 d. Komisijos reglamentas (EB) Nr. 2042/2003 dėl orlaivių nepertraukiamojo tinkamumo skraidyti ir aviacijos produktų, dalių bei prietaisų tinkamumo naudoti ir šias užduotis atliekančių organizacijų bei darbuotojų patvirtinimo (OL 2004 m. specialusis leidimas, 7 skyrius, 7 tomas, p. 541).\n\n8. 2004 m. kovo 10 d. Europos Parlamento ir Tarybos reglamentas (EB) Nr. 549/2004, nustatantis bendro Europos dangaus sukūrimo pagrindą (Pagrindų reglamentas) (OL 2004 m. specialusis leidimas, 7 skyrius, 8 tomas, p. 23).\n\n9. 2004 m. kovo 10 d. Europos Parlamento ir Tarybos reglamentas (EB) Nr. 550/2004 dėl oro navigacijos paslaugų teikimo bendrame Europos danguje (Paslaugų teikimo reglamentas) (OL 2004 m. specialusis leidimas, 7 skyrius, 8 tomas, p. 31).\n\n10. 2004 m. balandžio 21 d. Europos Parlamento ir Tarybos reglamentas (EB) Nr. 785/2004 dėl draudimo reikalavimų oro vežėjams ir orlaivių naudotojams (OL 2004 m. specialusis leidimas, 7 skyrius, 8 tomas, p. 160).\n\n11. 2004 m. balandžio 29 d. Europos Parlamento ir Tarybos reglamentas (EB) Nr. 847/2004 dėl derybų dėl valstybių narių ir trečiųjų šalių susitarimų dėl oro susisiekimo ir jų įgyvendinimo (OL 2004 m. specialusis leidimas, 7 skyrius, 8 tomas, p. 193).\n\n12. 2005 m. gruodžio 20 d. Europos Komisijos reglamentas (EB) Nr. 2096/2005, nustatantis bendruosius oro navigacijos paslaugų teikimo reikalavimus (OL 2005 L 335, p. 13).\n\n13. 2006 m. liepos 5 d. Europos Parlamento ir Tarybos reglamentas (EB) Nr. 1107/2006 dėl neįgalių asmenų ir ribotos judėsenos asmenų teisių keliaujant oru (OL 2006 L 204, p. 1).“"
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas",
      "content": "Šio įstatymo 7 straipsnyje išdėstyto Aviacijos įstatymo 15 straipsnio 2 dalis, 8 straipsnyje išdėstyto Aviacijos įstatymo 16 straipsnio 1 dalis, 9 straipsnyje išdėstyto Aviacijos įstatymo 17 straipsnio 1 dalis, 10 straipsnyje išdėstyto Aviacijos įstatymo 18 straipsnio 2 dalis, 14 straipsnyje išdėstyto Aviacijos įstatymo 671 straipsnio 4 dalis įsigalioja po 3 mėnesių nuo šio įstatymo paskelbimo „Valstybės žiniose“."
    },
    {
      "provision_ref": "art19",
      "section": "19",
      "title": "19 straipsnis. Pasiūlymai Vyriausybei ir kitoms Įstatyme nurodytoms valstybės institucijoms",
      "content": "Vyriausybė ir kitos Įstatyme nurodytos valstybės institucijos peržiūri teisės aktus, susijusius su šio įstatymo nuostatų įgyvendinimu, ir prireikus ne vėliau kaip per 3 mėnesius nuo šio įstatymo paskelbimo „Valstybės žiniose“ dienos parengia atitinkamus jų pakeitimo projektus ar priima naujus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
