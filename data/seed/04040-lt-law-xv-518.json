{
  "id": "lt-law-xv-518",
  "type": "statute",
  "title": "Lietuvos Respublikos transporto veiklos pagrindų įstatymo Nr. I-1863 2, 11, 13-1, 23 straipsnių ir 3 priedo pakeitimo įstatymas",
  "short_name": "XV-518",
  "status": "in_force",
  "issued_date": "2025-11-13",
  "in_force_date": "2025-11-29",
  "url": "https://e-tar.lt/portal/lt/legalAct/a02827f4cc3311f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Intelektinių transporto sistemų paslauga – intelektinių transporto sistemų prietaikos veikimo užtikrinimas tinkamai parengtoje organizacinėje ir operacinėje sistemoje siekiant padidinti naudotojo saugumą, darnų judumą ir patogumą ir (arba) palengvinti transporto ir kelionių operacijas, padidinti jų veiksmingumą arba padėti jas atlikti.“\n\n2. Papildyti 2 straipsnį naujomis 8 ir 9 dalimis:\n\n„8. Sąveikiosios intelektinės transporto sistemos – intelektinės transporto sistemos, kurių naudotojai gali palaikyti ryšį ir bendradarbiauti keisdamiesi saugiais ir patikimais pranešimais, vieni apie kitus neturėdami jokių išankstinių žinių ir nediskriminacinėmis sąlygomis.\n\n9. Sąveikiųjų intelektinių transporto sistemų paslauga – per sąveikiąsias intelektines transporto sistemas teikiama intelektinių transporto sistemų paslauga.“\n\n3. Buvusias 2 straipsnio 8–20 dalis laikyti atitinkamai 10–22 dalimis."
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "1. Pakeisti 11 straipsnio 3 dalį ir ją išdėstyti taip:\n\n„3. Asmens duomenys intelektinių transporto sistemų ir sąveikiųjų intelektinių transporto sistemų srityse tvarkomi vadovaujantis Lietuvos Respublikos asmens duomenų teisinės apsaugos įstatymo, Lietuvos Respublikos elektroninių ryšių įstatymo ir 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrojo duomenų apsaugos reglamento) nuostatomis. Tais atvejais, kai nėra būtini asmens tapatybę nustatantys duomenys, intelektinių transporto sistemų ir sąveikiųjų intelektinių transporto sistemų srityse tvarkomi tokie duomenys, iš kurių negalima nustatyti asmens tapatybės.“\n\n2. Pakeisti 11 straipsnio 4 dalį ir ją išdėstyti taip:\n\n„4. Atsakomybę už intelektinių transporto sistemų ir sąveikiųjų intelektinių transporto sistemų prietaikų ir paslaugų saugos ir kokybės pažeidimus reglamentuoja Lietuvos Respublikos produktų saugos įstatymas ir Lietuvos Respublikos administracinių nusižengimų kodeksas.“\n\n3. Pakeisti 11 straipsnio 5 dalį ir ją išdėstyti taip:\n\n„5. Žala, atsiradusi dėl netinkamų intelektinių transporto sistemų ir sąveikiųjų intelektinių transporto sistemų prietaikų ir paslaugų, atlyginama vadovaujantis Lietuvos Respublikos civilinio kodekso nuostatomis.“"
    },
    {
      "provision_ref": "art3",
      "section": "3",
      "title": "3 straipsnis. 131 straipsnio pakeitimas",
      "content": "Pakeisti 131 straipsnį ir jį išdėstyti taip:\n\n„131 straipsnis. Intelektinių transporto sistemų ir sąveikiųjų intelektinių transporto sistemų koordinavimas\n\n1. Susisiekimo ministerija ir susisiekimo ministro įgaliotos institucijos koordinuoja intelektinių transporto sistemų ir sąveikiųjų intelektinių transporto sistemų diegimą ir naudojimą.\n\n2. Susisiekimo ministras ir jo įgaliotos institucijos pagal kompetenciją leidžia teisės aktus, kuriuose nustatoma intelektinių transporto sistemų ir sąveikiųjų intelektinių transporto sistemų diegimo ir naudojimo tvarka Lietuvos Respublikoje.\n\n3. Viešojo keleivinio transporto kelionių duomenys kaupiami Viešojo transporto kelionių duomenų informacinėje sistemoje. Viešojo transporto kelionių duomenų informacinės sistemos valdytoja ir duomenų valdytoja yra Susisiekimo ministerija. Viešojo transporto kelionių duomenų kaupimo tvarką nustato susisiekimo ministras. Vežėjai ir savivaldybės teikia viešojo transporto kelionių duomenis, susijusius su tvarkaraščiais ir tarifais, ir informuoja duomenų tvarkytoją apie jų pasikeitimus.“"
    },
    {
      "provision_ref": "art4",
      "section": "4",
      "title": "4 straipsnis. 23 straipsnio pakeitimas",
      "content": "Pakeisti 23 straipsnio 3 dalį ir ją išdėstyti taip:\n\n„3. Tinkamu pranešimu apie bylos nagrinėjimo vietą ir laiką laikomas pranešimas, išsiųstas registruotąja pašto siunta Juridinių asmenų registro informacinės sistemos nurodytu proceso šalies buveinės adresu, išskyrus atvejus, kai proceso šalis nurodo kitą korespondencijos įteikimo adresą, arba pranešimas, išsiųstas Juridinių asmenų registro informacinės sistemos nurodytu proceso šalies elektroninių siuntų pristatymo adresu, arba pranešimas, pasirašytinai įteiktas proceso šaliai ar kitam proceso dalyviui, arba pranešimas, proceso šalims ar kitiems proceso dalyviams išsiųstas registruotąja pašto siunta jų deklaruotos gyvenamosios vietos ar kitu jų raštu nurodytu adresu.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo 3 priedo pakeitimas",
      "content": "Pakeisti Įstatymo 3 priedo 3 punktą ir jį išdėstyti taip:\n\n„3. 2010 m. liepos 7 d. Europos Parlamento ir Tarybos direktyva 2010/40/ES dėl kelių transporto ir jo sąsajų su kitų rūšių transportu srities intelektinių transporto sistemų diegimo sistemos su paskutiniais pakeitimais, padarytais 2023 m. lapkričio 22 d. Europos Parlamento ir Tarybos direktyva (ES) 2023/2661.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
