{
  "id": "lt-law-xv-699",
  "type": "statute",
  "title": "Lietuvos Respublikos karo prievolės įstatymo Nr. I-1593 pakeitimo įstatymo Nr. XIV-2729 21 ir 22 straipsnių pakeitimo įstatymas",
  "short_name": "XV-699",
  "status": "in_force",
  "issued_date": "2025-12-18",
  "in_force_date": "2025-12-31",
  "url": "https://e-tar.lt/portal/lt/legalAct/bc85b090e55e11f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 7 straipsnio pakeitimas",
      "content": "Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 7 straipsnio 3 dalį ir ją išdėstyti taip:\n\n„3. Karo prievolę administruojanti krašto apsaugos sistemos institucija, skirdama asmenis stebėti metinio karo prievolininkų sąrašo sudarymo procedūrų, turi teisę gauti iš visų valstybės ir savivaldybių institucijų ir įstaigų, kitų fizinių ir juridinių asmenų bei jų padalinių, kurie įstatymais dėl jų veiklos pobūdžio yra įpareigoti kaupti atitinkamą informaciją ir ją pateikti valstybės institucijoms, registrų informacinių sistemų ar kitų valstybės informacinių sistemų jų turimą informaciją, dokumentus, duomenis, įskaitant asmens duomenis, reikalingus patikrinti, ar asmuo atitinka šio straipsnio 2 dalyje nustatytus reikalavimus, o šioje dalyje nurodyti duomenų teikėjai privalo karo prievolę administruojančios krašto apsaugos sistemos institucijos prašymu tokią informaciją, dokumentus, duomenis, įskaitant asmens duomenis, pateikti.“"
    },
    {
      "provision_ref": "art2",
      "section": "2",
      "title": "2 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 11 straipsnio pakeitimas",
      "content": "1. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 11 straipsnio 13 dalį ir ją išdėstyti taip:\n\n„13. Mirus alternatyviosios tarnybos prievolininkui, išskyrus atvejus, kai alternatyvioji krašto apsaugos tarnyba atliekama paskelbus mobilizaciją, vienam iš asmenų, nurodytų šio straipsnio 12 dalyje, skiriama 5 Vyriausybės patvirtintos minimaliosios mėnesinės algos dydžių pašalpa, kurią skiria alternatyviąją krašto apsaugos tarnybą administruojanti institucija. Pašalpa asmeniui nemokama, jeigu dėl alternatyviosios tarnybos prievolininko mirties asmeniui skiriama pašalpa iš kitos biudžetinės įstaigos.“\n\n2. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 11 straipsnio 16 dalį ir ją išdėstyti taip:\n\n„16. Alternatyviosios krašto apsaugos tarnybos atlikimo valstybės ir savivaldybių institucijose ir įstaigose ir viešosios naudos nevyriausybinėse organizacijose tvarką nustato Vyriausybė ar jos įgaliota institucija. Alternatyviosios tarnybos prievolininkams mutatis mutandis taikomi teisės aktai, reglamentuojantys darbuotojams taikomus saugos ir sveikatos reikalavimus, nelaimingų atsitikimų darbe ir profesinių ligų tyrimo tvarką. Valstybės ir savivaldybių institucijos ir įstaigos, viešosios naudos nevyriausybinės organizacijos, kuriose alternatyviosios tarnybos prievolininkai atlieka alternatyviąją krašto apsaugos tarnybą, vykdo darbdavio pareigas, nustatytas Lietuvos Respublikos darbuotojų saugos ir sveikatos įstatyme, išskyrus privalomo sveikatos tikrinimo organizavimą.“"
    },
    {
      "provision_ref": "art3",
      "section": "3",
      "title": "3 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 12 straipsnio pakeitimas",
      "content": "1. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 12 straipsnio 1 dalį ir ją išdėstyti taip:\n\n„1. Alternatyviąją krašto apsaugos tarnybą pageidaujantys atlikti karo prievolininkai prašymą atlikti alternatyviąją krašto apsaugos tarnybą pateikia karo prievolę administruojančiai krašto apsaugos sistemos institucijai. Šis prašymas turi būti grindžiamas religiniais arba pacifistiniais įsitikinimais, neleidžiančiais vykdyti tarnybos, susijusios su ginklų, specialiųjų priemonių ar prievartos naudojimu. Karo prievolę administruojanti institucija šį prašymą nedelsdama, bet ne vėliau kaip per 3 darbo dienas nuo prašymo gavimo dienos perduoda nagrinėti šio straipsnio 2 dalyje nurodytai komisijai.“\n\n2. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 12 straipsnio 2 dalį ir ją išdėstyti taip:\n\n„2. Karo prievolininkų prašymus dėl alternatyviosios krašto apsaugos tarnybos atlikimo nagrinėja ir sprendimą dėl prašymų pagrįstumo priima komisija, sudaryta iš nevyriausybinių organizacijų, tradicinių religinių bendruomenių ir religinių bendrijų, mokslo ir studijų institucijų atstovų. Jeigu individualus prašymas dėl alternatyviosios krašto apsaugos tarnybos atlikimo yra grindžiamas religiniais įsitikinimais, į komisijos posėdį kviečiamas tos konkrečios religinės bendruomenės ar bendrijos atstovas. Šios komisijos narių skaičių, jos sudarymo ir darbo tvarką nustato Vyriausybė ar jos įgaliota institucija. Komisijai priėmus sprendimą, kad karo prievolininko prašymas pagrįstas, karo prievolininkas, vadovaujantis šio įstatymo 3 straipsnio 1 dalies 7 punktu, atleidžiamas nuo karo prievolės ir priskiriamas alternatyviosios tarnybos prievolininkams. Komisijai pripažinus, kad karo prievolininko prašymas nepagrįstas, karo prievolininkas skiriamas atlikti privalomąją karo tarnybą šio įstatymo nustatyta tvarka.“\n\n3. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 12 straipsnio 6 dalį ir ją išdėstyti taip:\n\n„6. Jeigu alternatyviosios krašto apsaugos tarnybos metu numatytiems darbams atlikti privaloma pasitikrinti sveikatą, į alternatyviąją krašto apsaugos tarnybą skiriami alternatyviosios tarnybos prievolininkai, mutatis mutandis teisės aktų, reglamentuojančių privalomus darbuotojų sveikatos patikrinimus, nustatyta tvarka patikrinus jų sveikatą. Alternatyviosios krašto apsaugos tarnybos prievolininkams mutatis mutandis taikomi teisės aktai, reglamentuojantys įdarbinamiems asmenims ir darbuotojams taikomus sveikatos bei jos privalomo patikrinimo reikalavimus. Alternatyviosios krašto apsaugos tarnybos prievolininkai siunčiami ir už jų sveikatos patikrinimui reikalingas sveikatos priežiūros paslaugas apmokama alternatyviąją krašto apsaugos tarnybą administruojančios institucijos nustatyta tvarka iš jai Krašto apsaugos ministerijos skirtų valstybės biudžeto asignavimų alternatyviosios tarnybos prievolininkų aprūpinimo išlaidoms finansuoti. Už alternatyviosios tarnybos prievolininkų sveikatos patikrinimui reikalingas sveikatos priežiūros paslaugas iš Krašto apsaugos ministerijos skirtų valstybės biudžeto asignavimų neapmokama, jei už šias paslaugas apmokama iš Privalomojo sveikatos draudimo fondo biudžeto lėšų teisės aktų, reglamentuojančių sveikatos priežiūros paslaugų apmokėjimą iš šio fondo, nustatytais atvejais.“"
    },
    {
      "provision_ref": "art4",
      "section": "4",
      "title": "4 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 25 straipsnio pakeitimas",
      "content": "1. Papildyti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 25 straipsnį nauju 6 punktu:\n\n„6) organizuoja karo prievolininkų pateiktų prašymų atlikti alternatyviąją krašto apsaugos tarnybą nagrinėjimą šio įstatymo 12 straipsnio 2 dalyje nurodytoje komisijoje, teikia administracinę pagalbą komisijai organizuojant jos veiklą, taip pat atstovauja šiai komisijai teismuose dėl jos priimtų sprendimų;“.\n\n2. Buvusį 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 25 straipsnio 6 punktą laikyti 7 punktu."
    },
    {
      "provision_ref": "art5",
      "section": "5",
      "title": "5 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 26 straipsnio pakeitimas",
      "content": "Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 26 straipsnį ir jį išdėstyti taip:\n\n„26 straipsnis. Alternatyviąją krašto apsaugos tarnybą administruojančios institucijos kompetencija\n\nAlternatyviąją krašto apsaugos tarnybą administruojanti institucija:\n\n1) organizuoja alternatyviosios krašto apsaugos tarnybos vietų sukūrimą (nustatymą) ir alternatyviosios tarnybos prievolininkų paskyrimą į alternatyviąją krašto apsaugos tarnybą, taip pat paskirtų alternatyviosios tarnybos prievolininkų sveikatos patikrinimą dėl jų tinkamumo alternatyviosios krašto apsaugos tarnybos metu atliekamiems darbams;\n\n2) tinkamus alternatyviosios tarnybos prievolininkus skiria į alternatyviąją krašto apsaugos tarnybą ir siunčia į tarnybos atlikimo vietą;\n\n3) vykdo paskirtų alternatyviosios tarnybos prievolininkų apskaitą;\n\n4) atlieka kitas teisės aktuose nustatytas su alternatyviosios krašto apsaugos tarnybos administravimu susijusias funkcijas.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 29 straipsnio pakeitimas",
      "content": "1. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 29 straipsnio 1 punktą ir jį išdėstyti taip:\n\n„1) gauti neatlygintinai iš registrų informacinėse sistemose ar kitose valstybės informacinėse sistemose tvarkomą, valstybės ir savivaldybių institucijų ir įstaigų, nevyriausybinių organizacijų, Lietuvos Respublikos diplomatinių atstovybių ir konsulinių įstaigų karinei įskaitai tvarkyti būtiną informaciją;“.\n\n2. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 29 straipsnio 2 punktą ir jį išdėstyti taip:\n\n„2) kai karinei įskaitai tvarkyti būtinos informacijos nėra registrų informacinėse sistemose ar kitose valstybės informacinėse sistemose, ją neatlygintinai gauti iš fizinių ir juridinių asmenų, kitų organizacijų bei jų padalinių, kurie įstatymais dėl jų veiklos pobūdžio yra įpareigoti kaupti atitinkamą informaciją ir pateikti ją valstybės institucijoms;“."
    },
    {
      "provision_ref": "art7",
      "section": "7",
      "title": "7 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 31 straipsnio pakeitimas",
      "content": "1. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 31 straipsnio 1 dalį ir ją išdėstyti taip:\n\n„1. Lietuvos Respublikos karo prievolininkų registro informacinė sistema skirta karinei įskaitai tvarkyti. Karo prievolininkų registro informacinėje sistemoje registruojami Karo prievolininkų registro objektai – karo prievolininkai, taip pat asmenys, sukakę 17 metų. Karo prievolininkų registro informacinėje sistemoje tvarkomi registro objektus identifikuojantys duomenų rinkiniai, duomenų apie įtariamojo ar kaltinamojo statusą baudžiamajame procese, padarytą nusikalstamą veiką, paskirtą baudžiamojo poveikio priemonę ar bausmę už padarytą nusikalstamą veiką ir jos vykdymą rinkiniai, specialių kategorijų duomenų rinkiniai. Konkretūs Karo prievolininkų registro informacinėje sistemoje tvarkomų duomenų rinkinius sudarantys duomenys yra nurodomi Karo prievolininkų registro informacinės sistemos nuostatuose.“\n\n2. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 31 straipsnio 3 dalį ir ją išdėstyti taip:\n\n„3. Karo prievolininkų registro informacinės sistemos ir duomenų valdytoja – Krašto apsaugos ministerija.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 37 straipsnio pakeitimas",
      "content": "Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 37 straipsnio 6 dalį ir ją išdėstyti taip:\n\n„6. Šiame straipsnyje nurodytos išlaidos apmokamos krašto apsaugos ministro nustatyta tvarka iš Krašto apsaugos ministerijai tam tikslui skirtų valstybės biudžeto asignavimų.“"
    },
    {
      "provision_ref": "art9",
      "section": "9",
      "title": "9 straipsnis. 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 39 straipsnio pakeitimas",
      "content": "1. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 39 straipsnio 2 dalį ir ją išdėstyti taip:\n\n„2. Jeigu karo prievolininkai, atlikę privalomąją pradinę karo tarnybą, negrįžta į ankstesnę darbo vietą, kurioje iki privalomosios pradinės karo tarnybos dirbo ne trumpiau nei 6 mėnesius, Vyriausybės nustatyta tvarka darbdaviui mokama vienkartinė 1 Vyriausybės patvirtintos minimaliosios mėnesinės algos dydžio subsidija darbo užmokesčiui.“\n\n2. Pakeisti 21 straipsnyje išdėstyto Lietuvos Respublikos karo prievolės ir alternatyviosios krašto apsaugos tarnybos įstatymo 39 straipsnio 3 dalį ir ją išdėstyti taip:\n\n„3. Darbdaviams, įdarbinusiems privalomąją pradinę karo tarnybą atlikusius karo prievolininkus, mokama subsidija darbo užmokesčiui. Subsidija darbo užmokesčiui yra įdarbintam asmeniui darbdavio apskaičiuotų draudžiamųjų pajamų, nuo kurių Lietuvos Respublikos valstybinio socialinio draudimo įstatymo nustatyta tvarka apskaičiuotos ir privalo būti įmokėtos valstybinio socialinio draudimo įmokos ir kurios įrašytos Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro informacinėje sistemoje, dydžio, bet negali viršyti 1,17 Vyriausybės patvirtintos minimaliosios mėnesinės algos dydžio. Subsidijos darbo užmokesčiui mokėjimo tvarką nustato Vyriausybė. Darbdaviams, įdarbinusiems privalomąją pradinę karo tarnybą atlikusius ir pagrindinį karinį parengtumą įgijusius karo prievolininkus, subsidijos darbo užmokesčiui mokėjimo trukmė nustatoma proporcingai šių karo prievolininkų ištarnautam laikui, vieną jų tarnybos mėnesį prilyginant 0,67 mėnesio subsidijos darbo užmokesčiui mokėjimo trukmei. Apskaičiuotos subsidijos darbo užmokesčiui mokėjimo trukmės reikšmė apvalinama iki sveikojo skaičiaus pagal aritmetinę skaičių apvalinimo taisyklę: jeigu po skaitmens, iki kurio apvalinama, skaitmuo yra 5 arba didesnis negu 5, prie skaitmens pridedamas vienetas, jeigu skaitmuo po skaitmens, iki kurio apvalinama, yra mažesnis negu 5, skaitmuo, iki kurio apvalinama, paliekamas nepakeistas. Ši subsidija mokama, jeigu karo prievolininkas buvo įdarbintas per 3 mėnesius nuo privalomosios pradinės karo tarnybos atlikimo datos.“"
    },
    {
      "provision_ref": "art10",
      "section": "10",
      "title": "10 straipsnis. 22 straipsnio pakeitimas",
      "content": "Papildyti 22 straipsnį 71 dalimi:\n\n„71. Darbdavių prašymai dėl subsidijos darbo užmokesčiui mokėjimo už įdarbintus ar grįžusius į darbą nuolatinę privalomąją pradinę karo tarnybą atlikusius asmenis, pateikti iki 2025 m. gruodžio 31 d., baigiami nagrinėti, sprendimai dėl subsidijos darbo užmokesčiui skyrimo ir mokėjimo priimami, subsidija darbo užmokesčiui apskaičiuojama ir mokama vadovaujantis iki 2025 m. gruodžio 31 d. galiojusiomis Lietuvos Respublikos karo prievolės įstatymo ir jo įgyvendinamųjų teisės aktų nuostatomis.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
