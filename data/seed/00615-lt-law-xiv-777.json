{
  "id": "lt-law-xiv-777",
  "type": "statute",
  "title": "Lietuvos Respublikos akcizų įstatymo Nr. IX-569 1, 2, 3, 4, 6, 7, 8, 9, 10, 12, 14, 15, 16, 17, 18, 19, 21, 22, 28, 33, 44, 46, 61, 64, 66, 72 straipsnių ir 3 priedo pakeitimo ir Įstatymo papildymo 8-1, 29-1 straipsniais įstatymas",
  "short_name": "XIV-777",
  "status": "in_force",
  "issued_date": "2021-12-16",
  "in_force_date": "2023-02-13",
  "url": "https://e-tar.lt/portal/lt/legalAct/174c8d2067e411eca9ac839120d251c4/keSwcZHaOz",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 9 dalį ir ją išdėstyti taip:\n\n„9. Šio įstatymo nuostatos, reglamentuojančios akcizais apmokestinamų prekių, kurioms taikomas akcizų mokėjimo laikino atidėjimo režimas, gamybos, perdirbimo, laikymo (įskaitant saugojimą) ir gabenimo tvarką, taip pat akcizais apmokestinamų prekių, kurioms netaikomas akcizų mokėjimo laikino atidėjimo režimas, gabenimo tvarką, netaikomos akcizais apmokestinamoms prekėms, kurių muitinis statusas yra ne Sąjungos prekės, kaip tai apibrėžta 2013 m. spalio 9 d. Europos Parlamento ir Tarybos reglamento (ES) Nr. 952/2013, kuriuo nustatomas Sąjungos muitinės kodeksas, su visais pakeitimais (toliau – Sąjungos muitinės kodeksas) 5 straipsnio 24 punkte.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnio 2 dalį ir ją išdėstyti taip:\n\n„2. Šio įstatymo 2 priede nenurodyti energiniai produktai, išskyrus KN 2710 19 91‒2710 19 99 subpozicijose klasifikuojamus energinius produktus, tampa akcizų objektu, jeigu jie parduodami arba naudojami kaip variklių degalai, jų priedai arba kaip šildymui skirtas kuras. Šio įstatymo 2 priede nenurodytiems energiniams produktams netaikomi šio įstatymo reikalavimai dėl prekių kontrolės ir gabenimo (reikalavimas, kad jie būtų gaminami, perdirbami, maišomi, laikomi (įskaitant saugojimą) akcizais apmokestinamų prekių sandėlyje, reikalavimas, kad jie būtų gabenami tokia pačia tvarka kaip ir šio įstatymo 2 priede nurodyti produktai, ir t. t.).“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "1. Pakeisti 3 straipsnio 1 dalį ir ją išdėstyti taip:\n\n„1. Akcizais apmokestinamų prekių importas – akcizais apmokestinamų prekių išleidimas į laisvą apyvartą pagal Sąjungos muitinės kodekso 201 straipsnį.“\n\n2. Pakeisti 3 straipsnio 3 dalį ir ją išdėstyti taip:\n\n„3. Akcizais apmokestinamų prekių sandėlio savininko, registruoto gavėjo, registruoto siuntėjo ar patvirtinto gavėjo prievolių įvykdymo užtikrinimo dokumentas – centriniame mokesčių administratoriuje jo nustatyta tvarka įregistruotos kaip laiduotojas ar garantas Europos Sąjungos teritorijoje veikiančios kredito įstaigos arba draudimo įmonės, kurioms kompetentingos institucijos suteikė teisę verstis atitinkamai kreditavimo arba draudimo veikla, išduotas Europos Sąjungos teritorijoje galiojantis laidavimo arba garantijos dokumentas, pagal kurį laiduotojas arba garantas įsipareigoja įvykdyti akcizų prievolę, jeigu akcizais apmokestinamų prekių sandėlio savininkas, registruotas gavėjas, registruotas siuntėjas ar patvirtintas gavėjas šios prievolės neįvykdys arba įvykdys netinkamai.“\n\n3. Pakeisti 3 straipsnio 4 dalį ir ją išdėstyti taip:\n\n„4. Akcizais apmokestinamų prekių sandėlis – patalpa ir (arba) teritorija, kuriose šio įstatymo ir kitų teisės aktų nustatyta tvarka leidžiama laikyti (įskaitant saugojimą), gaminti, perdirbti, maišyti, taip pat į jas atgabenti ar iš jų išgabenti akcizais apmokestinamas prekes, kurioms taikomas akcizų mokėjimo laikino atidėjimo režimas. Akcizais apmokestinamų prekių sandėliais laikomos ir kitose valstybėse narėse esančios patalpos ir (arba) teritorijos, kurias akcizais apmokestinamų prekių sandėliais pripažino tų valstybių narių kompetentingos institucijos.“\n\n4. Pakeisti 3 straipsnio 6 dalį ir ją išdėstyti taip:\n\n„6. Akcizų mokėjimo laikino atidėjimo režimas – apmokestinimo režimas, kai akcizais apmokestinamos prekės gaminamos, perdirbamos, maišomos, laikomos (įskaitant saugojimą) ir (ar) gabenamos laikinai atidėjus už jas apskaičiuotų akcizų mokėjimą.“\n\n5. Papildyti 3 straipsnį 91 dalimi:\n\n„91. Atsisakymas išieškoti akcizus – atleidimas nuo pareigos sumokėti nesumokėtą akcizų sumą.“\n\n6. Pakeisti 3 straipsnio 111 dalį ir ją išdėstyti taip:\n\n„111. Elektroninių cigarečių skystis – elektroninėms cigaretėms skirtas skystas gaminys, 2019 metų KN versijoje klasifikuojamas 3824 99 56 ir 3824 99 57 subpozicijose (įskaitant atvejus, kai šie gaminiai yra gaminio, klasifikuojamo KN 8543 70 70 subpozicijoje, sudedamoji dalis).“\n\n7. Pakeisti 3 straipsnio 14 dalį ir ją išdėstyti taip:\n\n„14. Etilo alkoholis – visi šie produktai:\n\n1) KN 2207 ir 2208 pozicijose klasifikuojami produktai, kurių faktinė tūrinė alkoholio koncentracija procentais yra didesnė kaip 1,2 procento, taip pat kai šie produktai yra produkto, klasifikuojamo kitoje KN pozicijoje, sudedamoji dalis;\n\n2) KN 2204, 2205 ir 2206 pozicijose klasifikuojami produktai, kurių faktinė tūrinė alkoholio koncentracija procentais yra didesnė kaip 22 procentai;\n\n3) etilo alkoholio turintys produktai, nepaisant, ar tai tirpalas (skysto pavidalo), ar ne.“\n\n8. Pakeisti 3 straipsnio 15 dalį ir ją išdėstyti taip:\n\n„15. Sąjungos muitų teritorija – teritorija, apibrėžta Sąjungos muitinės kodekso 4 straipsnyje.“\n\n9. Pakeisti 3 straipsnio 21 dalies 1 punktą ir jį išdėstyti taip:\n\n„1) klasifikuojami KN 2206 00 31 ir 2206 00 39, taip pat KN 2204 10, 2204 21 06, 2204 21 07, 2204 21 08, 2204 21 09, 2204 29 10 subpozicijose ir KN 2205 pozicijoje (išskyrus gėrimus, kurie pagal šį įstatymą laikomi vynais iš šviežių vynuogių);“.\n\n10. Papildyti 3 straipsnį 222 dalimi:\n\n„222. Neteisėtas prekių įvežimas – prekių, kurioms nebuvo įforminta išleidimo į laisvą apyvartą procedūra pagal Sąjungos muitinės kodekso 201 straipsnį ir dėl kurių atsirado skola muitinei pagal Sąjungos muitinės kodekso 79 straipsnio 1 dalį arba tokia skola būtų atsiradusi, jei prekėms būtų buvęs taikomas muitas, įvežimas į Europos Sąjungos teritoriją.“\n\n11. Papildyti 3 straipsnį 223 dalimi:\n\n„223. Paskirties valstybė narė – valstybė narė, į kurią turi būti pristatytos arba kurioje turi būti naudojamos akcizais apmokestinamos prekės pagal šio įstatymo ar tolygias kitų valstybių narių teisės aktų nuostatas.“\n\n12. Papildyti 3 straipsnį 224 dalimi:\n\n„224. Patvirtintas akcizais apmokestinamų prekių gavėjas (toliau – patvirtintas gavėjas) – asmuo, kuris šio įstatymo ir jo įgyvendinamųjų teisės aktų nustatyta tvarka yra įsiregistravęs gauti iš kitos valstybės narės komerciniams tikslams akcizais apmokestinamų prekių, kurioms netaikomas akcizų mokėjimo laikino atidėjimo režimas. Patvirtintais gavėjais laikomi ir kitų valstybių narių kompetentingų institucijų pripažinti asmenys.“\n\n13. Papildyti 3 straipsnį 225 dalimi:\n\n„225. Patvirtintas akcizais apmokestinamų prekių siuntėjas (toliau – patvirtintas siuntėjas) – asmuo, kuris šio įstatymo ir jo įgyvendinamųjų teisės aktų nustatyta tvarka yra įsiregistravęs išsiųsti į kitą valstybę narę komerciniams tikslams akcizais apmokestinamų prekių, kurioms netaikomas akcizų mokėjimo laikino atidėjimo režimas. Patvirtintais siuntėjais laikomi ir kitų valstybių narių kompetentingų institucijų pripažinti asmenys.“\n\n14. Pakeisti 3 straipsnio 23 dalies 1 punktą ir jį išdėstyti taip:\n\n„1) klasifikuojamas KN 2204 10, 2204 21 06, 2204 21 07, 2204 21 08, 2204 21 09 arba 2204 29 10 subpozicijoje, arba KN 2205 pozicijoje;“.\n\n15. Pripažinti netekusia galios 3 straipsnio 28 dalį.\n\n16. Pakeisti 3 straipsnio 29 dalį ir ją išdėstyti taip:\n\n„29. Supaprastintas akcizais apmokestinamų prekių vežimo dokumentas – dokumentas, kuriame yra svarbiausi akcizais apmokestinamų prekių vežimo dokumento rekvizitai, naudojamas, kai akcizais apmokestinamos prekės, už kurias akcizai sumokėti, komerciniams tikslams gabenamos tarp valstybių narių iš patvirtinto siuntėjo patvirtintam gavėjui. Supaprastinto akcizais apmokestinamų prekių vežimo dokumento forma, naudojimo ir užpildymo taisyklės nustatytos 1992 m. gruodžio 17 d. Komisijos reglamente (EEB) 3649/92 dėl supaprastinto administracinio lydraščio, skirto Bendrijos viduje judantiems akcizu apmokestinamiems produktams, kurie išleisti vartojimui išsiuntimo valstybėje narėje, tačiau centrinis mokesčių administratorius turi teisę nustatyti papildomus Lietuvos Respublikoje išrašomų supaprastintų akcizais apmokestinamų prekių vežimo dokumentų reikalavimus, kai šioje dalyje nurodytas reglamentas valstybei narei suteikia tokią teisę.“\n\n17. Pakeisti 3 straipsnio 32 dalį ir ją išdėstyti taip:\n\n„32. Trečiosios teritorijos – finansų ministro patvirtintame sąraše nurodytos teritorijos, kuriose netaikomos šio įstatymo nuostatos.“\n\n18. Pakeisti 3 straipsnio 33 dalį ir ją išdėstyti taip:\n\n„33. Valstybė narė arba valstybės narės teritorija – atitinkamos Europos Sąjungos valstybės narės teritorija, kaip ji apibrėžta Sutarties dėl Europos Sąjungos veikimo 349 ir 355 straipsniuose, išskyrus trečiąsias teritorijas. Valstybės narės teritorija laikomos ir finansų ministro patvirtintame sąraše nurodytos teritorijos, kuriose sudaryti ar kurioms skirti sandoriai laikomi atitinkamoje valstybėje narėje sudarytais ar jai skirtais sandoriais.“\n\n19. Pakeisti 3 straipsnio 38 dalį ir ją išdėstyti taip:\n\n„38. Šiame įstatyme ir jo prieduose prekių kodai yra nurodyti pagal tų metų KN versiją, kuri nurodyta atitinkamoje Tarybos direktyvoje, nustatančioje atitinkamų prekių apmokestinimą, išskyrus etilo alkoholio ir alkoholinių gėrimų kodus, nurodytus 2018 m. spalio 11 d. Komisijos įgyvendinimo reglamente (ES) 2018/1602, kuriuo iš dalies keičiamas Tarybos reglamento (EEB) Nr. 2658/87 dėl tarifų ir statistinės nomenklatūros bei dėl Bendrojo muitų tarifo I priedas.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio pakeitimas",
      "content": "Pakeisti 4 straipsnio 1 dalį ir ją išdėstyti taip:\n\n„1. Šio įstatymo 2 straipsnio 1 dalyje nurodytos akcizais apmokestinamos prekės (jeigu tai energiniai produktai, – tik šio įstatymo 2 priede nurodytos prekės), už kurias akcizai dar nesumokėti, privalo būti gaminamos, perdirbamos, maišomos, laikomos (įskaitant saugojimą) akcizais apmokestinamų prekių sandėlyje.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio pakeitimas",
      "content": "1. Pakeisti 6 straipsnio 2 dalį ir ją išdėstyti taip:\n\n„2. Akcizais apmokestinamų prekių sandėlio savininkas privalo tvarkyti visų akcizais apmokestinamų prekių sandėlyje atliekamų operacijų apskaitą. Akcizais apmokestinamų prekių sandėlyje atliekamų operacijų apskaitos tvarką (įskaitant privalomas naudoti matavimo, apskaitos priemones, jų naudojimo reikalavimus) nustato Vyriausybė ar jos įgaliota institucija.“\n\n2. Pakeisti 6 straipsnio 7 dalies 7 punktą ir jį išdėstyti taip:\n\n„7) mokesčių administratoriaus sprendimu, jeigu 6 mėnesius iš eilės jame nevykdoma jokia veikla, numatyta prašyme išduoti leidimą steigti akcizais apmokestinamų prekių sandėlį;“.\n\n3. Pakeisti 6 straipsnio 7 dalies 8 punktą ir jį išdėstyti taip:\n\n„8) mokesčių administratoriaus sprendimu, jeigu per 3 mėnesius nuo leidimo steigti akcizais apmokestinamų prekių sandėlį suteikimo dienos akcizais apmokestinamų prekių sandėlio savininkas nepateikia piniginio užstato ar akcizais apmokestinamų prekių sandėlio savininko prievolių įvykdymo užtikrinimo dokumento, jeigu teisės aktų nustatyta tvarka toks dokumentas turėjo būti pateiktas;“.\n\n4. Pakeisti 6 straipsnio 7 dalies 9 punktą ir jį išdėstyti taip:\n\n„9) mokesčių administratoriaus sprendimu, jeigu per 10 darbo dienų nuo piniginio užstato arba akcizais apmokestinamų prekių sandėlio savininko prievolių įvykdymo užtikrinimo dokumento galiojimo pabaigos nepateikiamas naujas atitinkamas dokumentas;“."
    },
    {
      "provision_ref": "art6",
      "section": "6",
      "title": "6 straipsnis. 7 straipsnio pakeitimas",
      "content": "1. Pakeisti 7 straipsnį ir jį išdėstyti taip:\n\n„7 straipsnis. Registruoti gavėjai, jų teisės ir prievolės\n\n1. Registruotas gavėjas turi teisę iš kitos valstybės narės verslo tikslams gauti akcizais apmokestinamų prekių, kurioms taikomas akcizų mokėjimo laikino atidėjimo režimas, tačiau jis neturi teisės laikyti, gaminti, perdirbti, maišyti, išgabenti akcizais apmokestinamų prekių, kurioms taikomas akcizų mokėjimo laikino atidėjimo režimas.\n\n2. Registruodamasis kaip registruotas gavėjas, asmuo mokesčių administratoriui privalo pateikti piniginį užstatą arba registruoto gavėjo prievolių įvykdymo užtikrinimo dokumentą. Registruoti gavėjai registruojami ir išregistruojami centrinio mokesčių administratoriaus nustatyta tvarka. Registruotam gavėjui suteikiamas atskiras identifikacinis numeris, kuris nurodomas registruoto gavėjo pažymėjime. Registruoto gavėjo pažymėjimo formą ir jo išdavimo tvarką nustato centrinis mokesčių administratorius. Piniginio užstato ir registruoto gavėjo prievolių įvykdymo užtikrinimo sumos dydžio apskaičiavimo tvarką, taip pat atvejus, kai piniginio užstato ir (arba) registruoto gavėjo prievolių įvykdymo užtikrinimo dokumento pateikti nereikalaujama, nustato Vyriausybė ar jos įgaliota institucija.\n\n3. Registruotas gavėjas turi teisę gauti tik tų rūšių akcizais apmokestinamų prekių, kurioms taikomas akcizų mokėjimo laikino atidėjimo režimas ir kurios nurodytos registruoto gavėjo pažymėjime.\n\n4. Registruotas gavėjas privalo tvarkyti iš kitos valstybės narės gautų akcizais apmokestinamų prekių apskaitą.\n\n5. Mokesčių administratorius turi teisę registruotą gavėją išregistruoti šiais atvejais:\n\n1) registruotas gavėjas 6 mėnesius iš eilės verslo tikslams negavo iš kitos valstybės narės akcizais apmokestinamų prekių, kurioms taikomas akcizų mokėjimo laikino atidėjimo režimas;\n\n2) registruotas gavėjas per 10 darbo dienų nuo piniginio užstato arba mokestinių prievolių įvykdymo užtikrinimo dokumento galiojimo pabaigos nepateikia naujo atitinkamo dokumento;\n\n3) registruotam gavėjui panaikinamos teisės aktų nustatytos licencijos, suteikiančios teisę verstis veikla, susijusia su akcizais apmokestinamomis prekėmis;\n\n4) registruoto gavėjo rašytiniu prašymu.\n\n6. Šio straipsnio 1 dalyje nurodytiems asmenims, kurie retkarčiais iš kitų valstybių narių gauna akcizais apmokestinamų prekių, kurioms taikomas akcizų mokėjimo laikino atidėjimo režimas, šiame straipsnyje nurodytas registruoto gavėjo statusas suteikiamas vienam tokių prekių gavimui arba centrinio mokesčių administratoriaus nustatytais atvejais tam tikram akcizais apmokestinamų prekių kiekiui, vienam siuntėjui ir konkrečiam laikotarpiui.“\n\n2. Pakeisti 7 straipsnio 1 dalį ir ją išdėstyti taip:\n\n„1. Registruotas gavėjas turi teisę iš kitos valstybės narės verslo tikslams gauti akcizais apmokestinamų prekių, kurioms taikomas akcizų mokėjimo laikino atidėjimo režimas, tačiau jis neturi teisės laikyti (įskaitant saugojimą), gaminti, perdirbti, maišyti, išgabenti akcizais apmokestinamų prekių, kurioms taikomas akcizų mokėjimo laikino atidėjimo režimas.“"
    },
    {
      "provision_ref": "art7",
      "section": "7",
      "title": "7 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Registruoti siuntėjai, jų teisės ir prievolės\n\n1. Registruotas siuntėjas turi teisę tik išgabenti importuotas akcizais apmokestinamas prekes, taikydamas joms akcizų mokėjimo laikino atidėjimo režimą, į bet kurią šio įstatymo 14 straipsnio 1 dalyje ir 15 straipsnio 1 dalyje nurodytą paskirties vietą.\n\n2. Registruodamasis kaip registruotas siuntėjas, asmuo mokesčių administratoriui privalo pateikti piniginį užstatą arba registruoto siuntėjo prievolių įvykdymo užtikrinimo dokumentą. Registruoti siuntėjai registruojami ir išregistruojami centrinio mokesčių administratoriaus nustatyta tvarka. Registruotam siuntėjui suteikiamas atskiras identifikacinis numeris, kuris nurodomas registruoto siuntėjo pažymėjime. Registruoto siuntėjo pažymėjimo formą ir jo išdavimo tvarką nustato centrinis mokesčių administratorius. Piniginio užstato ir registruoto siuntėjo prievolių įvykdymo užtikrinimo sumos dydžio apskaičiavimo tvarką, taip pat atvejus, kai piniginio užstato ir (arba) registruoto siuntėjo prievolių įvykdymo užtikrinimo dokumento pateikti nereikalaujama, nustato Vyriausybė ar jos įgaliota institucija.\n\n3. Registruotas siuntėjas turi teisę išgabenti tik tų rūšių akcizais apmokestinamas prekes, kurioms taikomas akcizų mokėjimo laikino atidėjimo režimas ir kurios nurodytos registruoto siuntėjo pažymėjime.\n\n4. Registruotas siuntėjas privalo tvarkyti išgabentų akcizais apmokestinamų prekių apskaitą.\n\n5. Mokesčių administratorius turi teisę registruotą siuntėją išregistruoti šiais atvejais:\n\n1) registruotas siuntėjas 6 mėnesius iš eilės neišgabeno importuotų akcizais apmokestinamų prekių, kurioms taikomas akcizų mokėjimo laikino atidėjimo režimas;\n\n2) registruotas siuntėjas per 10 darbo dienų nuo piniginio užstato arba mokestinių prievolių įvykdymo užtikrinimo dokumento galiojimo pabaigos nepateikia naujo atitinkamo dokumento;\n\n3) registruotam siuntėjui panaikinamos teisės aktų nustatytos licencijos, suteikiančios teisę verstis veikla, susijusia su akcizais apmokestinamomis prekėmis;\n\n4) registruoto siuntėjo rašytiniu prašymu.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 81 straipsniu",
      "content": "Papildyti Įstatymą 81 straipsniu:\n\n„81 straipsnis. Patvirtinti gavėjai, patvirtinti siuntėjai, jų teisės ir prievolės\n\n1. Patvirtintas gavėjas turi teisę iš kitos valstybės narės komerciniams tikslams gauti akcizais apmokestinamų prekių, kurioms netaikomas akcizų mokėjimo laikino atidėjimo režimas. Akcizais apmokestinamų prekių sandėlio savininkas arba registruotas gavėjas gali veikti kaip patvirtintas gavėjas, apie tai pranešęs mokesčių administratoriui centrinio mokesčių administratoriaus nustatyta tvarka ir pateikęs piniginį užstatą arba patvirtinto gavėjo prievolių įvykdymo užtikrinimo dokumentą.\n\n2. Patvirtintas siuntėjas turi teisę išsiųsti į kitą valstybę narę komerciniams tikslams akcizais apmokestinamų prekių, kurioms netaikomas akcizų mokėjimo laikino atidėjimo režimas. Akcizais apmokestinamų prekių sandėlio savininkas arba registruotas siuntėjas gali veikti kaip patvirtintas siuntėjas, apie tai pranešęs mokesčių administratoriui centrinio mokesčių administratoriaus nustatyta tvarka.\n\n3. Registruodamasis kaip patvirtintas gavėjas, asmuo mokesčių administratoriui privalo pateikti piniginį užstatą arba patvirtinto gavėjo prievolių įvykdymo užtikrinimo dokumentą. Patvirtinti gavėjai ir patvirtinti siuntėjai registruojami suteikiant jiems identifikacinius numerius ir išregistruojami centrinio mokesčių administratoriaus nustatyta tvarka. Piniginio užstato ir patvirtinto gavėjo prievolių įvykdymo užtikrinimo sumos dydžio apskaičiavimo tvarką, taip pat atvejus, kai piniginio užstato ir (arba) patvirtinto gavėjo prievolių įvykdymo užtikrinimo dokumento pateikti nereikalaujama, nustato Vyriausybė ar jos įgaliota institucija.\n\n4. Mokesčių administratorius išregistruoja patvirtintą gavėją ir patvirtintą siuntėją šiais atvejais:\n\n1) patvirtintas gavėjas 6 mėnesius iš eilės komerciniams tikslams negavo iš kitos valstybės narės akcizais apmokestinamų prekių, kurioms netaikomas akcizų mokėjimo laikino atidėjimo režimas, o patvirtintas siuntėjas 6 mėnesius iš eilės į kitą valstybę narę komerciniams tikslams neišsiuntė akcizais apmokestinamų prekių, kurioms netaikomas akcizų mokėjimo laikino atidėjimo režimas;\n\n2) patvirtintas gavėjas per 10 darbo dienų nuo piniginio užstato arba mokestinių prievolių įvykdymo užtikrinimo dokumento galiojimo pabaigos nepateikia naujo atitinkamo dokumento;\n\n3) patvirtintam gavėjui arba patvirtintam siuntėjui panaikinamos teisės aktų nustatytos licencijos, suteikiančios teisę verstis veikla, susijusia su akcizais apmokestinamomis prekėmis;\n\n4) patvirtinto gavėjo arba patvirtinto siuntėjo rašytiniu prašymu.\n\n5. Jei patvirtintas gavėjas arba patvirtintas siuntėjas retkarčiais gauna ar siunčia akcizais apmokestinamų prekių, šiame straipsnyje nurodytas patvirtinto gavėjo arba patvirtinto siuntėjo statusas suteikiamas vienam tokių prekių gavimui ar siuntimui arba centrinio mokesčių administratoriaus nustatytais atvejais tam tikram akcizais apmokestinamų prekių kiekiui, vienam siuntėjui ar gavėjui ir konkrečiam laikotarpiui. Tokiu atveju Vyriausybės ar jos įgaliotos institucijos nustatyta tvarka patvirtinto gavėjo mokestinių prievolių įvykdymą gali užtikrinti patvirtintas gavėjas, šių prekių vežėjas, akcizais apmokestinamų prekių savininkas, patvirtintas siuntėjas ar šie asmenys kartu, pateikdami laidavimo (garantijos) dokumentą ar sumokėdami piniginį užstatą.“"
    },
    {
      "provision_ref": "art9",
      "section": "9",
      "title": "9 straipsnis. 9 straipsnio pakeitimas",
      "content": "1. Pakeisti 9 straipsnio 1 dalies 1 punktą ir jį išdėstyti taip:\n\n„1) akcizais apmokestinamas prekes, kurioms Lietuvos Respublikoje panaikintas akcizų mokėjimo laikino atidėjimo režimas (t. y. už iš akcizais apmokestinamų prekių sandėlio išgabentas prekes, kurioms netaikomas akcizų mokėjimo laikino atidėjimo režimas, už prekes, registruoto gavėjo gautas iš kitos valstybės narės, už akcizais apmokestinamas prekes, pristatytas į akcizais apmokestinamų prekių sandėlio savininko, gaunančio akcizais apmokestinamas prekes, ar registruoto gavėjo nurodytą tiesioginio pristatymo vietą, taip pat už šio įstatymo 19 straipsnio 1 dalies 2, 3, 6, 7, 8 ir 9 punktuose nurodytiems asmenims skirtas iš kitų valstybių narių atgabentas akcizais apmokestinamas prekes, kurioms taikomas akcizų mokėjimo laikino atidėjimo režimas). Šio punkto nuostatos taikomos ir toms akcizais apmokestinamoms prekėms, kurioms akcizų mokėjimo laikino atidėjimo režimas panaikinamas pažeidžiant teisės aktų nustatytus reikalavimus;“.\n\n2. Pakeisti 9 straipsnio 1 dalies 2 punktą ir jį išdėstyti taip:\n\n„2) akcizais apmokestinamas prekes, prarastas Lietuvos Respublikos akcizais apmokestinamų prekių sandėlyje, už Lietuvos Respublikoje gabenimo metu prarastas prekes, taip pat už dėl Lietuvos Respublikoje įvykusių ar nustatytų (jei nėra įrodymų, kad šie pažeidimai įvyko ar buvo nustatyti kitoje valstybėje narėje) gabenimo pažeidimų nepristatytas į paskirties vietą akcizais apmokestinamas prekes. Akcizais apmokestinamų prekių gabenimo pažeidimu laikomi atvejai, kai akcizais apmokestinamų prekių gavimas (eksportas) nėra patvirtinamas vadovaujantis šio įstatymo 14, 15 ar 16 straipsnio arba savo esme tolygiomis kitų valstybių narių teisės aktų nuostatomis. Akcizais apmokestinamų prekių gabenimo pažeidimu nelaikoma ir akcizai neskaičiuojami už prarastą prekių kiekį, neviršijantį Europos Komisijos nustatytos tarp valstybių narių gabenamų prekių bendrosios dalinio praradimo ribos (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta arba kitais akcizais apmokestinamų prekių praradimo atvejais (įskaitant praradimą akcizais apmokestinamų prekių sandėlyje), – neviršijantį Vyriausybės ar jos įgaliotos institucijos nustatytų natūralios netekties normų, taip pat už prekes, prarastas dėl nenugalimos jėgos (force majeure) aplinkybių, taip pat už kitas negrįžtamai prarastas ar visiškai sunaikintas prekes (jeigu jų negalima panaudoti kaip akcizais apmokestinamų prekių), jeigu tai įrodyta Vyriausybės ar jos įgaliotos institucijos nustatyta tvarka;“.\n\n3. Pakeisti 9 straipsnio 1 dalies 6 punktą ir jį išdėstyti taip:\n\n„6) akcizais apmokestinamas prekes, pagamintas, sumaišytas arba perdirbtas (įskaitant neteisėtai pagamintas, sumaišytas arba perdirbtas prekes) Lietuvos Respublikoje ne akcizais apmokestinamų prekių sandėlyje;“.\n\n4. Pakeisti 9 straipsnio 1 dalies 7 punktą ir jį išdėstyti taip:\n\n„7) akcizais apmokestinamas prekes, kurioms netaikomas akcizų mokėjimo laikino atidėjimo režimas, atgabentas į Lietuvos Respubliką ir laikomas joje komerciniams tikslams, kai jos gabenamos tik iš patvirtinto siuntėjo patvirtintam gavėjui, taip pat už akcizais apmokestinamas prekes, į Lietuvos Respubliką atgabentas iš kitos valstybės narės, kai jos prekių siuntėjo, kuris vykdo ekonominę veiklą, ar jo užsakymu kito asmens atgabenamos asmeniui, kuris nėra registruotas gavėjas ar patvirtintas gavėjas ir nevykdo ekonominės veiklos, kaip ji apibrėžta Lietuvos Respublikos pridėtinės vertės mokesčio įstatyme, arba ne į akcizais apmokestinamų prekių sandėlį. Laikoma, kad atgabentos akcizais apmokestinamos prekės laikomos komerciniams tikslams, kai jas laiko kitas negu fizinis asmuo arba kai jas laiko fizinis asmuo kitiems negu asmeninio naudojimo tikslams. Siekiant nustatyti, ar akcizais apmokestinamos prekės yra skirtos fizinio asmens asmeniniam naudojimui, turi būti atsižvelgiama į šių prekių laikytojo komercinį statusą, šių prekių pobūdį, kiekį, laikymo priežastis, šių prekių apskaitos dokumentus, laikymo vietą ar gabenimo būdą. Mokesčių administratorius, siekdamas įvertinti, ar prekės skirtos asmeniniam naudojimui, turi teisę atsižvelgti ir į kitas aplinkybes, susijusias su prekių atgabenimu ir laikymu. Jeigu gabenant akcizais apmokestinamas prekes, kurioms netaikomas akcizų mokėjimo laikino atidėjimo režimas, komerciniams tikslams per Lietuvos Respubliką į kitą valstybę narę yra laikomasi šio įstatymo 15 straipsnio 11 dalyje nustatytų reikalavimų, nėra laikoma, kad šios prekės Lietuvos Respublikoje yra laikomos komerciniams tikslams. Tais atvejais, kai akcizais apmokestinamos prekės yra laikomos tarp dviejų valstybių narių plaukiančiame laive ar skrendančiame orlaivyje, bet jos nėra tiekiamos ar skirtos tiekti Lietuvos Respublikos teritorijoje, Lietuvos Respublikoje šioms prekėms akcizai netaikomi;“.\n\n5. Pakeisti 9 straipsnio 1 dalies 8 punktą ir jį išdėstyti taip:\n\n„8) laikomas specialiais ženklais – banderolėmis nepaženklintas akcizais apmokestinamas prekes, kurios šio įstatymo ir jo įgyvendinamųjų teisės aktų nustatyta tvarka privalo būti paženklintos banderolėmis, taip pat už kitas laikomas (įskaitant pažeidimo atvejus) akcizais apmokestinamas prekes, kurioms netaikomas akcizų mokėjimo laikino atidėjimo režimas, bet už kurias akcizai vadovaujantis šio įstatymo ar savo esme tolygiomis kitų valstybių narių teisės aktų nuostatomis nesumokėti;“.\n\n6. Pakeisti 9 straipsnio 2 dalį ir ją išdėstyti taip:\n\n„2. Be šio straipsnio 1 dalyje nurodytų atvejų, prievolė mokėti akcizus atsiranda už Lietuvos Respublikoje importuojamas akcizais apmokestinamas prekes, išskyrus importuojamas akcizais apmokestinamas prekes, registruoto siuntėjo išgabentas į bet kurią šio įstatymo 14 straipsnio 1 dalyje ir 15 straipsnio 1 dalyje nurodytą paskirties vietą, taip pat importuojamas akcizais apmokestinamas prekes, nugabenamas į akcizais apmokestinamų prekių sandėlį. Prievolė mokėti akcizus atsiranda ir už neteisėtai įvežamas akcizais apmokestinamas prekes, išskyrus atvejus, kai skola muitinei yra išnykusi pagal Sąjungos muitinės kodekso 124 straipsnio 1 dalies e, f, g ar k punktą. Importuotų akcizais apmokestinamų prekių, registruoto siuntėjo išgabentų į šio įstatymo 14 straipsnio 1 dalyje ir 15 straipsnio 1 dalyje nurodytas paskirties vietas, taip pat importuotų akcizais apmokestinamų prekių nugabenimo į akcizais apmokestinamų prekių sandėlį tvarką nustato Vyriausybė ar jos įgaliota institucija. Laikoma, kad akcizais apmokestinamos prekės importuojamos Lietuvos Respublikoje, kai:\n\n1) ne Sąjungos prekės yra Lietuvos Respublikos teritorijoje tuo metu, kai jos importuojamos į Europos Sąjungos teritoriją;\n\n2) Sąjungos prekės yra Lietuvos Respublikos teritorijoje tuo metu, kai jos importuojamos į Europos Sąjungos teritoriją iš trečiųjų teritorijų. Jeigu į Europos Sąjungos teritoriją įvežtoms šioms prekėms taikoma vidinio tranzito procedūra, laikoma, kad šios Sąjungos prekės importuotos Lietuvos Respublikos teritorijoje tuo atveju, jeigu, nustojus taikyti minėtą tranzito procedūrą, prekės yra Lietuvos Respublikos teritorijoje.“\n\n7. Pakeisti 9 straipsnio 5 dalį ir ją išdėstyti taip:\n\n„5. Šio straipsnio 1 dalies 2 ir 3 punktuose nurodytais atvejais prievolė mokėti akcizus už akcizais apmokestinamų prekių sandėlyje prarastas ar sunaudotas prekes tenka akcizais apmokestinamų prekių sandėlio, kuriame jos prarastos ar sunaudotos, savininkui, o už dėl Lietuvos Respublikoje įvykusių ar nustatytų gabenimo pažeidimų prarastas akcizais apmokestinamas prekes, kurioms taikomas akcizų mokėjimo laikino atidėjimo režimas, – akcizais apmokestinamų prekių sandėlio, iš kurio jos išgabentos, savininkui, registruotam siuntėjui ar asmeniui, laidavusiam ar garantavusiam akcizų sumokėjimą.“\n\n8. Pakeisti 9 straipsnio 7 dalį ir ją išdėstyti taip:\n\n„7. Šio straipsnio 1 dalies 6 punkte nurodytu atveju prievolė mokėti akcizus tenka asmeniui, pagaminusiam, sumaišiusiam arba perdirbusiam akcizais apmokestinamas prekes.“\n\n9. Pakeisti 9 straipsnio 8 dalį ir ją išdėstyti taip:\n\n„8. Šio straipsnio 1 dalies 7 punkte nurodytu atveju prievolė mokėti akcizus tenka:\n\n1) kai akcizais apmokestinamos prekės, kurioms netaikomas akcizų mokėjimo laikino atidėjimo režimas, iš kitos valstybės narės patvirtinto siuntėjo atgabenamos patvirtintam gavėjui į Lietuvos Respubliką ir laikomos joje komerciniams tikslams, – patvirtintam gavėjui. Asmeniui, kuris nėra patvirtintas gavėjas ir (arba) patvirtintas siuntėjas, ar asmeniui, kuris nėra veikiantis kaip patvirtintas gavėjas ir (arba) patvirtintas siuntėjas, kaip nustatyta šio įstatymo 81 straipsnio 1 ir 2 dalyse ar tolygiose kitų valstybių narių teisės aktų nuostatose, taip pat tenka prievolė mokėti akcizus;\n\n2) kai prekės iš kitos valstybės narės į Lietuvos Respubliką atgabenamos prekių siuntėjo, kuris vykdo ekonominę veiklą, arba jo užsakymu kito asmens asmeniui, kuris nėra registruotas gavėjas ar patvirtintas gavėjas ir kuris nevykdo ekonominės veiklos, kaip ji apibrėžta Pridėtinės vertės mokesčio įstatyme, arba ne į akcizais apmokestinamų prekių sandėlį, – prekių siuntėjui.“\n\n10. Pakeisti 9 straipsnio 9 dalį ir ją išdėstyti taip:\n\n„9. Šio straipsnio 1 dalies 8 punkte nurodytu atveju prievolė mokėti akcizus tenka asmeniui, laikančiam (įskaitant saugojimą) šio straipsnio 1 dalies 8 punkte nurodytas akcizais apmokestinamas prekes, arba bet kuriam kitam asmeniui, dalyvavusiam laikant tokias prekes (įskaitant saugojimą).“\n\n11. Pakeisti 9 straipsnio 13 dalį ir ją išdėstyti taip:\n\n„13. Prievolė mokėti akcizus šio straipsnio 2 dalyje nurodytu atveju tenka Sąjungos muitinės kodekso 5 straipsnio 15 dalyje nurodytam deklarantui (toliau – deklarantas) arba bet kokiam kitam šio kodekso 77 straipsnio 3 dalyje nurodytam asmeniui. Kai akcizais apmokestinamos prekės neteisėtai įvežamos, prievolė mokėti akcizus tenka bet kuriam asmeniui, dalyvavusiam neteisėtai įvežant šias prekes.“"
    },
    {
      "provision_ref": "art10",
      "section": "10",
      "title": "10 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Mokestinis laikotarpis ir akcizų deklaracijos pateikimas\n\n1. Akcizais apmokestinamų prekių sandėlio savininko, registruoto gavėjo, registruoto siuntėjo, patvirtinto gavėjo ir šio įstatymo 9 straipsnio 8 dalies 2 punkte nurodyto asmens mokestinis laikotarpis yra kalendorinis mėnuo. Jam pasibaigus, iki kito mėnesio 15 dienos akcizais apmokestinamų prekių sandėlio savininkas, registruotas gavėjas, registruotas siuntėjas, patvirtintas gavėjas ir šio įstatymo 9 straipsnio 8 dalies 2 punkte nurodytas asmuo privalo vietos mokesčių administratoriui, kurio veiklos teritorijoje yra akcizais apmokestinamų prekių sandėlis, registruotas gavėjas, registruotas siuntėjas, patvirtintas gavėjas ar šio įstatymo 9 straipsnio 8 dalies 2 punkte nurodytas asmuo yra registruotas mokesčių mokėtoju, pateikti akcizų deklaraciją ir jos priedus. Deklaracijos formą ir užpildymo tvarką nustato centrinis mokesčių administratorius.\n\n2. Jeigu vienas savininkas turi kelis akcizais apmokestinamų prekių sandėlius, deklaracija pateikiama dėl kiekvieno sandėlio atskirai.\n\n3. Šio straipsnio 1 dalyje nurodytų asmenų pateikiamoje akcizų deklaracijoje turi būti deklaruojama akcizų suma, kurią mokėti prievolė pagal šio įstatymo 9 straipsnį atsirado tą mokestinį laikotarpį, kurio akcizų deklaracija pateikiama, kartu su einamojo mokestinio laikotarpio avansine akcizų suma, kurią mokėti prievolė atsirado pagal šio įstatymo 12 straipsnį.\n\n4. Panaikinus leidimą steigti akcizais apmokestinamų prekių sandėlį, pateikiamoje to mokestinio laikotarpio, kurį panaikintas leidimas steigti akcizais apmokestinamų prekių sandėlį, akcizų deklaracijoje, be šio straipsnio 3 dalyje nustatyta tvarka apskaičiuotos akcizų sumos, turi būti deklaruota ir akcizų suma, mokėtina už visas kitą dieną po leidimo panaikinimo šiame sandėlyje buvusias akcizais apmokestinamas prekes, už kurias akcizai dar nebuvo sumokėti, ir iš sandėlio išgabentas akcizais apmokestinamas prekes, kurioms taikomas akcizų mokėjimo laikino atidėjimo režimas, tačiau kurių pristatymo į paskirties vietą (išgabenimo iš Europos Sąjungos teritorijos arba išorinio tranzito procedūros įforminimo) faktas nebuvo patvirtintas iki leidimo panaikinimo dienos, išskyrus atvejus, kai už tokias prekes pagal šį įstatymą akcizai neturi būti skaičiuojami. Ši suma apskaičiuojama taikant akcizų tarifus, galiojusius leidimo panaikinimo dieną, o už išgabentas prekes – išgabenimo arba išorinio tranzito procedūros įforminimo dieną. Tuo atveju, kai po leidimo panaikinimo dienos gaunama įrodymų, kad prekės pristatytos į paskirties vietą (ar atitinkamai išgabentos iš Europos Sąjungos teritorijos arba prekėms įforminta išorinio tranzito procedūra), už prekių kiekį, kuris buvo pristatytas į paskirties vietą (ar atitinkamai išgabentas iš Europos Sąjungos teritorijos arba kurioms įforminta išorinio tranzito procedūra), permokėta akcizų suma įskaitoma arba grąžinama Mokesčių administravimo įstatymo nustatyta tvarka, tačiau tik tuo atveju, jeigu nuo prekių išgabenimo dienos praėjo ne daugiau kaip 3 metai.\n\n5. Išregistravus registruotą gavėją arba patvirtintą gavėją, ne vėliau kaip per 10 dienų nuo išregistravimo dienos asmuo privalo pateikti registruoto gavėjo arba patvirtinto gavėjo akcizų deklaraciją, kurioje būtų deklaruota mokėtina akcizų suma už iš kitos valstybės narės iki išregistravimo dienos gautas akcizais apmokestinamas prekes, už kurias akcizai dar nebuvo sumokėti, taikant prekių gavimo dieną galiojusius akcizų tarifus. Išregistravus registruotą siuntėją, ne vėliau kaip per 10 dienų nuo išregistravimo dienos asmuo privalo pateikti akcizų deklaraciją, kurioje būtų deklaruojama mokėtina akcizų suma už akcizais apmokestinamas prekes, kurių pristatymo į paskirties vietą faktas nebuvo patvirtintas iki išregistravimo datos. Ši mokėtina akcizų suma turi būti apskaičiuojama taikant prekių išgabenimo dieną galiojusius akcizų tarifus. Tuo atveju, kai registruotą siuntėją išregistravus gaunama įrodymų, kad akcizais apmokestinamos prekės, kurioms taikomas akcizų mokėjimo laikino atidėjimo režimas, pristatomos į paskirties vietą, permokėta akcizų suma įskaitoma arba grąžinama Mokesčių administravimo įstatymo nustatyta tvarka, tačiau tik tuo atveju, jeigu nuo prekių išgabenimo dienos praėjo ne daugiau kaip 3 metai.\n\n6. Jeigu asmuo, pažeisdamas šio įstatymo 4 straipsnio 1, 5, 6 ir 7 dalių reikalavimus, bet kokiu būdu pagamina, sumaišo arba perdirba akcizais apmokestinamas prekes ne akcizais apmokestinamų prekių sandėlyje, jis privalo ne vėliau kaip kitą darbo dieną po prekių pagaminimo, sumaišymo arba perdirbimo dienos pateikti akcizų deklaraciją ir joje deklaruoti mokėtiną už taip pagamintas, sumaišytas arba perdirbtas prekes akcizų sumą, apskaičiuotą taikant akcizų tarifus, galiojusius prekių pagaminimo, sumaišymo arba perdirbimo dieną. Akcizų deklaracija pateikiama vietos mokesčių administratoriui, kurio veiklos teritorijoje asmuo registruotas mokesčių mokėtoju.\n\n7. Bet kuris asmuo, kuriam prievolė mokėti akcizus atsiranda vadovaujantis šio įstatymo 9 straipsnio 1 dalies 4 ir (ar) 5, ir (ar) 8, ir (ar) 10, ir (ar) 11 punktais, privalo ne vėliau kaip kitą darbo dieną po prievolės atsiradimo dienos pateikti akcizų deklaraciją ir joje deklaruoti mokėtiną akcizų sumą. Akcizų deklaracija pateikiama vietos mokesčių administratoriui, kurio veiklos teritorijoje asmuo registruotas mokesčių mokėtoju.\n\n8. Tais atvejais, kai prievolė mokėti akcizus už gabenant Lietuvos Respublikoje prarastas akcizais apmokestinamas prekes tenka asmeniui, kuris laidavo arba garantavo, kad akcizai bus sumokėti, ir kuris nėra akcizais apmokestinamų prekių sandėlio savininkas, registruotas gavėjas, registruotas siuntėjas ar patvirtintas gavėjas, šis asmuo ne vėliau kaip kitą darbo dieną po prievolės atsiradimo dienos centrinio mokesčių administratoriaus nustatyta tvarka turi pateikti akcizų deklaraciją ir jos priedus.\n\n9. Asmuo, kuriam prievolė apskaičiuoti akcizus už apdorotą tabaką, etilo alkoholį ir alkoholinius gėrimus atsiranda vadovaujantis šio įstatymo 9 straipsnio 1 dalies 9 punktu, naujo akcizų už apdorotą tabaką, etilo alkoholį ir alkoholinius gėrimus tarifo įsigaliojimo dieną (jeigu tai yra ne darbo diena, – artimiausią po jos einančią darbo dieną) privalo centrinio mokesčių administratoriaus nustatyta tvarka inventorizuoti dienos pradžioje jam nuosavybės teise priklausančius šio įstatymo 9 straipsnio 1 dalies 9 punkte nurodytus produktus ir per 5 darbo dienas pateikti inventorizacijos aktą vietos mokesčių administratoriui, kurio veiklos teritorijoje yra akcizais apmokestinamų prekių sandėlis, o jeigu asmuo nėra akcizais apmokestinamų prekių sandėlio savininkas, – vietos mokesčių administratoriui, kurio veiklos teritorijoje asmuo registruotas mokesčių mokėtoju. Šioje dalyje nurodytas asmuo iki kito mėnesio, einančio po to, kurį įsigaliojo naujas akcizų tarifas, 15 dienos privalo šioje dalyje nurodytam vietos mokesčių administratoriui pateikti centrinio mokesčių administratoriaus nustatytos formos akcizų deklaraciją ir joje deklaruoti mokėtiną už naujo akcizų tarifo įsigaliojimo dieną asmeniui nuosavybės teise priklausančius šio įstatymo 9 straipsnio 1 dalies 9 punkte nurodytus produktus akcizų sumą. Ši suma apskaičiuojama iš akcizų sumos, kuri mokėtina taikant įsigaliojusį naują akcizų tarifą, atėmus akcizų sumą, kuri už šį apdorotą tabaką, etilo alkoholį ir alkoholinius gėrimus buvo apskaičiuota iki naujo akcizų tarifo įsigaliojimo dienos.\n\n10. Šio straipsnio nuostatos netaikomos importuojamoms akcizais apmokestinamoms prekėms.“"
    },
    {
      "provision_ref": "art11",
      "section": "11",
      "title": "11 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Šio straipsnio 2 dalies nuostatos netaikomos akcizais apmokestinamų prekių sandėlio savininko arba registruoto gavėjo šio įstatymo 10 straipsnio 9 dalyje nustatyta tvarka apskaičiuotai mokėtinai akcizų sumai.“"
    },
    {
      "provision_ref": "art12",
      "section": "12",
      "title": "12 straipsnis. 14 straipsnio pakeitimas",
      "content": "1. Pakeisti 14 straipsnio 2 dalį ir ją išdėstyti taip:\n\n„2. Išgabenant akcizais apmokestinamas prekes, kurioms taikomas akcizų mokėjimo laikino atidėjimo režimas, iš vieno Lietuvos Respublikos akcizais apmokestinamų prekių sandėlio į kitą Lietuvos Respublikos akcizais apmokestinamų prekių sandėlį arba į akcizais apmokestinamų prekių sandėlio savininko, gaunančio akcizais apmokestinamas prekes, nurodytą tiesioginio pristatymo vietą, esančią Lietuvos Respublikoje, centrinio mokesčių administratoriaus nustatyta tvarka turi būti parengtas elektroninio akcizais apmokestinamų prekių vežimo dokumento (toliau – elektroninis vežimo dokumentas) projektas vadovaujantis Reglamento (EB) Nr. 684/2009 nuostatomis. Šį elektroninio vežimo dokumento projektą akcizais apmokestinamų prekių siuntėjas, naudodamasis kompiuterine akcizais apmokestinamų prekių gabenimo ir kontrolės sistema, turi pateikti vietos mokesčių administratoriui. Vietos mokesčių administratoriaus įgalioti asmenys centrinio mokesčių administratoriaus nustatyta tvarka turi patvirtinti elektroninio vežimo dokumento projekte pateiktus duomenis, suteikti elektroniniam vežimo dokumentui unikalų administracinį nuorodos kodą ir pranešti jį akcizais apmokestinamų prekių siuntėjui. Vietos mokesčių administratoriaus įgalioti asmenys šį elektroninį vežimo dokumentą turi persiųsti tiesiogiai akcizais apmokestinamų prekių sandėlio savininkui, gaunančiam akcizais apmokestinamas prekes. Asmuo, gabenantis akcizais apmokestinamas prekes, mokesčių administratoriaus prašymu privalo pateikti unikalų administracinį nuorodos kodą, atspausdintą elektroninio vežimo dokumento kopiją ar kitą dokumentą, kuriuo patvirtinamas šių prekių gabenimas ar tiekimas.“\n\n2. Pakeisti 14 straipsnio 5 dalį ir ją išdėstyti taip:\n\n„5. Akcizais apmokestinamų prekių siuntėjas, naudodamasis kompiuterine akcizais apmokestinamų prekių gabenimo ir kontrolės sistema, centrinio mokesčių administratoriaus nustatyta tvarka gali atšaukti parengtą elektroninį vežimo dokumentą, jeigu šių akcizais apmokestinamų prekių, kurioms taikomas akcizų mokėjimo laikino atidėjimo režimas, gabenimas dar neprasidėjo. Akcizais apmokestinamų prekių, kurioms taikomas akcizų mokėjimo laikino atidėjimo režimas, gabenimas laikomas prasidėjusiu, kai šios prekės išgabenamos iš akcizais apmokestinamų prekių sandėlio.“\n\n3. Pakeisti 14 straipsnio 6 dalį ir ją išdėstyti taip:\n\n„6. Akcizais apmokestinamų prekių, kurioms taikomas akcizų mokėjimo laikino atidėjimo režimas, siuntėjas centrinio mokesčių administratoriaus nustatyta tvarka gabenimo metu gali keisti šių prekių gavėją arba paskirties vietą, kuri turi būti Lietuvos Respublikos akcizais apmokestinamų prekių sandėlis arba viena iš šio įstatymo 15 straipsnio 1 dalies 1, 2, 3, 4 ir 8 punktuose nurodytų vietų (šiuo atveju prekių gabenimui taikomi 15 straipsnio reikalavimai). Šiuo tikslu siuntėjas, naudodamasis kompiuterine akcizais apmokestinamų prekių gabenimo ir kontrolės sistema, elektroninio paskirties vietos pakeitimo dokumento projektą turi pateikti mokesčių administratoriui.“\n\n4. Pakeisti 14 straipsnio 8 dalį ir ją išdėstyti taip:\n\n„8. Šio straipsnio nuostatos mutatis mutandis taikomos registruoto siuntėjo iš akcizais apmokestinamų prekių importo vietos išgabenamoms akcizais apmokestinamoms prekėms, kurioms taikomas akcizų mokėjimo laikino atidėjimo režimas. Šiuo atveju akcizais apmokestinamų prekių gabenimas laikomas prasidėjusiu, kai jos yra išleidžiamos į laisvą apyvartą pagal Sąjungos muitinės kodekso 201 straipsnį. Akcizais apmokestinamos prekės, kurioms pritaikytas akcizų mokėjimo laikino atidėjimo režimas, iš importo vietos gali būti išgabentos tik tuo atveju, kai deklarantas arba kitas tiesiogiai ar netiesiogiai su muitinės formalumų atlikimu, kaip nustatyta Sąjungos muitinės kodekso 15 straipsnyje, susijęs asmuo mokesčių administratoriui pateikia 2012 m. gegužės 2 d. Tarybos reglamento (ES) Nr. 389/2012 dėl administracinio bendradarbiavimo akcizų srityje ir panaikinančio Reglamentą (EB) Nr. 2073/2004 su visais pakeitimais 19 straipsnio 2 dalies a punkte nurodytą unikalų akcizų numerį, pagal kurį identifikuojamas registruotas gabenamų prekių siuntėjas ir gavėjas, kuriam siunčiamos prekės, išskyrus atvejus, kai importas vyksta apmokestinamų prekių sandėlyje.“"
    },
    {
      "provision_ref": "art13",
      "section": "13",
      "title": "13 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Akcizais apmokestinamų prekių gabenimas į kitą valstybę narę\n\n1. Akcizais apmokestinamos prekės, kurioms taikomas akcizų mokėjimo laikino atidėjimo režimas, iš akcizais apmokestinamų prekių sandėlio Lietuvos Respublikoje gali būti:\n\n1) išgabentos į kitos valstybės narės akcizais apmokestinamų prekių sandėlį;\n\n2) išgabentos kitos valstybės narės registruotam gavėjui;\n\n3) išgabentos į kitos valstybės narės akcizais apmokestinamų prekių sandėlio savininko, gaunančio akcizais apmokestinamas prekes, ar registruoto gavėjo nurodytą tiesioginio pristatymo vietą;\n\n4) eksportuojamos per kitą valstybę narę, t. y. išgabenamos pagal 2015 m. lapkričio 24 d. Komisijos įgyvendinimo reglamento (ES) 2015/2447, kuriuo nustatomos išsamios tam tikrų Europos Parlamento ir Tarybos reglamento (ES) Nr. 952/2013, kuriuo nustatomas Sąjungos muitinės kodeksas, nuostatų įgyvendinimo taisyklės, su visais pakeitimais (toliau – Įgyvendinimo reglamentas (ES) 2015/2447) 329 straipsnį į išvežimo muitinės įstaigą;\n\n5) išgabentos šio įstatymo 19 straipsnio 1 dalies 3, 6, 7 ir 9 punktuose nurodytiems asmenims;\n\n6) išgabenamos pagal kitų valstybių narių sutartis su trečiosiomis valstybėmis ar pagal tarptautines sutartis, jeigu šiose sutartyse numatyta šias prekes atleisti nuo pridėtinės vertės mokesčio;\n\n7) išgabenamos Kipre pagal 1960 m. rugpjūčio 16 d. Sutartį dėl Kipro Respublikos įkūrimo dislokuotiems Jungtinės Karalystės kariuomenių vienetams ar juos lydintiems civiliams darbuotojams naudoti;\n\n8) išgabenamos pagal Įgyvendinimo reglamento (ES) 2015/2447 329 straipsnio 5 dalį į išvežimo muitinės įstaigą, kuri yra ir išvykimo muitinės įstaiga, kai įforminama išorinio tranzito procedūra 2015 m. liepos 28 d. Komisijos deleguotojo reglamento (ES) 2015/2446, kuriuo Europos Parlamento ir Tarybos reglamentas (ES) Nr. 952/2013 papildomas išsamiomis taisyklėmis, kuriomis patikslinamos kai kurios Sąjungos muitinės kodekso nuostatos, su visais pakeitimais (toliau – Deleguotasis reglamentas (ES) 2015/2446) 189 straipsnio 4 dalyje nurodytais atvejais.\n\n2. Išgabenant iš Lietuvos Respublikos akcizais apmokestinamų prekių sandėlio akcizais apmokestinamas prekes, kurioms taikomas akcizų mokėjimo laikino atidėjimo režimas, į šio straipsnio 1 dalyje nurodytas paskirties vietas, centrinio mokesčių administratoriaus nustatyta tvarka turi būti parengtas elektroninio vežimo dokumento projektas vadovaujantis Reglamento (EB) Nr. 684/2009 nuostatomis. Šį elektroninio vežimo dokumento projektą akcizais apmokestinamų prekių siuntėjas, naudodamasis kompiuterine akcizais apmokestinamų prekių gabenimo ir kontrolės sistema, turi pateikti vietos mokesčių administratoriui. Vietos mokesčių administratoriaus įgalioti asmenys centrinio mokesčių administratoriaus nustatyta tvarka turi patvirtinti elektroninio vežimo dokumento projekte pateiktus duomenis, suteikti elektroniniam vežimo dokumentui unikalų administracinį nuorodos kodą ir pranešti jį akcizais apmokestinamų prekių siuntėjui. Vietos mokesčių administratoriaus įgalioti asmenys šį elektroninį vežimo dokumentą turi išsiųsti paskirties valstybės narės kompetentingoms institucijoms. Gabenantis akcizais apmokestinamas prekes asmuo Lietuvos Respublikos ar valstybių, kuriose yra šio straipsnio 1 dalyje nurodytos paskirties vietos, kompetentingų institucijų prašymu privalo pateikti unikalų administracinį nuorodos kodą, atspausdintą elektroninio vežimo dokumento kopiją ar kitą dokumentą, kuriuo patvirtinamas šių prekių gabenimas ar tiekimas. Šio straipsnio 1 dalies 5, 6 ir 7 punktuose nurodytiems asmenims gabenamas akcizais apmokestinamas prekes, kurioms taikomas akcizų mokėjimo laikino atidėjimo režimas, turi lydėti kitos valstybės narės kompetentingų institucijų įgaliotų asmenų patvirtintas dokumentas, kuriuo suteikiama teisė šias prekes įsigyti taikant akcizų lengvatą. Šiame atleidimo nuo akcizų dokumente turi būti nurodytas gabenamų akcizais apmokestinamų prekių pobūdis, kiekis, vertė, gavėjas ir valstybė narė, į kurią gabenamos šios prekės.\n\n3. Tuo atveju, kai akcizais apmokestinamos prekės eksportuojamos arba gabenamos pagal šio straipsnio 1 dalies 8 punktą per vieną ar per kelias kitas valstybes nares, vietos mokesčių administratoriaus įgalioti asmenys parengtą elektroninį vežimo dokumentą turi išsiųsti valstybės narės, kurioje pateikta eksporto deklaracija taikant Įgyvendinimo reglamento (ES) 2015/2447 221 straipsnio 2 dalies nuostatas (toliau – eksporto valstybė narė), kompetentingoms institucijoms. Iš eksporto valstybės narės kompetentingų institucijų gautą pranešimą, kuriuo patvirtinamas akcizais apmokestinamų prekių išgabenimo iš Europos Sąjungos teritorijos faktas (toliau – pranešimas apie eksportą), arba pranešimą apie elektroninio vežimo dokumento ir eksporto deklaracijos neatitikimą, arba pranešimą, kad prekių nebeketinama išvežti iš Sąjungos muitų teritorijos, vietos mokesčių administratoriaus įgalioti asmenys centrinio mokesčių administratoriaus nustatyta tvarka turi persiųsti šių prekių siuntėjui. Siuntėjas, gavęs pranešimą, kad prekių nebeketinama išvežti iš Sąjungos muitų teritorijos, turi atšaukti elektroninį vežimo dokumentą, kaip nustatyta šio straipsnio 4 dalyje, arba pakeisti prekių paskirties vietą, kaip nustatyta šio straipsnio 5 dalyje.\n\n4. Akcizais apmokestinamų prekių, kurioms taikomas akcizų mokėjimo laikino atidėjimo režimas, siuntėjas, naudodamasis kompiuterine akcizais apmokestinamų prekių gabenimo ir kontrolės sistema, gali atšaukti šių prekių gabenimą, jeigu šių prekių gabenimas dar neprasidėjo. Akcizais apmokestinamų prekių, kurioms taikomas akcizų mokėjimo laikino atidėjimo režimas, gabenimo pradžiai nustatyti ir gabenimui atšaukti mutatis mutandis taikomos šio įstatymo 14 straipsnio 5 ir 8 dalių nuostatos.\n\n5. Akcizais apmokestinamų prekių, kurioms taikomas akcizų mokėjimo laikino atidėjimo režimas, siuntėjas centrinio mokesčių administratoriaus nustatyta tvarka gabenimo metu gali keisti šių prekių gavėją arba paskirties vietą, kuri turi būti viena iš šio straipsnio 1 dalies 1, 2, 3, 4 ir 8 punktuose nurodytų vietų arba Lietuvos Respublikoje esantis akcizais apmokestinamų prekių sandėlis ar šio sandėlio savininko nurodyta tiesioginio pristatymo vieta, esanti Lietuvos Respublikoje (šiuo atveju akcizais apmokestinamų prekių gabenimui taikomos šio įstatymo 14 straipsnio nuostatos). Šiuo tikslu siuntėjas, naudodamasis kompiuterine akcizais apmokestinamų prekių gabenimo ir kontrolės sistema, elektroninio paskirties vietos pakeitimo dokumento projektą turi pateikti mokesčių administratoriui.\n\n6. Akcizais apmokestinamų prekių siuntėjas centrinio mokesčių administratoriaus nustatyta tvarka ir sąlygomis gali suskaidyti energinių produktų, kuriems taikomas akcizų mokėjimo laikino atidėjimo režimas, gabenimą į du ar daugiau gabenimų.\n\n7. Išgabenant akcizais apmokestinamas prekes, kurioms taikomas akcizų mokėjimo laikino atidėjimo režimas, prekių pakuotės centrinio mokesčių administratoriaus nustatyta tvarka ir atvejais turi būti užplombuotos ir sunumeruotos, o duomenys apie tokius komercinius antspaudus (plombas) turi būti pateikti parengtame elektroniniame vežimo dokumente.\n\n8. Akcizais apmokestinamų prekių, kurioms taikomas akcizų mokėjimo laikino atidėjimo režimas, gabenimas laikomas pasibaigusiu, kai šias prekes priima šių prekių gavėjas, šio straipsnio 1 dalies 4 punkte nurodytu atveju – kai jos išgabenamos iš Europos Sąjungos teritorijos, o šio straipsnio 1 dalies 8 punkte nurodytu atveju – kai prekėms įforminama išorinio tranzito procedūra. Laikoma, kad akcizais apmokestinamų prekių siuntėjas tinkamai įvykdė su į kitą valstybę narę išgabentomis akcizais apmokestinamomis prekėmis susijusias mokestines prievoles, jeigu iš paskirties valstybės narės kompetentingos institucijos yra gautas pranešimas apie akcizais apmokestinamų prekių gavimą paskirties vietoje (eksportuojant prekes – pranešimas apie eksportą arba šio straipsnio 1 dalies 8 punkte nurodytu atveju – apie išorinio tranzito procedūros įforminimą) ar kiti įrodymai, patvirtinantys prekių pristatymą į paskirties vietą (eksportuojant prekes – išgabenimą iš Europos Sąjungos teritorijos arba šio straipsnio 1 dalies 8 punkte nurodytu atveju – išorinio tranzito procedūros įforminimą), ir už prekių kiekį, prarastą gabenimo metu dėl gabenimo tvarkos pažeidimų, valstybėje narėje, kurioje buvo padaryta ar nustatyta pažeidimų, yra sumokėti akcizai (arba nuo akcizų mokėjimo kitų valstybių narių teisės aktų nustatyta tvarka akcizais apmokestinamų prekių siuntėjas yra atleistas). Kitais įrodymais, kuriais patvirtinamas prekių išgabenimas iš Europos Sąjungos teritorijos, taip pat įrodymais šio straipsnio 1 dalies 8 punkte nurodytu atveju gali būti pripažinti šie įrodymai ar bet kokie jų deriniai:\n\n1) prekių pristatymo pranešimas;\n\n2) ekonominės veiklos vykdytojo, kuris akcizais apmokestinamas prekes išvežė iš Sąjungos muitų teritorijos, pasirašytas arba patvirtintas dokumentas, kuriuo patvirtintas prekių išvežimas;\n\n3) dokumentas, kuriame valstybės narės arba trečiosios valstybės muitinė patvirtino prekių pristatymą pagal toje valstybėje narėje ar trečiojoje valstybėje tokiam patvirtinimui taikomas taisykles ir procedūras;\n\n4) informacija apie ekonominės veiklos vykdytojo valdomiems laivams, orlaiviams arba jūroje esantiems įrenginiams tiekiamų prekių apskaitą;\n\n5) kiti Lietuvos Respublikos kompetentingoms institucijoms priimtini įrodymai.\n\n9. Jeigu pasibaigus 4 mėnesių laikotarpiui nuo prekių gabenimo pradžios negaunama įrodymų apie prekių pristatymą į paskirties vietą (eksportuojant prekes – apie išgabenimą iš Europos Sąjungos teritorijos arba šio straipsnio 1 dalies 8 punkte nurodytu atveju – apie išorinio tranzito procedūros įforminimą) ir nebuvo nustatyta, kad gabenimo tvarkos pažeidimas įvyko ar buvo nustatytas kitoje valstybėje narėje, akcizais apmokestinamų prekių siuntėjas privalo už šias prekes, taikydamas išgabenimo dieną galiojusius tarifus, apskaičiuotus akcizus deklaruoti mokestinio laikotarpio, kurį suėjo minėtas 4 mėnesių terminas, akcizų deklaracijoje ir šio įstatymo nustatyta tvarka juos sumokėti. Jeigu įrodymai, kad gabenimo tvarkos pažeidimas įvyko ar buvo nustatytas kitoje valstybėje narėje ir joje sumokėti akcizai, gaunami vėliau, šio įstatymo nustatyta tvarka sumokėti akcizai įskaitomi arba grąžinami Mokesčių administravimo įstatymo nustatyta tvarka arba atsisakoma akcizus išieškoti, tačiau tik tuo atveju, jeigu nuo akcizais apmokestinamų prekių išgabenimo dienos praėjo ne daugiau kaip 3 metai.\n\n10. Jeigu asmuo, laidavęs ar garantavęs, kad akcizai bus sumokėti, neturėjo galimybės sužinoti apie tai, kad prekės nepristatytos į paskirties vietą (ar atitinkamai neišgabentos iš Europos Sąjungos teritorijos arba joms neįforminta išorinio tranzito procedūra), vietos mokesčių administratorius centrinio mokesčių administratoriaus nustatyta tvarka apie tai turi informuoti asmenį, laidavusį ar garantavusį, kad akcizai bus sumokėti, ir suteikti vieną mėnesį įrodymams, kad prekės pasiekė paskirties vietą arba kad gabenimo tvarkos pažeidimas įvyko ar buvo nustatytas kitoje valstybėje narėje, pateikti. Vieno mėnesio laikotarpis skaičiuojamas nuo dienos, kurią vietos mokesčių administratorius informavo asmenį, laidavusį arba garantavusį, kad akcizai bus sumokėti.\n\n11. Kai akcizais apmokestinamos prekės, kurioms netaikomas akcizų mokėjimo laikino atidėjimo režimas, išgabenamos iš Lietuvos Respublikos patvirtinto siuntėjo patvirtintam gavėjui į kitą valstybę narę komerciniams tikslams, laikoma, kad toks prekių gabenimas prasideda, kai tos prekės išvežamos iš patvirtinto siuntėjo patalpų arba bet kurios Lietuvos Respublikoje esančios vietos, apie kurią iki gabenimo pradžios pranešta mokesčių administratoriui. Taip išgabenant akcizais apmokestinamas prekes, centrinio mokesčių administratoriaus nustatyta tvarka turi būti parengtas elektroninio supaprastinto akcizais apmokestinamų prekių vežimo dokumento (toliau – elektroninis supaprastintas vežimo dokumentas) projektas. Šį elektroninio supaprastinto vežimo dokumento projektą patvirtintas siuntėjas, naudodamasis kompiuterine akcizais apmokestinamų prekių gabenimo ir kontrolės sistema, turi pateikti vietos mokesčių administratoriui. Vietos mokesčių administratoriaus įgalioti asmenys centrinio mokesčių administratoriaus nustatyta tvarka turi patvirtinti elektroninio supaprastinto vežimo dokumento projekte pateiktus duomenis, suteikti elektroniniam supaprastintam vežimo dokumentui supaprastintą unikalų administracinį nuorodos kodą ir pranešti jį patvirtintam siuntėjui. Vietos mokesčių administratoriaus įgalioti asmenys šį elektroninį supaprastintą vežimo dokumentą turi išsiųsti paskirties valstybės narės kompetentingoms institucijoms. Patvirtintas siuntėjas akcizais apmokestinamas prekes lydinčiam asmeniui, o kai tokio asmens nėra, – transportuotojui ar vežėjui turi pateikti supaprastintą unikalų administracinį nuorodos kodą, kuris Lietuvos Respublikos ar valstybių, kuriose yra šio straipsnio 1 dalyje nurodytos paskirties vietos, kompetentingų institucijų prašymu joms turi būti pateiktas bet kuriuo prekių gabenimo metu. Akcizais apmokestinamų prekių, kurioms netaikomas akcizų mokėjimo laikino atidėjimo režimas, patvirtintas siuntėjas centrinio mokesčių administratoriaus nustatyta tvarka gabenimo metu gali pakeisti šių prekių paskirties vietą į kitą toje pačioje valstybėje narėje esančią ir to paties patvirtinto gavėjo valdomą pristatymo vietą arba į išsiuntimo vietą. Šiuo tikslu patvirtintas siuntėjas, naudodamasis kompiuterine akcizais apmokestinamų prekių gabenimo ir kontrolės sistema, elektroninio paskirties vietos pakeitimo dokumento projektą turi pateikti vietos mokesčių administratoriui. Akcizais apmokestinamų prekių, kurioms netaikomas akcizų mokėjimo laikino atidėjimo režimas, gabenimas laikomas pasibaigusiu, kai patvirtintas gavėjas priima pristatytas akcizais apmokestinamas prekes savo patalpose arba bet kurioje paskirties valstybėje narėje esančioje vietoje, apie kurią iki gabenimo pradžios pranešta paskirties valstybės narės kompetentingoms institucijoms. Iš paskirties valstybės narės kompetentingos institucijos gautas pranešimas apie akcizais apmokestinamų prekių gavimą paskirties vietoje ar kiti įrodymai, patvirtinantys prekių pristatymą į paskirties vietą, laikomi įrodymu, kad akcizais apmokestinamos prekės pristatytos patvirtintam gavėjui, kuris tinkamai įvykdė su šiomis prekėmis susijusias mokestines prievoles paskirties valstybėje narėje.\n\n12. Akcizais apmokestinamų prekių, kurioms netaikomas akcizų mokėjimo laikino atidėjimo režimas, gabenimas (laikantis tinkamo maršruto) iš Lietuvos Respublikos per kitos valstybės narės teritoriją į paskirties vietą, esančią Lietuvos Respublikoje, turi būti įformintas elektroniniu supaprastintu vežimo dokumentu. Šiuo atveju patvirtintas gavėjas centrinio mokesčių administratoriaus nustatyta tvarka turi patvirtinti, kad gavo prekes, ir kartu su patvirtintu siuntėju turi leisti centrinio mokesčių administratoriaus nustatyta tvarka atlikti patikrinimus, siekiant įsitikinti, kad akcizais apmokestinamos prekės iš tiesų buvo gautos.\n\n13. Elektroninis supaprastintas vežimo dokumentas nenaudojamas tais atvejais, kai iš Lietuvos Respublikos išgabenamos akcizais apmokestinamos prekės, kurios ekonominę veiklą vykdančio prekių siuntėjo ar jo užsakymu kito asmens gabenamos į kitą valstybę narę asmeniui, kuris nėra registruotas gavėjas ar patvirtintas gavėjas ir nevykdo ekonominės veiklos, kaip ji apibrėžta Pridėtinės vertės mokesčio įstatyme, arba ne į akcizais apmokestinamų prekių sandėlį. Šiuo atveju prekių siuntėjas, prieš taip išsiųsdamas prekes, privalo turėti įrodymų, kad akcizų sumokėjimas paskirties valstybėje narėje yra garantuotas.\n\n14. Tais atvejais, kai akcizais apmokestinamos prekės, kurioms taikomas akcizų mokėjimo laikino atidėjimo režimas, registruoto siuntėjo išgabenamos iš importo vietos, esančios Lietuvos Respublikoje, į šio straipsnio 1 dalyje nurodytas vietas, mutatis mutandis taikomos šio straipsnio nuostatos. Akcizais apmokestinamos prekės, kurioms pritaikytas akcizų mokėjimo laikino atidėjimo režimas, iš importo vietos gali būti išgabentos tik tuo atveju, kai deklarantas arba kitas tiesiogiai ar netiesiogiai su muitinės formalumų atlikimu, kaip nustatyta Sąjungos muitinės kodekso 15 straipsnyje, susijęs asmuo muitinei pateikia Reglamento (ES) Nr. 389/2012 19 straipsnio 2 dalies a punkte nurodytą unikalų akcizų numerį, pagal kurį identifikuojamas registruotas gabenamų prekių siuntėjas, gavėjas, kuriam siunčiamos prekės, ir įrodymą, kad importuotas prekes ketinama išsiųsti iš Lietuvos Respublikos teritorijos į kitos valstybės narės teritoriją, išskyrus atvejus, kai importas vyksta akcizais apmokestinamų prekių sandėlyje.“"
    },
    {
      "provision_ref": "art14",
      "section": "14",
      "title": "14 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Akcizais apmokestinamų prekių atgabenimas į Lietuvos Respubliką, taip pat gabenimas per Lietuvos Respubliką\n\n1. Akcizais apmokestinamos prekės, kurioms taikomas akcizų mokėjimo laikino atidėjimo režimas, iš kitos valstybės narės gali būti:\n\n1) atgabenamos į Lietuvos Respublikos akcizais apmokestinamų prekių sandėlį;\n\n2) atgabenamos Lietuvos Respublikoje registruotam gavėjui;\n\n3) atgabenamos į Lietuvos Respublikos akcizais apmokestinamų prekių sandėlio, gaunančio akcizais apmokestinamas prekes, savininko ar registruoto gavėjo, kurio statusas nėra apribotas pagal šio įstatymo 7 straipsnio 6 dalies nuostatas, nurodytą tiesioginio pristatymo vietą;\n\n4) atgabenamos jas eksportuojant per Lietuvos Respubliką, t. y. išgabenamos pagal Įgyvendinimo reglamento (ES) 2015/2447 329 straipsnį į išvežimo muitinės įstaigą;\n\n5) atgabenamos šio įstatymo 19 straipsnio 1 dalies 2, 3, 6, 7, 8 ir 9 punktuose nurodytiems asmenims;\n\n6) į Lietuvos Respubliką atgabenamos pagal Įgyvendinimo reglamento (ES) 2015/2447 329 straipsnio 5 dalį į išvežimo muitinės įstaigą, kuri yra ir išvykimo muitinės įstaiga, kai įforminama išorinio tranzito procedūra Deleguotojo reglamento (ES) 2015/2446 189 straipsnio 4 dalyje nurodytais atvejais.\n\n2. Akcizais apmokestinamos prekės, kurioms taikomas akcizų mokėjimo laikino atidėjimo režimas ir kurios į Lietuvos Respubliką atgabenamos šio straipsnio 1 dalyje nurodytais atvejais, privalo būti atgabentos su parengtu elektroniniu vežimo dokumentu, kuriam suteiktas unikalus administracinis nuorodos kodas. Gabenantis akcizais apmokestinamas prekes asmuo Lietuvos Respublikos ar valstybių narių, kuriose yra šio straipsnio 1 dalyje nurodytos išsiuntimo vietos, kompetentingų institucijų prašymu privalo pateikti unikalų administracinį nuorodos kodą, atspausdintą elektroninio vežimo dokumento kopiją ar kitą dokumentą, kuriuo patvirtinamas šių prekių gabenimas ar tiekimas. Akcizais apmokestinamų prekių, kurioms taikomas akcizų mokėjimo laikino atidėjimo režimas, gabenimas laikomas pasibaigusiu, kai šias prekes priima šių prekių gavėjas, eksportuojant prekes – kai prekės išgabenamos iš Europos Sąjungos teritorijos, o šio straipsnio 1 dalies 6 punkte nurodytu atveju – kai prekėms įforminama išorinio tranzito procedūra. Gavęs akcizais apmokestinamas prekes, kurioms taikomas akcizų mokėjimo laikino atidėjimo režimas, akcizais apmokestinamų prekių gavėjas ne vėliau kaip per 5 darbo dienas nuo tokių prekių gabenimo pabaigos (dėl objektyvių aplinkybių šis terminas gali būti pratęstas) centrinio mokesčių administratoriaus nustatyta tvarka turi parengti pranešimą apie akcizais apmokestinamų prekių gavimą. Kai akcizais apmokestinamos prekės atgabenamos į šio straipsnio 1 dalies 3 punkte nurodytą tiesioginio pristatymo vietą, pranešimą apie akcizais apmokestinamų prekių gavimą turi parengti Lietuvos Respublikos akcizais apmokestinamų prekių sandėlio savininkas ar registruotas gavėjas, nurodęs tiesioginio pristatymo vietą. Centrinio mokesčių administratoriaus nustatyta tvarka turi būti patvirtinti pranešime apie gavimą pateikti duomenys ir šis pranešimas turi būti nusiųstas akcizais apmokestinamų prekių siuntėjo valstybės narės kompetentingoms institucijoms. Tais atvejais, kai akcizais apmokestinamos prekės eksportuojamos iš Europos Sąjungos teritorijos arba gabenamos pagal šio straipsnio 1 dalies 6 punktą, centrinio mokesčių administratoriaus nustatyta tvarka, remiantis muitinės išvežimo įstaigos pranešimu apie eksportą arba išorinio tranzito procedūros įforminimą, turi būti parengtas ir patvirtintas pranešimas apie gavimą ir, naudojantis kompiuterine akcizais apmokestinamų prekių gabenimo ir kontrolės sistema, nusiųstas išsiuntimo valstybės narės kompetentingoms institucijoms. Jeigu akcizais apmokestinamų prekių nebeketinama išvežti iš Sąjungos muitų teritorijos, apie tai, naudodamosi kompiuterine akcizais apmokestinamų prekių gabenimo ir kontrolės sistema, Lietuvos Respublikos kompetentingos institucijos centrinio mokesčių administratoriaus nustatyta tvarka turi pranešti išsiuntimo valstybės narės kompetentingoms institucijoms. Tais atvejais, kai akcizais apmokestinamos prekės atgabenamos į Lietuvos Respubliką šio straipsnio 1 dalies 5 punkte nurodytiems asmenims, šių prekių gavimas patvirtinamas centrinio mokesčių administratoriaus nustatyta tvarka.\n\n3. Jeigu į Lietuvos Respubliką atgabentų akcizais apmokestinamų prekių, kurioms taikomas akcizų mokėjimo laikino atidėjimo režimas, kiekis nesutampa su elektroniniame vežimo dokumente nurodytu kiekiu, akcizais apmokestinamų prekių sandėlio savininko, gaunančio akcizais apmokestinamas prekes, ar registruoto gavėjo ir vietos mokesčių administratoriaus įgalioti asmenys pranešime apie prekių gavimą centrinio mokesčių administratoriaus nustatyta tvarka privalo nurodyti gautų prekių kiekio neatitikimus (eksportuojant prekes, remiamasi eksporto deklaracija). Centrinio mokesčių administratoriaus nustatyta tvarka šis pranešimas turi būti išsiųstas išsiuntimo valstybės narės kompetentingoms institucijoms. Jeigu gabenamų akcizais apmokestinamų prekių trūkumas nustatytas tik Lietuvos Respublikos kompetentingų asmenų, už trūkstamą prekių kiekį, viršijantį Europos Komisijos nustatytą tarp valstybių narių gabenamų prekių bendrąją dalinio praradimo ribą (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta, – viršijantį Vyriausybės ar jos įgaliotos institucijos nustatytas natūralios netekties normas, ir (arba) kiekį, kuris negali būti laikomas prarastu dėl nenugalimos jėgos (force majeure) aplinkybių arba negrįžtamai prarastu ar visiškai sunaikintu, Lietuvos Respublikoje turi būti sumokėti akcizai. Jeigu vėliau gaunami įrodymai, kad prekės prarastos kitoje valstybėje narėje ir joje sumokami nustatyti akcizai, permokėta akcizų suma įskaitoma arba grąžinama Mokesčių administravimo įstatymo nustatyta tvarka, tačiau tik tuo atveju, jeigu nuo akcizais apmokestinamų prekių išgabenimo dienos praėjo ne daugiau kaip 3 metai.\n\n4. Jeigu akcizais apmokestinamos prekės, kurioms taikomas akcizų mokėjimo laikino atidėjimo režimas, yra gabenamos tarp kitų valstybių narių per Lietuvos Respublikos teritoriją, jos privalo būti gabenamos su parengtu elektroniniu vežimo dokumentu, kuriam suteiktas unikalus administracinis nuorodos kodas (kai tikslinga, Lietuvos Respublikos ar valstybių narių, kuriose yra šio straipsnio 1 dalyje nurodytos išsiuntimo vietos, kompetentingos institucijos gali paprašyti atspausdintos elektroninio vežimo dokumento kopijos ar kito dokumento, kuriuo patvirtinamas šių prekių gabenimas ar tiekimas), o šio įstatymo ir savo esme tolygių kitų valstybių narių teisės aktų nustatytais atvejais – ir su kitais papildomais dokumentais (atleidimo nuo akcizų dokumentu ar kt.). Jeigu gabenimo per Lietuvos Respublikos teritoriją metu nustatoma gabenamų prekių kiekio neatitikimų, kurie nebuvo anksčiau nustatyti, ar gabenimo pažeidimų, vietos mokesčių administratorius centrinio mokesčių administratoriaus nustatyta tvarka privalo apie tai informuoti išsiuntimo valstybės narės kompetentingas institucijas. Už Lietuvos Respublikos teritorijoje prarastas prekes ar prekes, kurių praradimas nustatytas Lietuvos Respublikoje, akcizai privalo būti sumokėti šio įstatymo nustatyta tvarka. Akcizai neskaičiuojami už prarastą prekių kiekį, neviršijantį Europos Komisijos nustatytos tarp valstybių narių gabenamų prekių bendrosios dalinio praradimo ribos (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta, – neviršijantį Vyriausybės ar jos įgaliotos institucijos nustatytų natūralios netekties normų, taip pat už prekes, prarastas dėl nenugalimos jėgos (force majeure) aplinkybių, taip pat už negrįžtamai prarastas ar visiškai sunaikintas prekes, jei tai įrodyta Vyriausybės ar jos įgaliotos institucijos nustatyta tvarka. Jeigu vėliau gaunami įrodymai, kad prekės prarastos kitoje valstybėje narėje ir joje sumokami nustatyti akcizai, šio įstatymo nustatyta tvarka sumokėta akcizų suma įskaitoma arba grąžinama Mokesčių administravimo įstatymo nustatyta tvarka arba atsisakoma akcizus išieškoti, tačiau tik tuo atveju, jeigu nuo akcizais apmokestinamų prekių išgabenimo dienos praėjo ne daugiau kaip 3 metai.\n\n5. Tuo atveju, kai akcizais apmokestinamos prekės, kurioms netaikomas akcizų mokėjimo laikino atidėjimo režimas, atgabenamos į Lietuvos Respubliką patvirtintam gavėjui komerciniams tikslams, laikoma, kad toks prekių gabenimas baigiasi, kai patvirtintas gavėjas priima šias pristatytas prekes savo patalpose arba bet kurioje Lietuvos Respublikoje esančioje vietoje, apie kurią iki gabenimo pradžios pranešta mokesčių administratoriui.\n\n6. Šio straipsnio 5 dalyje nurodytos prekės privalo būti atgabentos su elektroniniu supaprastintu vežimo dokumentu. Gavęs akcizais apmokestinamas prekes patvirtintas gavėjas, naudodamasis kompiuterine akcizais apmokestinamų prekių gabenimo ir kontrolės sistema, nedelsdamas ir ne vėliau kaip per 5 darbo dienas nuo tokių prekių gabenimo pabaigos (dėl objektyvių aplinkybių šis terminas gali būti pratęstas) centrinio mokesčių administratoriaus nustatyta tvarka turi pateikti pranešimą apie akcizais apmokestinamų prekių gavimą. Centrinis mokesčių administratorius centrinio mokesčių administratoriaus nustatyta tvarka turi patvirtinti pranešime apie gavimą pateiktus duomenis ir šį pranešimą nusiųsti patvirtinto siuntėjo valstybės narės kompetentingoms institucijoms.\n\n7. Tuo atveju, kai akcizais apmokestinamos prekės ekonominę veiklą vykdančio siuntėjo ar jo užsakymu kito asmens atgabenamos į Lietuvos Respubliką asmeniui, kuris nėra registruotas gavėjas ar patvirtintas gavėjas ir nevykdo ekonominės veiklos, kaip ji apibrėžta Pridėtinės vertės mokesčio įstatyme, arba ne į akcizais apmokestinamų prekių sandėlį, prekių siuntėjas centrinio mokesčių administratoriaus nustatyta tvarka, prieš prekes atgabendamas į Lietuvos Respubliką, privalo įsiregistruoti kaip akcizais apmokestinamų prekių siuntėjas ir Vyriausybės nustatyta tvarka užtikrinti, kad už iš kitos valstybės narės numatomas gauti prekes Lietuvos Respublikoje mokėtini akcizai bus sumokėti.\n\n8. Už Lietuvos Respublikos teritorijoje prarastas akcizais apmokestinamas prekes, kurioms netaikomas akcizų mokėjimo laikino atidėjimo režimas, ar prekes, kurių praradimas nustatytas Lietuvos Respublikoje, akcizai privalo būti sumokėti šio įstatymo nustatyta tvarka. Šiuo atveju prievolė mokėti akcizus tenka šio įstatymo 9 straipsnio 8 dalyje nurodytiems asmenims ir bet kuriam kitam asmeniui, dalyvavusiam darant pažeidimą. Tais atvejais, kai prievolė mokėti akcizus tenka keliems asmenims, jie solidariai atsako už akcizų sumokėjimą. Akcizais apmokestinamų prekių gabenimo pažeidimu nelaikoma ir akcizai neskaičiuojami už akcizais apmokestinamų prekių, kurioms netaikomas akcizų mokėjimo laikino atidėjimo režimas ir kurių praradimas nustatytas Lietuvos Respublikoje, kiekį, neviršijantį Europos Komisijos nustatytos tarp valstybių narių gabenamų prekių bendrosios dalinio praradimo ribos (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta, – neviršijantį Vyriausybės ar jos įgaliotos institucijos nustatytų natūralios netekties normų, taip pat už prarastą dėl nenugalimos jėgos (force majeure) aplinkybių arba negrįžtamai prarastą ar visiškai sunaikintą akcizais apmokestinamų prekių kiekį (jeigu jų negalima panaudoti kaip akcizais apmokestinamų prekių), jei tai įrodyta Vyriausybės ar jos įgaliotos institucijos nustatyta tvarka. Jei gaunami įrodymai, kad akcizais apmokestinamų prekių, kurioms netaikomas akcizų mokėjimo laikino atidėjimo režimas, gabenimo tvarkos pažeidimas įvyko ar buvo nustatytas ne Lietuvos Respublikoje, arba akcizai neskaičiuojami už prarastą prekių kiekį, neviršijantį Europos Komisijos nustatytos tarp valstybių narių gabenamų prekių bendrosios dalinio praradimo ribos (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta, – neviršijantį Vyriausybės ar jos įgaliotos institucijos nustatytų natūralios netekties normų, taip pat už prarastą dėl nenugalimos jėgos (force majeure) aplinkybių arba negrįžtamai prarastą ar visiškai sunaikintą akcizais apmokestinamų prekių kiekį (jeigu jų negalima panaudoti kaip akcizais apmokestinamų prekių), jei tai įrodyta Vyriausybės ar jos įgaliotos institucijos nustatyta tvarka, piniginio užstato ar laidavimo (garantijos) suma grąžinama naudoti, o Lietuvos Respublikoje šio įstatymo nustatyta tvarka sumokėti akcizai turi būti grąžinami Mokesčių administravimo įstatymo nustatyta tvarka arba atsisakoma akcizus išieškoti, tačiau tik tuo atveju, jeigu nuo akcizais apmokestinamų prekių išgabenimo dienos praėjo ne daugiau kaip 3 metai. Šiuo atveju gabenimo pažeidimu laikomi atvejai, kai akcizais apmokestinamų prekių gavimas nėra patvirtinamas šio įstatymo 15 ar 16 straipsnio arba savo esme tolygių kitų valstybių narių teisės aktų nustatyta tvarka, kai vienas ar visi gabenant akcizais apmokestinamas prekes dalyvaujantys asmenys nėra registruoti kaip patvirtinti gavėjai ir (arba) patvirtinti siuntėjai ar veikiantys kaip patvirtinti gavėjai ar patvirtinti siuntėjai pagal šio įstatymo 81 straipsnio 1 ir 2 dalių ar tolygias kitų valstybių narių teisės aktų nuostatas arba nėra įregistruoti kaip akcizais apmokestinamų prekių siuntėjai, taip pat kai akcizais apmokestinamų prekių gabenimas komerciniams tikslams nėra įformintas elektroniniu supaprastintu vežimo dokumentu.\n\n9. Kai prievolė mokėti akcizus Lietuvos Respublikoje atsiranda dėl šio straipsnio 3 ar 4 dalyje nurodytų aplinkybių, asmuo, pateikęs mokestinių prievolių, galinčių atsirasti gabenimo prekėms taikant akcizų mokėjimo laikino atidėjimo režimą metu, įvykdymo užtikrinimo dokumentą, centrinio mokesčių administratoriaus nustatyta tvarka privalo deklaruoti ir sumokėti šį mokestį, jeigu nuo akcizais apmokestinamų prekių išgabenimo dienos praėjo ne daugiau kaip 3 metai.“"
    },
    {
      "provision_ref": "art15",
      "section": "15",
      "title": "15 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Atvejai, kai akcizais apmokestinamų prekių gabenimo ir kontrolės sistema neveikia\n\nTais atvejais, kai neįmanoma pasinaudoti kompiuterine akcizais apmokestinamų prekių gabenimo ir kontrolės sistema, akcizais apmokestinamos prekės, kurioms taikomas akcizų mokėjimo laikino atidėjimo režimas arba kurioms netaikomas akcizų mokėjimo laikino atidėjimo režimas ir kurios gabenamos tarp valstybių narių komerciniams tikslams iš patvirtinto siuntėjo patvirtintam gavėjui, gabenamos centrinio mokesčių administratoriaus kartu su Muitinės departamentu prie Lietuvos Respublikos finansų ministerijos (toliau – Muitinės departamentas) nustatyta tvarka. Atvejus, kuriais laikoma, kad šia sistema neįmanoma pasinaudoti, nustato centrinis mokesčių administratorius kartu su Muitinės departamentu.“"
    },
    {
      "provision_ref": "art16",
      "section": "16",
      "title": "16 straipsnis. 18 straipsnio pakeitimas",
      "content": "1. Pakeisti 18 straipsnio 1 dalies 2 punktą ir jį išdėstyti taip:\n\n„2) centriniame mokesčių administratoriuje jo nustatyta tvarka įregistruotos kaip laiduotojas (garantas) Europos Sąjungos teritorijoje veikiančios kredito įstaigos arba draudimo įmonės, kurioms kompetentingos institucijos suteikė teisę verstis atitinkamai kreditavimo arba draudimo veikla, išduotu Europos Sąjungos teritorijoje galiojančiu laidavimo (garantijos) dokumentu. Šį dokumentą akcizais apmokestinamų prekių siuntėjas pateikia vietos mokesčių administratoriui, kurio veiklos teritorijoje akcizais apmokestinamų prekių sandėlis ar registruotas siuntėjas yra registruotas.“\n\n2. Pakeisti 18 straipsnio 2 dalį ir ją išdėstyti taip:\n\n„2. Vyriausybės nustatyta tvarka akcizais apmokestinamų prekių sandėlio savininko ar registruoto siuntėjo mokestinių prievolių, galinčių atsirasti gabenant akcizais apmokestinamas prekes taikant joms akcizų mokėjimo laikino atidėjimo režimą, įvykdymą gali užtikrinti šių prekių vežėjas, savininkas, jų gavėjas ar visi šie asmenys kartu, pateikdami laidavimo (garantijos) dokumentą ar sumokėdami piniginį užstatą. Kai energiniai produktai gabenami stacionariais vamzdynais, garantijos, išskyrus pagrįstas gabenimo aplinkybes, nereikalaujama.“\n\n3. Pakeisti 18 straipsnio 5 dalies 2 punktą ir jį išdėstyti taip:\n\n„2) tuo atveju, kai akcizais apmokestinamų prekių sandėlio savininkas ar registruotas siuntėjas negauna nustatyta tvarka parengto pranešimo apie gavimą arba jame yra žymų apie nustatytus prekių kiekio trūkumus, akcizais apmokestinamų prekių sandėlio savininkas ar registruotas siuntėjas sumoka su išgabentomis, bet nepristatytomis prekėmis susijusius mokėtinus (įskaitant ir mokėtinus kitoje valstybėje narėje) akcizus ir pateikia dokumentus, kuriais tai įrodoma, arba pateikia įrodymus, kad prekės nuo šių akcizų gali būti atleistos arba akcizai neskaičiuojami už prarastą prekių kiekį, neviršijantį Europos Komisijos nustatytos tarp valstybių narių gabenamų prekių bendrosios dalinio praradimo ribos (išskyrus atvejus, kai yra pagrįstų priežasčių įtarti sukčiavimą ar pažeidimą), o kai ši riba nenustatyta, – neviršijantį Vyriausybės ar jos įgaliotos institucijos nustatytų natūralios netekties normų, taip pat už prarastą dėl nenugalimos jėgos (force majeure) aplinkybių arba negrįžtamai prarastą ar visiškai sunaikintą akcizais apmokestinamų prekių kiekį (jeigu jų negalima panaudoti kaip akcizais apmokestinamų prekių), jei tai įrodyta Vyriausybės ar jos įgaliotos institucijos nustatyta tvarka.“"
    },
    {
      "provision_ref": "art17",
      "section": "17",
      "title": "17 straipsnis. 19 straipsnio pakeitimas",
      "content": "1. Papildyti 19 straipsnio 1 dalį 9 punktu:\n\n„9) skirtos kitos valstybės narės ginkluotosioms pajėgoms ar jas lydintiems civiliams darbuotojams naudoti, kai šios pajėgos dalyvauja gynybos operacijose, kurios įgyvendinamos vykdant Sąjungos veiklą pagal bendrą saugumo ir gynybos politiką.“\n\n2. Pakeisti 19 straipsnio 2 dalį ir ją išdėstyti taip:\n\n„2. Vyriausybė ar jos įgaliota institucija nustato šio straipsnio 1 dalies 2, 3, 5, 6, 7, 8 ir 9 punktuose nurodytų akcizų lengvatų taikymo tvarką.“\n\n3. Pakeisti 19 straipsnio 5 dalį ir ją išdėstyti taip:\n\n„5. Jeigu akcizais apmokestinamos prekės, už kurias akcizai buvo sumokėti Lietuvos Respublikoje, išgabenamos iš patvirtinto siuntėjo patvirtintam gavėjui į kitą valstybę narę komerciniams tikslams, už šias prekes sumokėti akcizai turi būti grąžinti centrinio mokesčių administratoriaus nustatyta tvarka, remiantis šio įstatymo 15 straipsnio 11 dalyje nurodytu pranešimu apie akcizais apmokestinamų prekių gavimą paskirties vietoje ar kitais įrodymais, patvirtinančiais prekių pristatymą į paskirties vietą.“\n\n4. Pakeisti 19 straipsnio 7 dalį ir ją išdėstyti taip:\n\n„7. Akcizai grąžinami ir už akcizais apmokestinamas prekes, už kurias akcizai sumokėti Lietuvos Respublikoje ir kurios ekonominę veiklą vykdančio prekių siuntėjo ar jo užsakymu kito asmens iš Lietuvos Respublikos išgabentos į kitą valstybę narę asmeniui, kuris nėra registruotas gavėjas ar patvirtintas gavėjas ir nevykdo ekonominės veiklos, kaip ji apibrėžta Pridėtinės vertės mokesčio įstatyme, arba ne į akcizais apmokestinamų prekių sandėlį. Šiuo atveju vietos mokesčių administratoriui turi būti pateiktas kompetentingos kitos valstybės narės institucijos patvirtinimas ar kitokie įrodymai, kad už šias prekes toje valstybėje narėje akcizai sumokėti arba šios prekės toje valstybėje narėje gali būti atleistos nuo akcizų.“"
    },
    {
      "provision_ref": "art18",
      "section": "18",
      "title": "18 straipsnis. 21 straipsnio pakeitimas",
      "content": "1. Pakeisti 21 straipsnio 4 dalį ir ją išdėstyti taip:\n\n„4. Mokestinių prievolių, galinčių atsirasti dėl įvežtų į Europos Sąjungos teritoriją ne Sąjungos prekių, kurios nėra išleistos į laisvą apyvartą, taip pat dėl iš trečiųjų teritorijų įvežtų prekių, už kurias akcizai nesumokėti, įvykdymas užtikrinamas ta pačia tvarka, kokia užtikrinami įsipareigojimai, susiję su galinčia atsirasti importo skola muitinei.“\n\n2. Pakeisti 21 straipsnio 5 dalį ir ją išdėstyti taip:\n\n„5. Sąjungos prekių įvežimui iš Sutarties dėl Europos Sąjungos veikimo 349 straipsnyje ir 355 straipsnio 1 dalyje nurodytų Prancūzijos teritorijų, Kanarų, Alandų ir Normandijos salų į Europos Sąjungos teritoriją taikomi tokie patys muitinės formalumai, kokie yra taikomi į Sąjungos muitų teritoriją įvežamoms ne Sąjungos prekėms. Tuo atveju, kai į Europos Sąjungos teritoriją iš trečiųjų teritorijų įvežamos prekės, kurios skirtos nugabenti į kitą valstybę narę negu ta, į kurią jos buvo įvežtos iš trečiųjų teritorijų, šios prekės gali būti pateiktos vidinio tranzito muitinės procedūrai, numatytai Sąjungos muitinės kodekso 227 straipsnyje, įforminti.“\n\n3. Pakeisti 21 straipsnio 6 dalį ir ją išdėstyti taip:\n\n„6. Prekių išvežimui iš Europos Sąjungos teritorijos į Sutarties dėl Europos Sąjungos veikimo 349 straipsnyje ir 355 straipsnio 1 dalyje nurodytas Prancūzijos teritorijas, Kanarų, Alandų ir Normandijos salas taikomi tokie patys muitinės formalumai, kokie yra taikomi eksportuojant prekes iš Sąjungos muitų teritorijos. Tuo atveju, kai prekės laikinai išvežamos iš Europos Sąjungos teritorijos į trečiąsias teritorijas, jas grąžinus, joms taikomos tos pačios nuostatos, kurios būtų taikomos, jeigu šios prekės būtų laikinai išvežtos iš Sąjungos muitų teritorijos.“\n\n4. Pakeisti 21 straipsnio 8 dalį ir ją išdėstyti taip:\n\n„8. Tais atvejais, kai prekės gabenamos tarp valstybių narių per valstybės, kuri nėra valstybė narė, tačiau yra Europos laisvosios prekybos asociacijos (toliau – ELPA) narė, teritoriją arba tarp valstybės narės ir ELPA narės, taikant vidinio tranzito muitinės procedūrą, arba per vieną ar kelias trečiąsias valstybes ne ELPA nares su TIR ar ATA knygele, laikoma, kad akcizų mokėjimas už šias prekes atidėtas. Šioje dalyje nurodytais atvejais naudojama muitinės deklaracija.“"
    },
    {
      "provision_ref": "art19",
      "section": "19",
      "title": "19 straipsnis. 22 straipsnio pakeitimas",
      "content": "Pakeisti 22 straipsnio 1 dalį ir ją išdėstyti taip:\n\n„1. Asmenys už šio įstatymo ir (ar) jo įgyvendinamųjų teisės aktų pažeidimus atsako Mokesčių administravimo įstatymo ir kitų įstatymų nustatyta tvarka.“"
    },
    {
      "provision_ref": "art20",
      "section": "20",
      "title": "20 straipsnis. 28 straipsnio pakeitimas",
      "content": "Pakeisti 28 straipsnį ir jį išdėstyti taip:\n\n„28 straipsnis. Denatūruotas etilo alkoholis, kuriam akcizai netaikomi\n\nAkcizai netaikomi šiam etilo alkoholiui:\n\n1) denatūruotam pagal atitinkamos valstybės narės reikalavimus ir panaudotam ne maistui skirtų produktų gamybai arba gamybos įrangos, naudojamos šiam konkrečiam gamybos procesui, techninei priežiūrai ir valymui. Lietuvos Respublikoje tokius denatūravimo reikalavimus nustato Vyriausybė ar jos įgaliota institucija. Denatūruotas etilo alkoholis, kuris dar nėra panaudotas šiame punkte nustatytais būdais, turi būti gabenamas taikant akcizų mokėjimo laikino atidėjimo režimą;\n\n2) etilo alkoholiui, kuris pripažintas denatūruotu etilo alkoholiu pagal 1993 m. lapkričio 22 d. Komisijos reglamentą (EB) Nr. 3199/93 dėl visiško etilo alkoholio denatūravimo procedūrų tarpusavio pripažinimo atleidimo nuo akcizų tikslais ir atitinka valstybės narės, kurioje jis buvo išleistas vartoti, reikalavimus. Toks denatūruotas etilo alkoholis turi būti gabenamas kaip akcizais apmokestinamos prekės, kurioms netaikomas akcizų mokėjimo laikino atidėjimo režimas.“"
    },
    {
      "provision_ref": "art21",
      "section": "21",
      "title": "21 straipsnis. Įstatymo papildymas 291 straipsniu",
      "content": "Papildyti Įstatymo II skyriaus pirmąjį skirsnį 291 straipsniu:\n\n„291 straipsnis. Nepriklausomo smulkiojo gamintojo metinio pažymėjimo išdavimas\n\nLietuvos Respublikos nepriklausomų smulkiųjų alkoholinių gėrimų ir etilo alkoholio gamintojų prašymu mokesčių administratorius centrinio mokesčių administratoriaus nustatyta tvarka išduoda metinį pažymėjimą, kuriuo patvirtinama šių gamintojų bendra metinės produkcijos apimtis ir nepriklausomo smulkiojo gamintojo atitiktis centrinio mokesčių administratoriaus nustatytiems nepriklausomo smulkiojo gamintojo kriterijams, atitinkantiems Direktyvos 92/83/EEB 4 straipsnio 2 dalies, 9a straipsnio 2 dalies, 13a straipsnio 4 dalies, 18a straipsnio 3 dalies ar 22 straipsnio 2 dalies nuostatas. Nuoroda į šį pažymėjimą turi būti pateikiama akcizais apmokestinamų prekių vežimo dokumente arba supaprastintame akcizais apmokestinamų prekių vežimo dokumente.“"
    },
    {
      "provision_ref": "art22",
      "section": "22",
      "title": "22 straipsnis. 33 straipsnio pakeitimas",
      "content": "Pakeisti 33 straipsnio 1 dalį ir ją išdėstyti taip:\n\n„1. Be šio įstatymo 19 straipsnyje nurodytų atvejų, nuo akcizų atleidžiamas apdorotas tabakas, jeigu jis sunaikintas prižiūrint kompetentingai institucijai. Šios nuostatos įgyvendinamos centrinio mokesčių administratoriaus (dėl Valstybinės mokesčių inspekcijos kontroliuojamų prekių) ir Sąjungos muitinės kodekso, jį papildančių ir įgyvendinančių Europos Sąjungos teisės aktų (dėl muitinės kontroliuojamų prekių) nustatyta tvarka. Jeigu už šioje dalyje nustatyta tvarka sunaikintą apdorotą tabaką akcizai jau buvo sumokėti, akcizų suma įskaitoma arba grąžinama Mokesčių administravimo įstatymo nustatyta tvarka. Šios dalies nuostatos netaikomos sunaikintam apdorotam tabakui, kuris pagamintas, sumaišytas, perdirbtas ar laikomas (įskaitant saugojimą) pažeidžiant teisės aktų reikalavimus arba yra neteisėtai atgabentas.“"
    },
    {
      "provision_ref": "art23",
      "section": "23",
      "title": "23 straipsnis. 44 straipsnio pakeitimas",
      "content": "Pakeisti 44 straipsnį ir jį išdėstyti taip:\n\n„44 straipsnis. Energinių produktų, kuriems taikomos akcizų lengvatos, žymėjimas ir kontrolė\n\n1. Vyriausybės ar jos įgaliotos institucijos nustatyta tvarka žymimi:\n\n1) šildymui skirti energiniai produktai, kuriems taikomas šio įstatymo 37 straipsnio 2 dalyje nustatytas akcizų tarifas;\n\n2) kiti energiniai produktai, kuriems taikomos akcizų lengvatos, Vyriausybės ar jos įgaliotos institucijos nustatytais atvejais.\n\n2. Energinių produktų, kuriems taikomos akcizų lengvatos, žymėjimo kontrolės tvarką nustato Lietuvos Respublikos energetikos ministerija kartu su Lietuvos Respublikos vidaus reikalų ministerija.“"
    },
    {
      "provision_ref": "art24",
      "section": "24",
      "title": "24 straipsnis. 46 straipsnio pakeitimas",
      "content": "Pakeisti 46 straipsnį ir jį išdėstyti taip:\n\n„46 straipsnis. Akcizų už elektros energiją mokėtojai\n\nAkcizų už elektros energiją mokėtojai yra asmenys, kuriems šio įstatymo 45 straipsnyje nustatytais pagrindais atsiranda prievolė mokėti akcizus.“"
    },
    {
      "provision_ref": "art25",
      "section": "25",
      "title": "25 straipsnis. 61 straipsnio pakeitimas",
      "content": "1. Pakeisti 61 straipsnio 1 dalies 6 punktą ir jį išdėstyti taip:\n\n„6) už kaitinamojo tabako produktus, pagamintus, sumaišytus arba perdirbtus (įskaitant neteisėtai pagamintus, sumaišytus arba perdirbtus) Lietuvos Respublikoje ne akcizais apmokestinamų prekių sandėlyje, arba“.\n\n2. Pakeisti 61 straipsnio 2 dalį ir ją išdėstyti taip:\n\n„2. Be šio straipsnio 1 dalyje nurodytų atvejų, prievolė mokėti akcizus atsiranda už Lietuvos Respublikoje importuojamus kaitinamojo tabako produktus (išskyrus importuojamus kaitinamojo tabako produktus, Vyriausybės ar jos įgaliotos institucijos nustatyta tvarka nugabentus į Lietuvos Respublikos akcizais apmokestinamų prekių sandėlį) arba neteisėtai įvežamus kaitinamojo tabako produktus (išskyrus atvejus, kai skola muitinei yra išnykusi pagal Sąjungos muitinės kodekso 124 straipsnio 1 dalies e, f, g ar k punktą). Laikoma, kad kaitinamojo tabako produktai importuojami Lietuvos Respublikoje, kai:\n\n1) ne Sąjungos kaitinamojo tabako produktai yra Lietuvos Respublikos teritorijoje tuo metu, kai jie importuojami į Europos Sąjungos teritoriją;\n\n2) Sąjungos kaitinamojo tabako produktai yra Lietuvos Respublikos teritorijoje tuo metu, kai jie importuojami į Europos Sąjungos teritoriją iš trečiųjų teritorijų. Jeigu į Europos Sąjungos teritoriją įvežtiems šiems produktams taikoma vidinio tranzito procedūra, laikoma, kad šie Sąjungos kaitinamojo tabako produktai importuoti į Lietuvos Respublikos teritoriją tuo atveju, kai, nustojus taikyti minėtą tranzito procedūrą, šie produktai yra Lietuvos Respublikos teritorijoje.“\n\n3. Pakeisti 61 straipsnio 8 dalį ir ją išdėstyti taip:\n\n„8. Šio straipsnio 1 dalies 6 punkte nurodytu atveju prievolė mokėti akcizus tenka asmeniui, pagaminusiam, sumaišiusiam arba perdirbusiam kaitinamojo tabako produktus.“\n\n4. Pakeisti 61 straipsnio 10 dalį ir ją išdėstyti taip:\n\n„10. Prievolė mokėti akcizus šio straipsnio 2 dalyje nurodytu atveju tenka deklarantui arba bet kuriam kitam Sąjungos muitinės kodekso 77 straipsnio 3 dalyje nurodytam asmeniui. Kai kaitinamojo tabako produktai neteisėtai įvežami, prievolė mokėti akcizus tenka bet kuriam asmeniui, dalyvavusiam neteisėtai įvežant šiuos kaitinamojo tabako produktus.“"
    },
    {
      "provision_ref": "art26",
      "section": "26",
      "title": "26 straipsnis. 64 straipsnio pakeitimas",
      "content": "Papildyti 64 straipsnį 3 dalimi:\n\n„3. Nuo akcizų atleidžiami kaitinamojo tabako produktai, jeigu jie sunaikinti prižiūrint kompetentingai institucijai. Šios nuostatos įgyvendinamos centrinio mokesčių administratoriaus (dėl Valstybinės mokesčių inspekcijos kontroliuojamų prekių) ir Sąjungos muitinės kodekso, jį papildančių ir įgyvendinančių Europos Sąjungos teisės aktų (dėl muitinės kontroliuojamų prekių) nustatyta tvarka. Jeigu už sunaikintus kaitinamojo tabako produktus akcizai jau buvo sumokėti, akcizų suma įskaitoma arba grąžinama Mokesčių administravimo įstatymo nustatyta tvarka. Šios dalies nuostatos netaikomos sunaikintiems kaitinamojo tabako produktams, kurie pagaminti ar laikomi (įskaitant saugojimą) pažeidžiant teisės aktų reikalavimus arba yra neteisėtai atgabenti.“"
    },
    {
      "provision_ref": "art27",
      "section": "27",
      "title": "27 straipsnis. 66 straipsnio pakeitimas",
      "content": "Pakeisti 66 straipsnio 1 dalį ir ją išdėstyti taip:\n\n„1. Mokestinių prievolių, galinčių atsirasti už akcizais apmokestinamų prekių sandėlyje laikomus (įskaitant saugojimą) ir tarp Lietuvos Respublikos akcizais apmokestinamų prekių sandėlių gabenamus kaitinamojo tabako produktus, kuriems taikomas akcizų mokėjimo laikino atidėjimo režimas, įvykdymas užtikrinamas šio įstatymo 18 straipsnio 1, 2, 3 ir 4 dalyse ir jo įgyvendinamuosiuose teisės aktuose nustatytais būdais ir tvarka.“"
    },
    {
      "provision_ref": "art28",
      "section": "28",
      "title": "28 straipsnis. 72 straipsnio pakeitimas",
      "content": "Pakeisti 72 straipsnio 4 dalį ir ją išdėstyti taip:\n\n„4. Nuo akcizų atleidžiamas neapdorotas tabakas, jeigu jis sunaikintas prižiūrint kompetentingai institucijai. Šios nuostatos įgyvendinamos centrinio mokesčių administratoriaus (dėl Valstybinės mokesčių inspekcijos kontroliuojamų prekių) ir Sąjungos muitinės kodekso, jį papildančių ir įgyvendinančių Europos Sąjungos teisės aktų (dėl muitinės kontroliuojamų prekių) nustatyta tvarka. Jeigu už šioje dalyje nustatyta tvarka sunaikintą neapdorotą tabaką akcizai jau buvo sumokėti, akcizų suma įskaitoma arba grąžinama Mokesčių administravimo įstatymo nustatyta tvarka. Šios dalies nuostatos netaikomos sunaikintam neapdorotam tabakui, kuris pagamintas ar laikomas (įskaitant saugojimą) pažeidžiant teisės aktų reikalavimus arba yra neteisėtai atgabentas.“"
    },
    {
      "provision_ref": "art29",
      "section": "29",
      "title": "29 straipsnis. Įstatymo 3 priedo pakeitimas",
      "content": "1. Pakeisti Įstatymo 3 priedą ir jį išdėstyti taip:\n\n„Lietuvos Respublikos\nakcizų įstatymo\n3 priedas\n\nĮGYVENDINAMI Europos Sąjungos teisės aktai\n\n1. 1992 m. spalio 19 d. Tarybos direktyva 92/83/EEB dėl akcizų už alkoholį ir alkoholinius gėrimus struktūrų suderinimo su paskutiniais pakeitimais, padarytais 2020 m. liepos 29 d. Tarybos direktyva (ES) 2020/1151.\n\n2. 1992 m. spalio 19 d. Tarybos direktyva 92/84/EEB dėl alkoholiui ir alkoholiniams gėrimams taikomų akcizo tarifų suderinimo.\n\n3. 1992 m. gruodžio 17 d. Komisijos reglamentas (EEB) 3649/92 dėl supaprastinto administracinio lydraščio, skirto Bendrijos viduje judantiems akcizu apmokestinamiems produktams, kurie išleisti vartojimui išsiuntimo valstybėje narėje.\n\n4. 1993 m. lapkričio 22 d. Komisijos reglamentas (EB) Nr. 3199/93 dėl visiško etilo alkoholio denatūravimo procedūrų tarpusavio pripažinimo atleidimo nuo akcizų tikslais su paskutiniais pakeitimais, padarytais 2018 m. lapkričio 30 d. Komisijos įgyvendinimo reglamentu (ES) 2018/1880.\n\n5. 2003 m. spalio 27 d. Tarybos direktyva 2003/96/EB, pakeičianti Bendrijos energetikos produktų ir elektros energijos mokesčių struktūrą, su paskutiniais pakeitimais, padarytais 2018 m. balandžio 6 d. Komisijos įgyvendinimo sprendimu (ES) 2018/552.\n\n6. 2008 m. gruodžio 16 d. Tarybos direktyva 2008/118/EB dėl bendros akcizų tvarkos, panaikinanti Direktyvą 92/12/EEB, su paskutiniais pakeitimais, padarytais 2019 m. vasario 18 d. Tarybos direktyva (ES) 2019/475.\n\n7. 2009 m. liepos 24 d. Komisijos reglamentas (EB) Nr. 684/2009, kuriuo įgyvendinamos Tarybos direktyvos 2008/118/EB nuostatos, susijusios su akcizais apmokestinamų prekių, kurioms pritaikytas akcizų mokėjimo laikino atidėjimo režimas, gabenimo kompiuterinėmis procedūromis, su paskutiniais pakeitimais, padarytais 2020 m. gruodžio 1 d. Komisijos įgyvendinimo reglamentu (ES) 2020/1811.\n\n8. 2011 m. birželio 21 d. Tarybos direktyva 2011/64/ES dėl akcizų, taikomų apdorotam tabakui, struktūros ir tarifų.\n\n9. 2012 m. balandžio 20 d. Komisijos įgyvendinimo sprendimas Nr. 2012/209/ES dėl Tarybos direktyvos 2008/118/EB kontrolės ir judėjimo nuostatų taikymo tam tikriems priedams, vadovaujantis Tarybos direktyvos 2003/96/EB 20 straipsnio 2 dalimi.\n\n10. 2014 m. birželio 17 d. Komisijos reglamentas (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius, su paskutiniais pakeitimais, padarytais 2021 m. kovo 15 d. Komisijos reglamentu (ES) 2021/452.\n\n11. 2014 m. gruodžio 16 d. Komisijos reglamentas (ES) Nr. 1388/2014, kuriuo tam tikrų kategorijų pagalba įmonėms, kurios verčiasi žvejybos ir akvakultūros produktų gamyba, perdirbimu ir prekyba, skelbiama suderinama su vidaus rinka taikant Sutarties dėl Europos Sąjungos veikimo 107 ir 108 straipsnius, su paskutiniais pakeitimais, padarytais 2020 m. gruodžio 8 d. Komisijos reglamentu (ES) 2020/2008.“\n\n2. Pakeisti Įstatymo 3 priedo 6 punktą ir jį išdėstyti taip:\n\n„6. 2008 m. gruodžio 16 d. Tarybos direktyva 2008/118/EB dėl bendros akcizų tvarkos, panaikinanti Direktyvą 92/12/EEB, su paskutiniais pakeitimais, padarytais 2019 m. gruodžio 16 d. Tarybos direktyva (ES) 2019/2235.“\n\n3. Pripažinti netekusiu galios Įstatymo 3 priedo 6 punktą.\n\n4. Papildyti Įstatymo 3 priedą 12 punktu:\n\n„12. 2019 m. gruodžio 19 d. Tarybos direktyva (ES) 2020/262, kuria nustatoma bendroji akcizų tvarka (nauja redakcija).“"
    },
    {
      "provision_ref": "art30",
      "section": "30",
      "title": "30 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 3 straipsnio 6, 7, 9, 14 ir 19 dalis, 5 straipsnį, 6 straipsnio 1 dalį, 7 straipsnį, 9 straipsnio 1 dalį, 13 straipsnyje išdėstyto Lietuvos Respublikos akcizų įstatymo 15 straipsnio 1 dalies 5 punktą, 14 straipsnyje išdėstyto Akcizų įstatymo 16 straipsnio 1 dalies 5 punktą, 17 straipsnio 1 ir 2 dalis, 19, 20, 21, 23, 24, 26 straipsnius, 29 straipsnio 1 ir 2 dalis ir šio straipsnio 7, 8 ir 9 dalis, įsigalioja 2023 m. vasario 13 d.\n\n2. Šio įstatymo 3 straipsnio 6, 7, 9, 14 ir 19 dalys, 19, 20, 21 straipsniai ir 29 straipsnio 1 dalis įsigalioja 2022 m. sausio 1 d.\n\n3. Šio įstatymo 9 straipsnio 1 dalis, 13 straipsnyje išdėstyto Akcizų įstatymo 15 straipsnio 1 dalies 5 punktas, 14 straipsnyje išdėstyto Akcizų įstatymo 16 straipsnio 1 dalies 5 punktas, 17 straipsnio 1 ir 2 dalys ir 29 straipsnio 2 dalis įsigalioja 2022 m. liepos 1 d.\n\n4. Šio įstatymo 5 straipsnis, 6 straipsnio 1 dalis, 7, 23, 24 ir 26 straipsniai įsigalioja 2023 m. sausio 1 d.\n\n5. Iki 2023 m. gruodžio 31 d. gali būti priimtos į Lietuvos Respubliką komerciniams tikslams atgabentos akcizais apmokestinamos prekės, kurioms netaikomas akcizų mokėjimo laikino atidėjimo režimas, laikantis iki šio įstatymo įsigaliojimo galiojusių formalumų.\n\n6. Šio įstatymo 14 straipsnyje išdėstyto Akcizų įstatymo 16 straipsnio 2 dalyje nurodytus pranešimus, kad prekių nebeketinama išvežti iš Sąjungos muitų teritorijos, iki 2024 m. vasario 13 d. galima siųsti nesinaudojant kompiuterine akcizais apmokestinamų prekių gabenimo ir kontrolės sistema.\n\n7. Lietuvos Respublikos Vyriausybė ar jos įgaliotos institucijos, centrinis mokesčių administratorius ir Muitinės departamentas prie Lietuvos Respublikos finansų ministerijos iki 2021 m. gruodžio 31 d. priima šio straipsnio 1 ir 2 dalyse nurodytų šio įstatymo nuostatų įgyvendinamuosius teisės aktus.\n\n8. Lietuvos Respublikos Vyriausybė iki 2022 m. birželio 30 d. priima šio straipsnio 3 dalyje nurodytų šio įstatymo nuostatų įgyvendinamuosius teisės aktus.\n\n9. Lietuvos Respublikos Vyriausybė ar jos įgaliotos institucijos, centrinis mokesčių administratorius iki 2022 m. gruodžio 31 d. priima šio straipsnio 4 dalyje nurodytų šio įstatymo nuostatų įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
