{
  "id": "lt-law-xiv-2636",
  "type": "statute",
  "title": "Lietuvos Respublikos viešųjų įstaigų įstatymo Nr. I-1428 4, 9, 10, 25 ir 26 straipsnių pakeitimo įstatymas",
  "short_name": "XIV-2636",
  "status": "in_force",
  "issued_date": "2024-05-16",
  "in_force_date": "2025-01-15",
  "url": "https://e-tar.lt/portal/lt/legalAct/2b9b66401e5611ef8b14c5bcce136045/WliVhPcGzG",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnio 5 dalį ir ją išdėstyti taip:\n\n„5. Asmuo, įgijęs dalininko teises, apie tai raštu per 5 dienas praneša viešajai įstaigai. Pranešime nurodomas viešosios įstaigos dalininko teises perleidęs dalininkas (fizinio asmens vardas, pavardė, asmens kodas; juridinio asmens pavadinimas) ir perleistas dalininko teises įgijęs dalininkas (fizinio asmens vardas, pavardė, asmens kodas; juridinio asmens pavadinimas) ar kitas dalininko teises įgijęs asmuo (fizinio asmens vardas, pavardė, asmens kodas, adresas korespondencijai; juridinio asmens pavadinimas, buveinė, kodas), taip pat dalininko teisių įgijimo data. Kartu su pranešimu pateikiamas ir dalininko teisių įgijimą liudijantis dokumentas.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "1. Pakeisti 9 straipsnio 1 dalį ir ją išdėstyti taip:\n\n„1. Viešajai įstaigai įregistruoti Juridinių asmenų registrui pateikiama viešosios įstaigos steigimo sutartis, jos įstatai ir kiti viešajai įstaigai įregistruoti reikalingi Civilinio kodekso 2.64 straipsnio 2 dalyje nurodyti dokumentai. Kai viešosios įstaigos steigėja (-os) yra tik valstybė ir (ar) savivaldybė (-ės), viešajai įstaigai įregistruoti Juridinių asmenų registrui pateikiama steigimo sutartis, teisės akto, kuriuo tvirtinami steigiamos viešosios įstaigos įstatai, identifikacinis kodas Teisės aktų registre ir kiti viešajai įstaigai įregistruoti reikalingi Civilinio kodekso 2.64 straipsnio 2 dalyje nurodyti dokumentai.“\n\n2. Pripažinti netekusia galios 9 straipsnio 2 dalį."
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "1. Pakeisti 10 straipsnio 1 dalies 1 punktą ir jį išdėstyti taip:\n\n„1) kiekvieno viešosios įstaigos dalininko duomenys (fizinio asmens vardas, pavardė, asmens kodas, adresas korespondencijai; juridinio asmens pavadinimas, teisinė forma, kodas, buveinė). Teikiant duomenis apie dalininką – užsienio valstybės fizinį asmenį, papildomai nurodoma to asmens gimimo data (jeigu pagal užsienio valstybės teisės aktus asmens kodas nesuteikiamas, nurodoma tik gimimo data) ir valstybės, kuri išdavė asmens dokumentus, pavadinimas, o teikiant duomenis apie dalininką – užsienio valstybės juridinį asmenį, papildomai nurodoma valstybė, kurioje tas juridinis asmuo įregistruotas, registras, kuriame juridinis asmuo įregistruotas, ir jo įregistravimo tame registre data;“.\n\n2. Pripažinti netekusia galios 10 straipsnio 2 dalį."
    },
    {
      "provision_ref": "art4",
      "section": "4",
      "title": "4 straipsnis. 25 straipsnio pakeitimas",
      "content": "Pakeisti 25 straipsnio 10 dalį ir ją išdėstyti taip:\n\n„10. Viešosios įstaigos reorganizavimas laikomas baigtu nuo po reorganizavimo veiksiančių juridinių asmenų įstatų arba duomenų įregistravimo Juridinių asmenų registre dienos. Jeigu viešosios įstaigos įstatai nekeičiami, Juridinių asmenų registrui pateikiamas pranešimas, kad visos reorganizavimo sąlygų apraše nustatytos prievolės yra įvykdytos ir atsirado įstatymuose ar reorganizavimo sąlygų apraše nurodytos aplinkybės.“"
    },
    {
      "provision_ref": "art5",
      "section": "5",
      "title": "5 straipsnis. 26 straipsnio pakeitimas",
      "content": "Pakeisti 26 straipsnio 13 dalį ir ją išdėstyti taip:\n\n„13. Viešosios įstaigos pertvarkymas laikomas baigtu nuo po pertvarkymo veiksiančio juridinio asmens steigimo dokumentų arba duomenų įregistravimo Juridinių asmenų registre dienos.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "1. Šis įstatymas, išskyrus 1 ir 3 straipsnius, įsigalioja 2025 m. sausio 15 d.\n\n2. Šio įstatymo 1 ir 3 straipsniai įsigalioja 2024 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
