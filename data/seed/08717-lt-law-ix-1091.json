{
  "id": "lt-law-ix-1091",
  "type": "statute",
  "title": "Lietuvos Respublikos laukinės gyvūnijos įstatymo 4, 10 ir 13 straipsnių pakeitimo įstatymas",
  "short_name": "IX-1091",
  "status": "in_force",
  "issued_date": "2002-09-19",
  "in_force_date": "2002-10-04",
  "url": "https://e-tar.lt/portal/lt/legalAct/TAR.69BBEC7498C4/TBkPUlAmQR",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 1 dalies pakeitimas",
      "content": "4 straipsnio 1 dalies 5 ir 7 punktus pripažinti netekusiais galios, buvusius 6 ir 8 punktus laikyti atitinkamai 5 ir 6 punktais ir šią dalį išdėstyti taip:\n\n„1. Lietuvos Respublikos Vyriausybė:\n\n1) koordinuoja laukinės gyvūnijos apsaugos ir jos išteklių naudojimo valstybinių strategijų bei programų rengimą ir jas tvirtina;\n\n2) koordinuoja valstybės ir savivaldybių institucijų veiklą laukinės gyvūnijos apsaugos ir jos išteklių naudojimo srityje;\n\n3) įstatymų nustatyta tvarka sudaro Lietuvos Respublikos tarptautines sutartis dėl laukinės gyvūnijos apsaugos ir jos išteklių naudojimo bei užtikrina jų vykdymą;\n\n4) Saugomų teritorijų įstatymo nustatyta tvarka steigia saugomas teritorijas;\n\n5) tvirtina žalos, padarytos laukinei gyvūnijai, apskaičiavimo metodiką;\n\n6) atlieka kitas įstatymų nustatytas funkcijas.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 2 dalies 2 punkto pakeitimas",
      "content": "10 straipsnio 2 dalies 2 punkte išbraukti žodžius „Lietuvos Respublikos Vyriausybės nustatyta tvarka“, po žodžio „priemones“ įrašyti žodžius „nurodytas leidime naudoti laisvėje gyvenančios laukinės gyvūnijos išteklius“ ir šį punktą išdėstyti taip:\n\n„2) įgyvendinti privalomas laukinės gyvūnijos apsaugos ir jos išteklių atkūrimo priemones, nurodytas leidime naudoti laisvėje gyvenančios laukinės gyvūnijos išteklius;“."
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 2 ir 3 dalių pakeitimas",
      "content": "1. 13 straipsnio 2 dalyje vietoj žodžių „ir kuri Lietuvos Respublikos Vyriausybės nustatyta tvarka įregistruota kaip medžioklės plotų vienetas, išskyrus Lietuvos Respublikos Vyriausybės“ įrašyti žodžius „išskyrus Medžioklės įstatyme“ ir šią dalį išdėstyti taip:\n\n„2. Kad būtų užtikrintas racionalus medžiojamųjų gyvūnų populiacijų naudojimas, šiuos gyvūnus medžioti leidžiama tik vientisoje ne mažesnėje kaip 1000 ha teritorijoje, kurioje neuždrausta medžioti, išskyrus Medžioklės įstatyme nustatytus atvejus, kai medžiojamųjų gyvūnų išteklius leidžiama naudoti mažesnėje teritorijoje.“\n\n2. 13 straipsnio 3 dalyje vietoj žodžių „Lietuvos Respublikos Vyriausybės tvirtinami Medžioklės Lietuvos Respublikoje nuostatai“ įrašyti žodžius „Medžioklės įstatymas“ ir šią dalį išdėstyti taip:\n\n„3. Medžiojimą reglamentuoja Medžioklės įstatymas, Aplinkos ministerijos tvirtinamos Medžioklės Lietuvos Respublikos teritorijoje taisyklės bei kiti teisės aktai.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
