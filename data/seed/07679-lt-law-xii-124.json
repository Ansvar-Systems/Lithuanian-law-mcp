{
  "id": "lt-law-xii-124",
  "type": "statute",
  "title": "Lietuvos Respublikos valstybinio socialinio draudimo fondo biudžeto sandaros įstatymo 3, 4, 5, 6, 7, 9, 11, 13, 14, 15 straipsnių pakeitimo ir papildymo įstatymo 3, 7 ir 11 straipsnių pakeitimo ir papildymo įstatymas",
  "short_name": "XII-124",
  "status": "in_force",
  "issued_date": "2012-12-20",
  "in_force_date": "2012-12-29",
  "url": "https://e-tar.lt/portal/lt/legalAct/TAR.35D6F153100B",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio papildymas ir pakeitimas",
      "content": "1. Papildyti 3 straipsnį nauja 3 dalimi:\n\n„3. Pakeisti 5 straipsnio 1 dalies 4 punktą ir jį išdėstyti taip:\n„4) nedarbo socialiniam draudimui – Fondo biudžeto išlaidos nedarbo socialinio draudimo išmokoms ir (arba) Užimtumo rėmimo įstatymo nustatytoms užimtumo rėmimo priemonėms įgyvendinti, darbo rinkos paslaugoms teikti ir užimtumo rėmimo politiką įgyvendinančioms įstaigoms išlaikyti;“.\n\n2. Buvusias 3 straipsnio 3 ir 4 dalis laikyti atitinkamai 4 ir 5 dalimis."
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas ir papildymas",
      "content": "1. Pakeisti 7 straipsnio 1 dalį ir ją išdėstyti taip:\n\n„1. Pakeisti 11 straipsnio 1 dalį ir ją išdėstyti taip:\n„1. Fondo biudžeto rodiklių patvirtinimo įstatymu atitinkamiems biudžetiniams metams tvirtinami:\n\n1) Fondo biudžetas (pajamos, išlaidos, planuojamas metų rezultatas);\n\n2) Fondo biudžeto atitinkamų biudžetinių metų piniginės įplaukos ir išlaidos bei kasos apyvartos lėšos;\n\n3) įmokų tarifai (draudėjų bendrasis pensijų, ligos ir motinystės, nedarbo įmokų tarifas ir jo dydžiai atskiroms socialinio draudimo rūšims; šalies bendrasis nelaimingų atsitikimų darbe socialinio draudimo įmokos tarifas, nelaimingų atsitikimų darbe įmokos tarifų grupės ir šių grupių tarifai; apdraustųjų bendrasis įmokų tarifas ir jo dydžiai atskiroms socialinio draudimo rūšims);\n\n4) įmokų valstybinės socialinio draudimo pensijos pagrindinei ir papildomai dalims gauti tarifai;\n\n5) nedarbo socialinio draudimo lėšų Užimtumo rėmimo įstatymo nustatytoms aktyvios darbo rinkos politikos priemonėms įgyvendinti dydis;\n\n6) įmokų savanoriškojo pensijų socialinio draudimo pagrindinei ir papildomai pensijos dalims gauti tarifai;\n\n7) apdraustųjų, dalyvaujančių pensijų kaupime, pensijų socialinio draudimo įmokų dalies, pervedamos pensijų kaupimo bendrovėms, tarifas;\n\n8) pensijų socialinio draudimo įmokų tarifo dalis, skirta valstybinės socialinio draudimo senatvės pensijos papildomai daliai;\n\n9) asignavimų iš valstybės biudžeto ir (ar) kitų valstybės piniginių išteklių dydis;\n\n10) dydis, skirtas Fondo veiklos sąnaudų kompensacijai už išmokų, finansuojamų iš valstybės biudžeto, skyrimą, mokėjimą ir pristatymą apskaičiuoti, išreikštas kaip procentinė dalis nuo šioms išmokoms skirtos valstybės biudžeto lėšų sumos;\n\n11) dydis, skirtas Fondo veiklos sąnaudų kompensacijai už įmokų surinkimą ir pervedimą į fondus apskaičiuoti, išreikštas kaip procentinė dalis nuo planuojamos šių įmokų surinkimo sumos;\n\n12) kiti rodikliai, būtini Fondo biudžetui vykdyti.“\n\n2. Papildyti 7 straipsnį nauja 2 dalimi:\n\n„2. Pakeisti 11 straipsnio 1 dalį ir ją išdėstyti taip:\n„1. Fondo biudžeto rodiklių patvirtinimo įstatymu atitinkamiems biudžetiniams metams tvirtinami:\n\n1) Fondo biudžetas (pajamos, išlaidos, planuojamas metų rezultatas);\n\n2) Fondo biudžeto atitinkamų biudžetinių metų piniginės įplaukos ir išlaidos bei kasos apyvartos lėšos;\n\n3) įmokų tarifai (draudėjų bendrasis pensijų, ligos ir motinystės, nedarbo įmokų tarifas ir jo dydžiai atskiroms socialinio draudimo rūšims; šalies bendrasis nelaimingų atsitikimų darbe socialinio draudimo įmokos tarifas, nelaimingų atsitikimų darbe įmokos tarifų grupės ir šių grupių tarifai; apdraustųjų bendrasis įmokų tarifas ir jo dydžiai atskiroms socialinio draudimo rūšims);\n\n4) įmokų valstybinės socialinio draudimo pensijos pagrindinei ir papildomai dalims gauti tarifai;\n\n5) nedarbo socialinio draudimo lėšų Užimtumo rėmimo įstatymo nustatytoms užimtumo rėmimo priemonėms įgyvendinti, darbo rinkos paslaugoms teikti ir užimtumo rėmimo politiką įgyvendinančioms įstaigoms išlaikyti dydis;\n\n6) įmokų savanoriškojo pensijų socialinio draudimo pagrindinei ir papildomai pensijos dalims gauti tarifai;\n\n7) apdraustųjų, dalyvaujančių pensijų kaupime, pensijų socialinio draudimo įmokų dalies, pervedamos pensijų kaupimo bendrovėms, tarifas;\n\n8) pensijų socialinio draudimo įmokų tarifo dalis, skirta valstybinės socialinio draudimo senatvės pensijos papildomai daliai;\n\n9) asignavimų iš valstybės biudžeto ir (ar) kitų valstybės piniginių išteklių dydis;\n\n10) kiti rodikliai, būtini Fondo biudžetui vykdyti.“\n\n3. Buvusią 7 straipsnio 2 dalį laikyti 3 dalimi."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas ir papildymas",
      "content": "Pakeisti ir papildyti 11 straipsnį ir jį išdėstyti taip:\n\n„11 straipsnis. Įstatymo įsigaliojimas ir įgyvendinimas\n\n1. Šis įstatymas, išskyrus 3 straipsnio 2 dalį, 7 straipsnio 1 ir 3 dalis ir šio straipsnio 5 dalį, įsigalioja 2013 m. sausio 1 d.\n\n2. Šio įstatymo 3 straipsnio 2 dalis, 7 straipsnio 1 dalis įsigalioja 2014 m. sausio 1 d.\n\n3. Šio įstatymo 3 straipsnio 3 dalis, 7 straipsnio 2 dalis galioja iki 2013 m. gruodžio 31 d.\n\n4. Šio įstatymo 7 straipsnio 3 dalies normos taikomos nustatant paskolų, suteiktų po 2014 m. sausio 1 d., palūkanų dengimą iš Lietuvos Respublikos valstybės biudžeto lėšų.\n\n5. Lietuvos Respublikos Vyriausybė ar jos įgaliota institucija atitinkamai iki 2012 m. gruodžio 31 d. ir iki 2013 m. gruodžio 31 d. priima šio įstatymo įgyvendinamuosius teisės aktus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
