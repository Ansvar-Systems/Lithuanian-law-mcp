{
  "id": "lt-law-xiv-2326",
  "type": "statute",
  "title": "Lietuvos Respublikos valstybės socialinių fondų biudžetų sandaros įstatymo Nr. IX-547 2, 3, 4 ir 10 straipsnių pakeitimo įstatymas",
  "short_name": "XIV-2326",
  "status": "in_force",
  "issued_date": "2023-12-14",
  "in_force_date": "2024-03-01",
  "url": "https://e-tar.lt/portal/lt/legalAct/b1191150a15b11eea5a28c81c82193a8/RNbDqZsFxR",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pripažinti netekusia galios 2 straipsnio 13 dalį."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Valstybės socialinių fondų biudžetų pajamos ir sąnaudos biudžetiniams metams planuojamos atsižvelgiant į Lietuvos Respublikos tam tikrų metų biudžeto patvirtinimo įstatymo projektu siūlomas patvirtinti valstybės socialinių fondų biudžetų agreguotas pajamų sumas, valstybės socialinių fondų biudžetams paskirstytas agreguoto asignavimų limito dalis, kitiems biudžetiniams metams numatomus socialinio draudimo įmokų tarifus, socialinių išmokų dydžius, planuojamas gauti lėšas iš valstybės biudžeto ir (ar) kitų valstybės piniginių išteklių, Lietuvos Respublikos finansų ministerijos parengtą atitinkamų metų ekonominės raidos scenarijų (toliau – ekonominės raidos scenarijus), pajamų, sąnaudų ir kitų rodiklių kitimo per paskutinius 2 metus tendencijas. Valstybės socialinių fondų biudžetų planavimo metodiką tvirtina VSDF valdybos direktorius.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. VSDF biudžeto pajamoms priskiriamos iš valstybės biudžeto Valstybinio socialinio draudimo įstatymo 14 straipsnio 3 dalyje ir 23 straipsnio 1 dalyje nurodytais atvejais gaunamos lėšos. Lėšų VSDF biudžetui iš valstybės biudžeto skiriama atsižvelgiant ir į VSDF finansinę padėtį, kai dėl Seimo ar Lietuvos Respublikos Vyriausybės priimtų teisės aktų padidėja VSDF sąnaudos arba sumažėja jo pajamos, o atskirų socialinio draudimo rūšių įmokų tarifai nekeičiami arba keičiami nepakankamai. Sprendimą dėl šių lėšų iš valstybės biudžeto skyrimo priima Seimas, priimdamas tam tikrų metų biudžeto patvirtinimo įstatymą ir tvirtindamas atitinkamų biudžetinių metų VSDF biudžetą.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Valstybės socialinių fondų biudžetų projektus kartu su Valstybės socialinių fondų biudžetų rodiklių patvirtinimo įstatymo projektu, vadovaudamasi šio įstatymo, Valstybinio socialinio draudimo įstatymo, Garantijų darbuotojams jų darbdaviui tapus nemokiam ir ilgalaikio darbo išmokų įstatymo, Biudžeto sandaros įstatymo nuostatomis bei socialinės apsaugos ir darbo ministro tvirtinamomis valstybės socialinių fondų biudžetų sudarymo ir vykdymo taisyklėmis, atsižvelgdama į naujausią Finansų ministerijos parengtą ir paskelbtą ekonominės raidos scenarijų, valstybės biudžeto ir savivaldybių biudžetų preliminarius pagrindinius rodiklius, rengia ir su Lietuvos Respublikos socialinės apsaugos ir darbo ministerija suderina VSDF valdyba. Kartu su Valstybės socialinių fondų biudžetų rodiklių patvirtinimo įstatymo projektu parengiamas valstybės socialinių fondų biudžetų projektų aiškinamasis raštas, kitų dvejų biudžetinių metų numatomų valstybės socialinių fondų biudžetų rodiklių prognozė ir kita informacija.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2024 m. kovo 1 d.\n\n2. Šis įstatymas taikomas rengiant 2025 ir vėlesnių metų Valstybės socialinių fondų biudžetų rodiklių patvirtinimo įstatymo projektus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
