{
  "id": "lt-law-i-1974",
  "type": "statute",
  "title": "Pakeisti ir papildyti kai kuriuos Lietuvos Respublikos Aukščiausiosios Tarybos Reglamento straipsnius",
  "short_name": "I-1974",
  "status": "in_force",
  "issued_date": "1991-11-07",
  "in_force_date": "1991-11-07",
  "url": "https://e-tar.lt/portal/lt/legalAct/TAR.DB0C48B5BF31",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nPAKEISTI IR PAPILDYTI KAI KURIUOS LIETUVOS RESPUBLIKOS AUKŠČIAUSIOSIOS TARYBOS REGLAMENTO STRAIPSNIUS\n\n1991 m. lapkričio 7 d. Nr. I-1974\nVilnius\n\nLietuvos Respublikos Aukščiausioji Taryba nutaria:\n\nI. Padaryti šiuos Lietuvos Respublikos Aukščiausiosios Tarybos Reglamento (Žin., 1991, Nr. 14-359) pakeitimus ir papildymus:\n\n1. 11 straipsnio 2 punktą pakeisti taip:\n\n„2) rengia ir reguliariai pateikia Aukščiausiajai Tarybai apibendrintus duomenis apie sesijai atsiųstus rinkėjų pasiūlymus, pageidavimus, laiškus;“.\n\n2. 13 straipsnį papildyti tokia šeštąja dalimi:\n\n„Aukščiausiosios Tarybos Prezidiumo posėdžių darbotvarkės iš anksto viešai paskelbiamos.“\n\n3. 17 straipsnio 1 punktą išdėstyti taip:\n\n„1) apsvarsto Aukščiausiosios Tarybos seniūno parengtus sesijos darbų programos ir pirmosios savaitės posėdžių darbotvarkės projektus ir pateikia juos Aukščiausiajai Tarybai;“.\n\n4. 21 straipsnio 1 punktą išdėstyti taip:\n\n„1) atsižvelgdamas į nuolatinių komisijų pirmininkų, frakcijų pirmininkų ir kitų deputatų pasiūlymus bei Reglamento reikalavimus, rengia Aukščiausiosios Tarybos sesijos darbų programos ir posėdžių darbotvarkių projektus;“.\n\n5. 60 straipsnį papildyti 7, 8, 9 punktais:\n\n„7) Vyriausybės teikimu svarstyti pasiūlymus ir teikti Aukščiausiajai Tarybai išvadas dėl Lietuvos Respublikos ambasadų atidarymo užsienyje;\n\n8) Užsienio reikalų ministerijos teikimu svarstyti pasiūlymus ir teikti Aukščiausiosios Tarybos Prezidiumui išvadas dėl Lietuvos Respublikos diplomatinių atstovybių vadovų (ambasadorių, pasiuntinių, reikalų patikėtinių) skyrimo ir Lietuvos Respublikos nepaprastojo ir įgaliotojo ambasadoriaus bei Lietuvos Respublikos nepaprastojo pasiuntinio ir įgaliotojo ministro diplomatinių rangų suteikimo;\n\n9) nuolatinių ir laikinųjų komisijų teikimu svarstyti ir teikti Aukščiausiosios Tarybos Prezidiumui rekomendacijas dėl deputatų komandiruočių į užsienį.“\n\n6. 74 straipsnio pirmąją dalį išdėstyti taip:\n\n„Aukščiausiosios Tarybos sesijos metu paprastai rengiami keturi posėdžiai per savaitę - po du antradienį ir ketvirtadienį ir kas trys savaitės daromos vienos savaitės ilgumo pertraukos tarp plenarinių posėdžių. Ketvirtadienio vakarinis posėdis paprastai skiriamas Vyriausybės valandai, paklausimams, taip pat Aukščiausiosios Tarybos pareigūnų, Aukščiausiosios Tarybos sudaromų valstybės organų vadovų atsakymams į deputatų klausimus. Kitomis savaitės dienomis ir tą savaitę, kai nėra plenarinių posėdžių, rengiami Aukščiausiosios Tarybos Prezidiumo, frakcijų, nuolatinių ir laikinųjų komisijų posėdžiai, deputatų susitikimai su rinkėjais, deputatai gali vykti į komandiruotes. Aukščiausiosios Tarybos posėdžių metu deputatai paprastai gali būti komandiruojami neatidėliojamais valstybiniais reikalais.“\n\n7. 76 straipsnį išdėstyti taip:\n\n„76 straipsnis.\n\nPreliminariems sesijos darbų programos ir savaitės posėdžių darbotvarkės projektams parengti ir aptarti Aukščiausiosios Tarybos seniūnas gali sukviesti nuolatinių komisijų ir frakcijų pirmininkų pasitarimą.“\n\n8. 102 straipsnio trečiąją dalį išdėstyti taip:\n\n„Šiame straipsnyje nurodytais būdais priimti sprendimai gali būti perbalsuoti pagal Reglamento 101 straipsnio reikalavimus iki viso klausimo svarstymo pabaigos, jeigu to reikalauja posėdžio pirmininkas, frakcija arba laikinoji deputatų grupė.“\n\n9. 103 straipsnio antrąją dalį išdėstyti taip:\n\n„Šiuo atveju iki balsavimo pradžios deputatams išdalijamos vardinio balsavimo kortelės, kurias gaudami deputatai pasirašo kortelių išdavimo lape. Paskelbus balsavimo pradžią, kiekvienas deputatas kortelę užpildo, pasirašo ir perduoda balsų skaičiavimo grupei. Suskaičiavus balsus, posėdžio pirmininkas paskelbia, kaip balsavo kiekvienas deputatas.“\n\n10. 115 straipsnio antrąjį sakinį išdėstyti taip:\n\n„Komisijų darbų planai ir posėdžių darbotvarkės viešai paskelbiami, perduodami Aukščiausiosios Tarybos Prezidiumui, Informacijos skyriui.“\n\n11. 121 straipsnį papildyti tokia trečiąja dalimi:\n\n„Nuolatinių komisijų sprendimai ir išvados Aukščiausiajai Tarybai ir Prezidiumui pateikiami raštu.“\n\n12. 129 straipsnio antrąją dalį išdėstyti taip:\n\n„Lietuvos Respublikos įstatymai, Aukščiausiosios Tarybos ir Prezidiumo nutarimai išsiunčiami Vyriausybei, Aukščiausiajam Teismui, generaliniam prokurorui, valstybės kontrolieriui, vyriausiajam valstybiniam arbitrui, Aplinkos apsaugos departamentui bei rajonų, miestų savivaldybėms ne vėliau kaip per 3 darbo dienas nuo jų priėmimo.“\n\n13. 135 straipsnio pirmąją dalį išdėstyti taip:\n\n„Aukščiausiosios Tarybos atviri posėdžiai yra vieši. Juos stebėti gali deputatų padėjėjai-sekretoriai, Aukščiausiosios Tarybos aparato darbuotojai, kvietimus gavę visuomenės ir jos organizacijų atstovai, taip pat prie Aukščiausiosios Tarybos akredituoti radijo, televizijos ir spaudos žurnalistai. Kvietimų išdavimo ir akreditacijos tvarką nustato Aukščiausiosios Tarybos Prezidiumas.\n\nPosėdžių salės parteryje gali būti tik deputatai, posėdžių sekretoriato darbuotojai ir asmenys, kuriems yra suteiktas žodis.“\n\n14. 139 straipsnį išdėstyti taip:\n\n„139 straipsnis.\n\nDokumentai, skirti visiems deputatams, nuolatinėms komisijoms ar frakcijoms, platinami per posėdžių sekretoriatą. Jie turi būti užregistruoti Priimamojo kanceliarijoje ir pasirašyti bent vieno deputato. Įstatymų ir kitų norminių aktų projektų pateikimo, registracijos ir platinimo tvarką nustato Reglamento 21 skirsnis.\n\nInformacinę medžiagą apie Aukščiausiosios Tarybos veiklą rengia ir prireikus pateikia deputatams Informacijos skyrius. Už Aukščiausiosios Tarybos ribų ši informacija perduodama su Aukščiausiosios Tarybos Sekretoriaus žinia.“\n\n15. 151 straipsnio antrosios dalies pirmąjį sakinį išdėstyti taip:\n\n„Aukščiausiosios Tarybos seniūnas ir jo pavaduotojai renkami kiekvienos eilinės sesijos pradžioje.“\n\n16. 170 straipsnio antrąją dalį išdėstyti taip:\n\n„Lietuvos Respublikos valstybės kontrolierių, jo pavaduotojus ir vyriausiuosius kontrolierius septyneriems metams skiria Aukščiausioji Taryba, kai pasibaigia jų įgaliojimų laikas.“\n\n17. 184 straipsnio trečiosios dalies antrąjį sakinį išdėstyti taip:\n\n„Aukščiausiosios Tarybos Sekretorius įstatymo projektą taip pat išplatina visoms kitoms nuolatinėms komisijoms, frakcijoms, perduoda Vyriausybei ir, esant reikalui, aukštesniosios pakopos savivaldybėms, apie jį informuojami visi deputatai.“\n\n18. 188 straipsnio trečiąją dalį išdėstyti taip:\n\n„Aukščiausioji Taryba turi nuspręsti, ar įrašyti projektą į sesijos darbų programą, ar pradėti svarstymo procedūrą, ar taikyti skubesnio priėmimo procedūrą, ar projektą atmesti, ar jo svarstymą atidėti.“\n\n19. 190 straipsnį išdėstyti taip:\n\n„190 straipsnis.\n\nVisi sprendimai įstatymo projekto pristatymo metu priimami paprasta balsavusiųjų skaičiaus dauguma, išskyrus atvejus, numatytus Reglamento 75 straipsnyje, taip pat atmetimą ir skubesnės svarstymo procedūros taikymą, kurie gali būti priimti tik pagal Reglamento 101 straipsnyje išdėstytas taisykles.“\n\n20. 191 straipsnio pirmąją dalį išdėstyti taip:\n\n„Svarstymo procedūra gali būti pradedama tik tų projektų, kurie įrašyti į sesijos darbų programą. Nutarus pradėti įstatymo projekto svarstymo procedūrą, Aukščiausioji Taryba tame pačiame posėdyje turi paskirti apytikrę pirmojo svarstymo datą (ne anksčiau kaip po savaitės ir ne vėliau kaip po mėnesio), nuolatinę komisiją projektui toliau nagrinėti arba tobulinti ir kitas nuolatines komisijas papildomai jį svarstyti. Aukščiausioji Taryba gali taip pat sudaryti laikiną parengiamąją komisiją įstatymo projektui tobulinti.“\n\n21. 193 straipsnio antrosios dalies pirmąjį sakinį išdėstyti taip:\n\n„Protokolų skyriuje suredaguotas projekto tekstas turi būti išdalytas deputatams ir įteiktas Vyriausybei ne vėliau kaip prieš 5 dienas iki pirmojo svarstymo.“\n\n22. 203 straipsnio 2 ir 3 punktus išdėstyti taip:\n\n„2) jeigu pirmajame punkte nurodyti pasiūlymai yra priimti, paskelbti projektą visuomenės svarstymui. Gautus šio svarstymo rezultatus apibendrina įstatymą rengianti komisija. To paties įstatymo projektas du kartus visuomenei svarstyti neskelbiamas;\n\n3) atidėti projektą tobulinti iš esmės. Atidėtas įstatymo projektas grąžinamas nuolatinei komisijai arba sudaroma laikina parengiamoji komisija. Atidėti galima tai pačiai arba kitai sesijai. Pataisytam įstatymo projektui kartojama pirmojo svarstymo procedūra;“\n\n23. 204 straipsnio pirmąją dalį išdėstyti taip:\n\n„Antrasis projekto svarstymas gali būti surengtas ne anksčiau kaip po keturių dienų nuo pirmojo.“\n\n24. 206 straipsnio 1 punkto trečiąjį sakinį išdėstyti taip:\n\n„Jeigu nuolatinei komisijai pavedama pateikti pagal deputatų pastabas perredaguotą projektą, trečiasis svarstymas rengiamas ne anksčiau kaip po keturių dienų;“.\n\n25. 207 straipsnį išdėstyti taip:\n\n„207 straipsnis.\n\nPirmojo ir antrojo svarstymų metu visi sprendimai priimami paprasta balsavusiųjų skaičiaus dauguma, išskyrus atvejus, numatytus Reglamento 75 straipsnyje, taip pat projekto atmetimą, skubesnės svarstymo procedūros taikymą ir paskelbimą svarstyti visuomenei, kurie gali būti priimti tik pagal Reglamento 101 straipsnyje išdėstytas taisykles.“\n\n26. 208 straipsnio pirmąją dalį išdėstyti taip:\n\n„Jeigu nuolatinė komisija trečiajam svarstymui pateikia naujai suredaguotą projektą, jis turi būti išdalytas deputatams ir įteiktas Vyriausybei ne vėliau kaip prieš dvi darbo dienas iki posėdžio.“\n\n27. 210 straipsnio 1 punktą išdėstyti taip:\n\n„1) paskelbiami gauti pasiūlymai – pakeisti visą straipsnį, išbraukti kai kuriuos straipsnio teiginius, pakeisti kai kuriuos straipsnio teiginius, papildyti straipsnį, išbraukti straipsnį. Kiekvieną iš jų gali trumpai pakomentuoti pranešėjas ar papildomi pranešėjai (iki 3 minučių kiekvienas);“.\n\n28. 23 skirsnį papildyti tokiu 2121 straipsniu:\n\n„2121 straipsnis.\n\nJeigu priimant įstatymą, nutarimą arba kitokį aktą buvo padaryta Reglamento pažeidimų, Aukščiausiosios Tarybos Prezidiumas, nuolatinė komisija, frakcija ar Vyriausybė ne vėliau kaip per 1 mėnesį nuo ginčijamo akto priėmimo gali motyvuotu raštu kreiptis į Aukščiausiąją Tarybą, siūlydami panaikinti priimtą sprendimą. Gavusi tokį teikimą, Aukščiausioji Taryba artimiausiame posėdyje turi sudaryti laikinąją komisiją nurodytiems faktams ištirti. Ši komisija ne vėliau kaip per 5 dienas turi pateikti Aukščiausiajai Tarybai išvadas ir pasiūlymus.\n\nTais atvejais, kai komisijos išvadose konstatuojami šiurkštūs įstatymų leidybos procedūros pažeidimai, Reglamento 101 straipsnio reikalavimų ar kitų svarbių Reglamento nuostatų esminiai pažeidimai, lėmę Aukščiausiosios Tarybos sprendimą, Aukščiausioji Taryba balsavimu sprendžia, ar panaikinti, ar palikti galioti ginčytiną aktą. Toks balsavimas turi vykti pagal Reglamento 101 straipsnio reikalavimus.\n\nJeigu Aukščiausioji Taryba panaikina savo ankstesnįjį sprendimą dėl įstatymo, nutarimo ar kito akto projekto, jo svarstymas tęsiamas nuo tos stadijos, kai buvo padarytas panaikintasis sprendimas.“\n\n29. 215 straipsnį išdėstyti taip:\n\n„215 straipsnis.\n\nNusprendus taikyti šią procedūrą, pirmojo svarstymo data paskiriama ne anksčiau kaip kitą Aukščiausiosios Tarybos posėdžių dieną ir ne vėliau kaip po savaitės nuo tos dienos, kai projektas buvo išdalytas deputatams.“\n\n30. 24 skirsnį papildyti tokiu 2191 straipsniu:\n\n„2191 straipsnis.\n\nAukščiausiosios Tarybos Prezidiumo arba Vyriausybės pasiūlymu įstatymai ir Aukščiausiosios Tarybos nutarimai gali būti svarstomi ypatingos skubos tvarka. Sprendimas taikyti šią tvarką priimamas pagal Reglamento 101 straipsnio reikalavimus ir tik tada, jeigu tam neprieštarauja nė viena frakcija.\n\nPagal šią tvarką po pristatymo, jeigu projektas išdalytas deputatams, iš karto gali būti pradėta trečiojo svarstymo procedūra, o Reglamento 208 straipsnio reikalavimai netaikomi.“\n\n31. Iš 249 straipsnio antrosios dalies išbraukti antrąjį sakinį.\n\nII. Įstatymas įsigalioja nuo jo priėmimo.\n\nLIETUVOS RESPUBLIKOS\nAUKŠČIAUSIOSIOS TARYBOS\nPIRMININKO PAVADUOTOJAS                                                BRONISLOVAS KUZMICKAS\n______________"
    }
  ],
  "definitions": []
}
