{
  "id": "lt-law-x-814",
  "type": "statute",
  "title": "Lietuvos Respublikos nacionalinio saugumo pagrindų įstatymo ir Vidaus tarnybos statuto pakeitimo įstatymas",
  "short_name": "X-814",
  "status": "in_force",
  "issued_date": "2006-09-19",
  "in_force_date": "2006-09-26",
  "url": "https://e-tar.lt/portal/lt/legalAct/TAR.9AC839EBCD86",
  "provisions": [
    {
      "provision_ref": "art1",
      "section": "1",
      "title": "1 straipsnis. Priedėlio 7 skyriaus antrojo skirsnio 3 dalies pakeitimas",
      "content": "Pakeisti Priedėlio 7 skyriaus antrojo skirsnio 3 dalį ir ją išdėstyti taip:\n\n„Valstybės ginkluotąsias pajėgas taikos metu sudaro visos kariuomenės rūšys ir jos aktyvusis rezervas. Įvedus karo padėtį ar ginkluotos gynybos nuo agresijos (karo) metu ginkluotosioms pajėgoms taip pat priskiriama: Valstybės sienos apsaugos tarnyba, Viešojo saugumo tarnyba, koviniai Šaulių sąjungos būriai bei kiti koviniai piliečių ir jų organizacijų ginkluoto pasipriešinimo (partizanų) būriai, pavaldūs ginkluotųjų pajėgų vadovybei.“"
    },
    {
      "provision_ref": "art2",
      "section": "2",
      "title": "2 straipsnis. Priedėlio 19 skyriaus 3, 7 ir 9 dalių pakeitimas",
      "content": "1. Pakeisti Priedėlio 19 skyriaus 3 dalį ir ją išdėstyti taip:\n\n„Vidaus reikalų ministerijos vidaus tarnybos daliniai reorganizuojami į Vidaus reikalų ministerijai pavaldžią Viešojo saugumo tarnybą. Viešojo saugumo tarnybos veiklos pagrindus nustato įstatymas.“\n\n2. Pakeisti Priedėlio 19 skyriaus 7 dalį ir ją išdėstyti taip:\n\n„Valstybės sienos apsaugos tarnyba, Viešojo saugumo tarnyba karo padėties ir valstybės gynybos (karo) metu priskiriamos ginkluotosioms pajėgoms.“\n\n3. Priedėlio 19 skyriaus 9 dalyje po žodžių „valdymo sričiai priklausančios“ įrašyti žodžius „viešąjį saugumą užtikrinančios“ ir šią dalį išdėstyti taip:\n\n„Policija, Valstybės sienos apsaugos tarnyba ir kitos Vidaus reikalų ministerijos valdymo sričiai priklausančios viešąjį saugumą užtikrinančios įstaigos formuojamos statutinės valstybės tarnybos pagrindais.“\n\nANTRASIS SKIRSNIS\nVIDAUS TARNYBOS STATUTO 4 IR 13 STRAIPSNIŲ PAKEITIMAS\n\n(Žin., 2003, Nr. 42-1927; 2004, Nr. 28-873, Nr. 98-3625, Nr. 163-5942; 2006, Nr. 57-2022)"
    },
    {
      "provision_ref": "art1",
      "section": "1",
      "title": "1 straipsnis. 4 straipsnio 1 ir 2 punktų pakeitimas",
      "content": "1. Pakeisti 4 straipsnio 1 punktą ir jį išdėstyti taip:\n\n„1) vidaus reikalų centrinės įstaigos (Policijos departamentas prie Vidaus reikalų ministerijos (toliau – Policijos departamentas); Valstybės sienos apsaugos tarnyba prie Vidaus reikalų ministerijos (toliau – Valstybės sienos apsaugos tarnyba); Priešgaisrinės apsaugos ir gelbėjimo departamentas prie Vidaus reikalų ministerijos (toliau – Priešgaisrinės apsaugos ir gelbėjimo departamentas); Finansinių nusikaltimų tyrimo tarnyba prie Vidaus reikalų ministerijos (toliau – Finansinių nusikaltimų tyrimo tarnyba); Vadovybės apsaugos departamentas prie Vidaus reikalų ministerijos (toliau -Vadovybės apsaugos departamentas); Viešojo saugumo tarnyba prie Vidaus reikalų ministerijos (toliau – Viešojo saugumo tarnyba);“.\n\n2. 4 straipsnio 2 punkte išbraukti žodžius „Policijos viešojo saugumo dalinys (tarnyba) ir“ ir šį punktą išdėstyti taip:\n\n„2) kitos vidaus reikalų įstaigos (vidaus reikalų centrinėms įstaigoms pavaldžios teritorinės, specializuotos ir kt. įstaigos);“."
    },
    {
      "provision_ref": "art2",
      "section": "2",
      "title": "2 straipsnis. 13 straipsnio 4 dalies pakeitimas",
      "content": "13 straipsnio 4 dalyje po žodžių „Vadovybės apsaugos departamento“ įrašyti žodžius „Viešojo saugumo tarnybos“ ir šią dalį išdėstyti taip:\n\n„4. Vidaus tarnybos laipsniai suteikiami Valstybės sienos apsaugos tarnybos, Finansinių nusikaltimų tyrimo tarnybos, Priešgaisrinės apsaugos ir gelbėjimo departamento, Vadovybės apsaugos departamento, Viešojo saugumo tarnybos bei jiems pavaldžių įstaigų, padalinių ir vidaus reikalų profesinio mokymo įstaigų pareigūnams.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
