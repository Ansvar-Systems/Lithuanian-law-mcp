{
  "id": "lt-law-xiv-1081",
  "type": "statute",
  "title": "Lietuvos Respublikos dokumentų ir archyvų įstatymo Nr. I-1115 2, 3, 5, 8, 10, 15, 16, 20 straipsnių ir priedo pakeitimo įstatymas",
  "short_name": "XIV-1081",
  "status": "in_force",
  "issued_date": "2022-05-12",
  "in_force_date": "2022-07-01",
  "url": "https://e-tar.lt/portal/lt/legalAct/65ede1f0dd9f11ec8d9390588bf2de65/DsanIZeCvy",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 12 dalį.\n\n2. Pripažinti netekusia galios 2 straipsnio 21 dalį.\n\n3. Papildyti 2 straipsnį 26 dalimi:\n\n„26. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos valstybės informacinių išteklių valdymo įstatyme, Lietuvos Respublikos teisės gauti informaciją ir duomenų pakartotinio naudojimo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Nacionalinį dokumentų fondą sudaro valstybės ir savivaldybių institucijų, įstaigų ir įmonių, valstybės įgaliotų asmenų veiklos dokumentai, Lietuvoje įvairiais istorijos laikotarpiais veikusių valstybinių įstaigų ir įmonių veiklos dokumentai, taip pat valstybės archyvuose saugomi dokumentai ir valstybės dokumentiniam paveldui reikšmingi valstybės registrų, žinybinių registrų ir valstybės informacinių sistemų duomenys.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "1. Pakeisti 5 straipsnio 4 dalies 2 punktą ir jį išdėstyti taip:\n\n„2) kaupia, saugo, tiria ir populiarina Nacionalinio dokumentų fondo nuolat saugomus dokumentus ir valstybės dokumentiniam paveldui reikšmingus valstybės registrų, žinybinių registrų ir valstybės informacinių sistemų duomenis;“.\n\n2. Papildyti 5 straipsnio 4 dalį nauju 9 punktu:\n\n„9) vykdo kultūrinę edukaciją;“.\n\n3. Buvusius 5 straipsnio 4 dalies 9–11 punktus laikyti atitinkamai 10–12 punktais."
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Valstybės archyvų mokamos paslaugos\n\nValstybės archyvai gali teikti mokamas dokumentų saugojimo, tvarkymo, paieškos, restauravimo, kopijavimo, konvertavimo, demonstravimo, taip pat mokymo ir konsultavimo paslaugas. Detalų mokamų paslaugų sąrašą ir mokamų paslaugų įkainių apskaičiavimo tvarką Lietuvos vyriausiojo archyvaro teikimu nustato kultūros ministras. Mokamų paslaugų įkainius ir šių paslaugų teikimo tvarką nustato Lietuvos vyriausiasis archyvaras.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "Pakeisti 10 straipsnio 4 dalį ir ją išdėstyti taip:\n\n„4. Valstybės ir savivaldybių institucijos, įstaigos ir įmonės, perduodančios valstybės archyvams nuolat saugomus dokumentus, Lietuvos vyriausiojo archyvaro nustatyta tvarka su valstybės archyvais derina dokumentacijos planų duomenis ir šio straipsnio 2 dalies 1 punkte nurodytų apskaitos dokumentų duomenis.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Nuolat saugomus dokumentus valstybės archyvams perduoda Lietuvos Respublikos Seimas, Respublikos Prezidentas, jų įsteigtos institucijos ir įstaigos, Vyriausybė, teismai, Lietuvos bankas, ministerijos ir Vyriausybės įstaigos, kariuomenės, teisėsaugos institucijos ir įstaigos, kiti centriniai ir teritoriniai valstybinio administravimo ir savivaldybių administravimo subjektai, viešąsias paslaugas teikiančios įstaigos ir įmonės, kurių veikloje susidaro nuolat saugomų dokumentų. Valstybės ir savivaldybių institucijų, įstaigų ir įmonių, perduodančių dokumentus valstybės archyvams, sąrašą tvirtina Lietuvos vyriausiasis archyvaras.“\n\n2. Pakeisti 15 straipsnio 4 dalį ir ją išdėstyti taip:\n\n„4. Perduodami valstybės archyvams valstybės ir savivaldybių institucijų, įstaigų ir įmonių nuolat saugomi dokumentai turi būti tvarkomi teisės norminių aktų nustatyta tvarka. Kartu su perduodamais valstybės ar savivaldybės institucijos, įstaigos ar įmonės dokumentais gali būti perduotos informacijos paieškos priemonės ir dokumentų atsarginės kopijos. Dokumentų perdavimo valstybės archyvams tvarką nustato Lietuvos vyriausiasis archyvaras.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Dokumentų perdavimas valstybės archyvams saugoti\n\n1. Valstybės ir savivaldybių institucijos, įstaigos ir įmonės valstybės archyvams perduoda:\n\n1) nuolat saugomus dokumentus;\n\n2) valstybės dokumentiniam paveldui reikšmingus valstybės registrų, žinybinių registrų ir valstybės informacinių sistemų duomenis.\n\n2. Lietuvos vyriausiasis archyvaras tvirtina valstybės ir savivaldybių institucijų, įstaigų ir įmonių, perduodančių nuolat saugomus dokumentus valstybės archyvams, sąrašą ir valstybės registrų, žinybinių registrų ir valstybės informacinių sistemų, kurių duomenys reikšmingi valstybės dokumentiniam paveldui, ir šiuos duomenis perduodančių valstybės registrų, žinybinių registrų ir valstybės informacinių sistemų valdytojų ar jų įgaliotų tvarkytojų sąrašą.\n\n3. Sprendimą dėl konkrečių valstybės dokumentiniam paveldui reikšmingų valstybės registrų, žinybinių registrų ir valstybės informacinių sistemų duomenų, kurie turi būti nuolat saugomi valstybės archyvuose, priima Lietuvos vyriausiasis archyvaras ar jo įgalioti valstybės archyvai, atsižvelgdami į šiuos kriterijus:\n\n1) duomenų svarbą istoriniam, politiniam, socialiniam, kultūriniam ar kitais aspektais reikšmingam laikotarpiui ar įvykiui atskleisti;\n\n2) duomenų reikšmę moksliniams, statistiniams ar kitiems tyrimams atlikti;\n\n3) duomenų unikalumą.\n\n4. Valstybės ir savivaldybių institucijos, įstaigos ir įmonės nuolat saugomus dokumentus gali saugoti iki 20 metų nuo jų įtraukimo į apskaitą dienos. Per šį laikotarpį jie turi būti perduoti saugoti valstybės archyvams.\n\n5. Lietuvos vyriausiasis archyvaras, atsižvelgdamas į objektyvias priežastis (valstybės archyvų finansinius, techninius, materialinius išteklius), turi teisę:\n\n1) pratęsti nuolat saugomų dokumentų saugojimo valstybės ar savivaldybės institucijoje, įstaigoje ar įmonėje laiką, tačiau ne ilgiau kaip iki 40 metų nuo jų įtraukimo į apskaitą dienos;\n\n2) nustatyti konkretų perdavimo valstybės archyvams terminą elektroniniams ir kitiems dokumentams, prie kurių prieinama tik specialios įrangos priemonėmis.\n\n6. Perduodami valstybės archyvams valstybės ir savivaldybių institucijų, įstaigų ir įmonių nuolat saugomi dokumentai turi būti tvarkomi teisės norminių aktų nustatyta tvarka. Kartu su perduodamais valstybės ar savivaldybės institucijos, įstaigos ar įmonės dokumentais gali būti perduotos informacijos paieškos priemonės ir dokumentų atsarginės kopijos. Nuolat saugomų dokumentų ir valstybės dokumentiniam paveldui reikšmingų valstybės registrų, žinybinių registrų ir valstybės informacinių sistemų duomenų perdavimo valstybės archyvams tvarką nustato Lietuvos vyriausiasis archyvaras.\n\n7. Nevalstybinių organizacijų, privačių juridinių ir fizinių asmenų veiklos dokumentai į valstybės archyvus, papildant Nacionalinį dokumentų fondą, perduodami šalių sutartimi. Sutartyje aptariamos šių dokumentų perdavimo, tvarkymo, priėjimo prie jų ir naudojimo sąlygos.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio pakeitimas",
      "content": "Pakeisti 16 straipsnio 1 dalį ir ją išdėstyti taip:\n\n„1. Likviduojamos ar reorganizuojamos valstybės ar savivaldybės institucijos, įstaigos ar įmonės, kuri po reorganizavimo pasibaigia, nuolat saugomi dokumentai perduodami valstybės archyvui.“"
    },
    {
      "provision_ref": "art9",
      "section": "9",
      "title": "9 straipsnis. 20 straipsnio pakeitimas",
      "content": "Pakeisti 20 straipsnio 5 dalį ir ją išdėstyti taip:\n\n„5. Priėjimas prie Nacionalinio dokumentų fondo dokumentų, kuriuose yra informacijos apie asmens privatų gyvenimą, taip pat prie susistemintų asmens duomenų rinkinių ribojamas 30 metų po to asmens mirties, o jeigu asmens mirties data nenustatyta, – 100 metų nuo to asmens gimimo. Jeigu nenustatyta nei asmens gimimo, nei mirties data, šis priėjimas ribojamas 70 metų nuo dokumentų sudarymo, išskyrus atvejus, kai taikomi šio straipsnio 3 dalyje nustatyti terminai.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos dokumentų\nir archyvų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1995 m. spalio 24 d. Europos Parlamento ir Tarybos direktyva 95/46/EB dėl asmenų apsaugos tvarkant asmens duomenis ir dėl laisvo tokių duomenų judėjimo.\n\n2. 2006 m. gruodžio 12 d. Europos Parlamento ir Tarybos direktyva 2006/123/EB dėl paslaugų vidaus rinkoje.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 2 straipsnį, 3 straipsnio 1 dalį, 7 straipsnį ir šio straipsnio 3 ir 4 dalis, įsigalioja 2022 m. liepos 1 d.\n\n2. Šio įstatymo 2 straipsnis, 3 straipsnio 1 dalis ir 7 straipsnis įsigalioja 2024 m. sausio 1 d.\n\n3. Kultūros ministras ir Lietuvos vyriausiasis archyvaras iki 2022 m. birželio 30 d. priima šio įstatymo 4 straipsnio nuostatoms įgyvendinti reikalingus teisės aktus.\n\n4. Lietuvos vyriausiasis archyvaras iki 2023 m. gruodžio 31 d. priima šio įstatymo 7 straipsnio nuostatoms įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
