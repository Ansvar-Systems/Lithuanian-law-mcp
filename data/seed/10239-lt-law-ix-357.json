{
  "id": "lt-law-ix-357",
  "type": "statute",
  "title": "Lietuvos Respublikos labdaros ir paramos fondų įstatymo 14 straipsnio pakeitimo ir papildymo įstatymas",
  "short_name": "IX-357",
  "status": "in_force",
  "issued_date": "2001-06-05",
  "in_force_date": "2001-06-20",
  "url": "https://e-tar.lt/portal/lt/legalAct/TAR.B37FAF0AA7A5",
  "provisions": [
    {
      "provision_ref": "art1",
      "section": "1",
      "title": "1 straipsnis. 14 straipsnio pakeitimas ir papildymas",
      "content": "Pakeisti ir papildyti 14 straipsnį ir jį išdėstyti taip:\n\n„14 straipsnis. Administracija\n1. Fondo veiklą organizuoja ir vykdo administracija.\n2. Administracija dirba vadovaudamasi Lietuvos Respublikos įstatymais ir kitais teisės aktais, fondo įstatais, pareigybių nuostatais ir valdybos sprendimais.\n3. Fonde turi būti administracijos vadovas ir vyriausiasis finansininkas (buhalteris). Tas pats asmuo negali eiti abejų pareigų. Vyriausiojo finansininko (buhalterio) funkcijas pagal sutartį gali atlikti juridinis asmuo.\n4. Fondo valdyba:\n1) skiria į pareigas ir iš jų atleidžia administracijos vadovą ir vyriausiąjį finansininką (buhalterį);\n2) nustato administracijos vadovo ir vyriausiojo finansininko (buhalterio) pareiginius atlyginimus, jeigu sudaro su jais darbo sutartis.\n5. Administracijos vadovas priima į darbą kitus administracijos darbuotojus ir sudaro su jais darbo sutartis, taip pat organizuoja savanoriškus darbus Vyriausybės nustatyta tvarka.\n6. Administracijos vadovas, vadovaudamasis fondo įstatais, valdybos sprendimais, pareigybės nuostatais, turi teisę sudaryti fondo sandorius. Fondo įstatuose gali būti nustatytos veiklos sritys, kuriose savarankiškai veikti ir sudaryti fondo sandorius gali ir kiti įgalioti asmenys. Administracijos vadovas atstovauja fondui teisme, valstybės valdžios ir valdymo institucijose, taip pat bendradarbiaujant su kitais asmenimis.\n7. Administracijos vadovas ir darbuotojai įstatymų nustatyta tvarka privalo atlyginti fondui dėl savo kaltės padarytus nuostolius.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n\n______________"
    }
  ],
  "definitions": []
}
