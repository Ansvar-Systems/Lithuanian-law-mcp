{
  "id": "lt-law-ix-1302",
  "type": "statute",
  "title": "Lietuvos Respublikos teismų įstatymo 55, 56, 65, 76, 78, 120 straipsnių pakeitimo ir papildymo bei įstatymo papildymo 55(1) ir 69(1) straipsniais įstatymas",
  "short_name": "IX-1302",
  "status": "in_force",
  "issued_date": "2003-01-21",
  "in_force_date": "2003-02-19",
  "url": "https://e-tar.lt/portal/lt/legalAct/TAR.A12152C040BC",
  "provisions": [
    {
      "provision_ref": "art1",
      "section": "1",
      "title": "1 straipsnis. 55 straipsnio 3 dalies papildymas",
      "content": "Papildyti 55 straipsnio 3 dalį ir ją išdėstyti taip:\n\n„3. Pretendentų į laisvas apylinkės teismo teisėjų vietas sąrašas pateikiamas Respublikos Prezidentui, Teismų tarybai ir Atrankos komisijai.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 551 straipsniu",
      "content": "Papildyti Įstatymą 551 straipsniu:\n\n„551 straipsnis. Pretendentų į teisėjus atranka ir Atrankos komisija\n\n1. Respublikos Prezidentui pretendentus į laisvas teisėjų vietas atrenka Atrankos komisija. Atrankos komisija trejiems metams sudaroma iš septynių asmenų. Po du Atrankos komisijos narius paskiria Respublikos Prezidentas, Teismų tarybos pirmininkas ir Seimo Pirmininkas, vieną narį – teisingumo ministras. Teismų tarybos pirmininkas iš Atrankos komisijos narių skiria komisijos pirmininką. Atrankos komisijos nariais negali būti skiriami Teismų tarybos nariai.\n\n2. Pretendentų į teisėjus atranka vyksta pagal Pretendentų į teisėjus atrankos nuostatus, kuriuos tvirtina Teismų taryba. Atrenkant pretendentus į apylinkės teismo teisėjus, įvertinami kiekvieno iš pretendentų įgūdžiai, dalykinės ir asmeninės savybės, bendrieji gebėjimai bei pirmenybę suteikiantys privalumai. Pretendentų į teisėjus vertinimo kriterijus nustato Teismų taryba.\n\n3. Atrankos komisijos posėdis yra teisėtas, jeigu posėdyje dalyvauja ne mažiau kaip penki jos nariai. Sprendimai priimami visų komisijos narių balsų dauguma.\n\n4. Atrankos komisija savo išvadą dėl pretendentų į teisėjus pateikia Respublikos Prezidentui.\n\n5. Atrankos komisija šio Įstatymo 691 straipsnio nustatyta tvarka taip pat sprendžia teisėjų karjeros siekiančių asmenų (išskyrus šio Įstatymo 73 ir 79 straipsnyje numatytus atvejus) atrankos klausimus.\n\n6. Atrankos komisijos išvados dėl pretendentų į teisėjus Respublikos Prezidento nesaisto.“"
    },
    {
      "provision_ref": "art3",
      "section": "3",
      "title": "3 straipsnis. 56 straipsnio 3 dalies pakeitimas",
      "content": "Pakeisti 56 straipsnio 3 dalį ir ją išdėstyti taip:\n\n„3. Respublikos Prezidentas, gavęs Atrankos komisijos išvadą dėl pretendentų į teisėjus, ne vėliau kaip per 30 dienų pateikia Teismų tarybai svarstyti konkrečias kandidatūras, prašydamas Teismų tarybos patarimo.“"
    },
    {
      "provision_ref": "art4",
      "section": "4",
      "title": "4 straipsnis. 65 straipsnio 4 dalies papildymas",
      "content": "Papildyti 65 straipsnio 4 dalį ir ją išdėstyti taip:\n\n„4. Nacionalinė teismų administracija duomenis apie į teisėjų karjeros siekiančių asmenų registrą įrašytus asmenis perduoda Atrankos komisijai, Respublikos Prezidentui ir Teismų tarybai.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 691 straipsniu",
      "content": "Papildyti Įstatymą 691 straipsniu:\n\n„691 straipsnis. Teisėjų karjeros siekiančių asmenų atranka\n\n1. Teisėjų karjeros siekiančių asmenų atranka į laisvas teisėjų vietas vyksta pagal Teisėjų karjeros siekiančių asmenų atrankos nuostatus, kuriuos tvirtina Teismų taryba. Atrenkant teisėjų karjeros siekiančius asmenis, įvertinami kiekvieno pretendento darbo teisėju kokybė, dalykinės ir asmeninės savybės, organizaciniai gebėjimai bei pirmenybę suteikiantys privalumai. Teisėjų karjeros siekiančių asmenų vertinimo kriterijus nustato Teismų taryba.\n\n2. Kai teisės krypties socialinių mokslų daktarai ir habilituoti daktarai siekia tapti apygardos administracinio teismo, apygardos teismo, Vyriausiojo administracinio teismo ir Apeliacinio teismo teisėjais, įvertinamos tik jų asmeninės savybės ir bendrieji gebėjimai.\n\n3. Teisėjų karjeros siekiančius asmenis atrenka šio Įstatymo 551 straipsnio 1 dalyje nurodyta Atrankos komisija. Teisėjų karjeros siekiančių asmenų atrankai taikomi šio Įstatymo 551 straipsnio 3 ir 4 dalyse nustatyti reikalavimai.“"
    },
    {
      "provision_ref": "art6",
      "section": "6",
      "title": "6 straipsnis. 76 straipsnio papildymas ir pakeitimas",
      "content": "Papildyti 76 straipsnį nauja 1 dalimi, buvusią šio straipsnio 1 dalį laikyti 2 dalimi ir visą straipsnį išdėstyti taip:\n\n„76 straipsnis. Apylinkės teismo, apygardos administracinio teismo, apygardos teismo ir Vyriausiojo administracinio teismo pirmininko, pirmininko pavaduotojo, skyriaus pirmininko skyrimo tvarka\n\n1. Kandidatūras į laisvas apylinkės teismo, apygardos administracinio teismo, apygardos teismo, Vyriausiojo administracinio teismo pirmininko, pirmininko pavaduotojo, skyriaus pirmininko vietas parenka iš paskirtų į atitinkamą teismą teisėjų ir teikia jas Respublikos Prezidentui šio Įstatymo 551 straipsnio 1 dalyje nurodyta Atrankos komisija. Kandidatūras į nurodytas pareigas Atrankos komisija atrenka pagal Teismų tarybos patvirtintus Teisėjų karjeros siekiančių asmenų atrankos nuostatus ir Teisėjų karjeros siekiančių asmenų vertinimo kriterijus.\n\n2. Kandidatūros į apylinkės teismo, apygardos administracinio teismo, apygardos teismo ir Vyriausiojo administracinio teismo pirmininko, pirmininko pavaduotojo, skyriaus pirmininko pareigas svarstomos Teismų taryboje šio Įstatymo 56 straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 78 straipsnio papildymas ir pakeitimas",
      "content": "Papildyti 78 straipsnį nauja 1 dalimi, buvusią šio straipsnio 1 dalį laikyti 2 dalimi ir visą straipsnį išdėstyti taip:\n\n„78 straipsnis. Apeliacinio teismo pirmininko, skyriaus pirmininko skyrimo tvarka\n\n1. Kandidatūras į laisvas Apeliacinio teismo pirmininko, skyriaus pirmininko vietas atrenka šio Įstatymo 551 straipsnio 1 dalyje nurodyta Atrankos komisija. Kandidatūras į nurodytas vietas Atrankos komisija atrenka pagal Teismų tarybos patvirtintus Teisėjų karjeros siekiančių asmenų atrankos nuostatus ir Teisėjų karjeros siekiančių asmenų vertinimo kriterijus.\n\n2. Kandidatūros į Apeliacinio teismo pirmininko, skyriaus pirmininko pareigas svarstomos Teismų taryboje šio Įstatymo 56 straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 120 straipsnio pakeitimas ir papildymas",
      "content": "1. 120 straipsnio 8 punkte išbraukti žodžius „atrankos ir kitas“ ir šį punktą išdėstyti taip:\n\n„8) sudaro nuolatines ar laikinąsias komisijas ir tvirtina jų nuostatus;“.\n\n2. Papildyti 120 straipsnį nauju 13 punktu:\n\n„13) tvirtina Pretendentų į teisėjus atrankos nuostatus, Pretendentų į teisėjus vertinimo kriterijus, Teisėjų karjeros siekiančių asmenų atrankos nuostatus bei Teisėjų karjeros siekiančių asmenų vertinimo kriterijus;“.\n\n3. Buvusius 120 straipsnio 13, 14, 15, 16, 17, 18, 19 punktus atitinkamai laikyti 14, 15, 16, 17, 18, 19, 20 punktais."
    },
    {
      "provision_ref": "art9",
      "section": "9",
      "title": "9 straipsnis. Šio Įstatymo įgyvendinimas",
      "content": "1. Respublikos Prezidentas, Teismų tarybos pirmininkas, Seimo Pirmininkas ir teisingumo ministras Teismų įstatymo 551 straipsnio 1 dalyje numatytus Atrankos komisijos narius bei šios komisijos pirmininką paskiria ne vėliau kaip per 14 dienų nuo šio Įstatymo įsigaliojimo.\n\n2. Teismų taryba Pretendentų į teisėjus atrankos nuostatus, Pretendentų į teisėjus vertinimo kriterijus, Teisėjų karjeros siekiančių asmenų atrankos nuostatus bei Teisėjų karjeros siekiančių asmenų vertinimo kriterijus patvirtina ne vėliau kaip per 30 dienų nuo šio Įstatymo įsigaliojimo.\n\n3. Nacionalinė teismų administracija techniškai aptarnauja Atrankos komisiją.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
