{
  "id": "lt-law-x-1048",
  "type": "statute",
  "title": "Lietuvos Respublikos viešųjų įstaigų įstatymo 2, 4, 5, 7, 9, 10, 13, 16 straipsnių pakeitimo ir papildymo įstatymas",
  "short_name": "X-1048",
  "status": "in_force",
  "issued_date": "2007-01-18",
  "in_force_date": "2007-02-08",
  "url": "https://e-tar.lt/portal/lt/legalAct/TAR.A82B850FEBE9/itkwKehcdj",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies pakeitimas",
      "content": "2 straipsnio 1 dalyje po žodžio „vykdant“ įrašyti žodžius „švietimo, mokymo ir mokslinę, kultūrinę, sveikatos priežiūros, aplinkos apsaugos, sporto plėtojimo, socialinės ar teisinės pagalbos teikimo, taip pat kitokią“ ir šią dalį išdėstyti taip:\n\n„1. Viešoji įstaiga – tai pagal šį ir kitus įstatymus įsteigtas pelno nesiekiantis ribotos civilinės atsakomybės viešasis juridinis asmuo, kurio tikslas – tenkinti viešuosius interesus vykdant švietimo, mokymo ir mokslinę, kultūrinę, sveikatos priežiūros, aplinkos apsaugos, sporto plėtojimo, socialinės ar teisinės pagalbos teikimo, taip pat kitokią visuomenei naudingą veiklą.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas ir papildymas",
      "content": "1. 4 straipsnio 1 dalies pirmajame sakinyje vietoj žodžių „valstybės ar savivaldybės institucijos“ įrašyti žodžius „valstybė, savivaldybės“ ir šią dalį išdėstyti taip:\n\n„1. Viešosios įstaigos steigėjai gali būti valstybė, savivaldybės ir kiti iš įstaigos veiklos nesiekiantys sau naudos asmenys, sudarę viešosios įstaigos steigimo sutartį. Steigėjų skaičius neribojamas.“\n\n2. 4 straipsnio 4 dalyje vietoj žodžių „valstybės ar savivaldybės institucija, ji“ įrašyti žodžius „valstybė ar savivaldybė, Vyriausybė ar savivaldybės taryba“ ir šią dalį išdėstyti taip:\n\n„4. Jeigu steigėjas yra vienas asmuo, vietoj steigimo sutarties jis surašo ir pasirašo steigimo aktą. Jeigu steigėjas yra valstybė ar savivaldybė, Vyriausybė ar savivaldybės taryba priima sprendimą steigti viešąją įstaigą.“\n\n3. Papildyti 4 straipsnį nauja 5 dalimi:\n\n„5. Jeigu viešosios įstaigos steigėjas ar bent vienas iš steigėjų yra valstybė ar savivaldybė, sprendimą dėl viešosios įstaigos steigimo ir valstybei ar savivaldybei nuosavybės teise priklausančio turto investavimo priima atitinkamai Vyriausybė ar savivaldybės taryba. Siame sprendime taip pat turi būti nurodyta valstybės ar savivaldybės institucija, kuriai pavedama atstovauti steigėjui, bei valstybės ar savivaldybės institucija, kuriai pavedama įgyvendinti valstybės ar savivaldybės, kaip viešosios įstaigos savininko ar dalininko, teises ir pareigas.“\n\n4. Buvusias 4 straipsnio 5 ir 6 dalis laikyti atitinkamai 6 ir 7 dalimis."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies 1 punkto pakeitimas",
      "content": "5 straipsnio 1 dalies 1 punktą papildyti antruoju sakiniu ir šį punktą išdėstyti taip:\n\n„1) steigėjai (fizinių asmenų vardai, pavardės, asmens kodai ir adresai; juridinių asmenų pavadinimai, buveinės, kodai, jų atstovų vardai ir pavardės). Jeigu steigėjas yra valstybė ar savivaldybė, turi būti nurodyta valstybės ar savivaldybės institucija, kuriai pavedama atstovauti steigėjui;“."
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 5 dalies 5 punkto ir 6 dalies pakeitimas",
      "content": "1. 7 straipsnio 5 dalies 5 punkte po žodžio „įstatymuose“ įrašyti žodžius „ir įstatuose“ ir šį punktą išdėstyti taip:\n\n„5) kitas įstatymuose ir įstatuose nustatytas neturtines teises.“\n\n2. 7 straipsnio 6 dalyje vietoj žodžių „kitiems asmenims“ įrašyti žodžius „kitam asmeniui“, šią dalį papildyti nauju sakiniu ir visą dalį išdėstyti taip:\n\n„6. Viešosios įstaigos dalininkas turi teisę įstatų ir įstatymų nustatyta tvarka perleisti kitam asmeniui dalininko teises, išskyrus atvejus, kai dalininkas yra valstybė ar savivaldybė. Valstybės ar savivaldybės viešosios įstaigos dalininko teisės gali būti perduotos kitiems juridiniams asmenims šio Įstatymo ir įstatymų, reglamentuojančių valstybės ir savivaldybių turto valdymą, naudojimą ir disponavimą juo, nustatytais atvejais ir būdais.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pavadinimo pakeitimas",
      "content": "9 straipsnio pavadinime išbraukti žodį „valdymo“ ir straipsnio pavadinimą išdėstyti taip:\n\n„9 straipsnis. Viešosios įstaigos organai“."
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžio „Šio“ įrašyti žodžius „Visuotinio dalininkų susirinkimo sprendimai priimami paprasta visų susirinkime dalyvaujančių dalininkų balsų dauguma, išskyrus šio“, vietoj žodžių „nurodyti visuotinio dalininkų susirinkimo sprendimai“ įrašyti žodžius „nurodytus sprendimus, kurie“ ir šią dalį išdėstyti taip:\n\n„2. Visuotinio dalininkų susirinkimo sprendimai priimami paprasta visų susirinkime dalyvaujančių dalininkų balsų dauguma, išskyrus šio straipsnio 1 dalies 8, 9 ir 10 punktuose nurodytus sprendimus, kurie priimami kvalifikuota balsų dauguma. Ją nustato viešosios įstaigos įstatai ir ji negali būti mažesnė kaip 2/3 visų susirinkime dalyvaujančių dalininkų balsų.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pavadinimo ir 1, 5, 6 dalių pakeitimas",
      "content": "1. 13 straipsnio pavadinime po žodžio „kapitalas“ įrašyti žodžius „ir negrąžintinai gautos lėšos“ ir straipsnio pavadinimą išdėstyti taip:\n\n„13 straipsnis. Viešosios įstaigos nuosavas kapitalas ir negrąžintinai gautos lėšos“.\n\n2. Pakeisti 13 straipsnio 1 dalį ir ją išdėstyti taip:\n\n„1. Viešosios įstaigos nuosavą kapitalą sudaro:\n\n1) dalininkų kapitalas;\n\n2) pelnas (nuostolis);\n\n3) perkainojimo rezervas;\n\n4) rezervai iš pelno.“\n\n3. 13 straipsnio 5 dalyje po žodžio „rezervai“ įrašyti žodžius „iš pelno, gauto iš ūkinės komercinės veiklos, susietos su įstaigos įstatuose nustatytais veiklos tikslais“ ir šią dalį išdėstyti taip:\n\n„5. Viešojoje įstaigoje gali būti sudaromi rezervai iš pelno, gauto iš ūkinės komercinės veiklos, susietos su įstaigos įstatuose nustatytais veiklos tikslais, taip pat perkainojimo rezervas.“\n\n4. 13 straipsnio 6 dalyje po žodžio „Rezervai“ įrašyti žodžius „iš pelno“ ir šią dalį išdėstyti taip:\n\n„6. Rezervai iš pelno sudaromi, keičiami, naudojami ir panaikinami visuotinio dalininkų susirinkimo sprendimu.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio 1, 2 ir 3 dalių pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Viešoji įstaiga gali būti pertvarkoma į biudžetinę įstaigą, taip pat labdaros ir paramos fondą Civilinio kodekso, šio Įstatymo ir kitų teisės aktų nustatyta tvarka. Į labdaros ir paramos fondą negali būti pertvarkoma viešoji įstaiga, kurios dalininkas arba savininkas yra valstybė ar savivaldybė. Po pertvarkymo veiksiančiam viešajam juridiniam asmeniui pereina visos pertvarkomos viešosios įstaigos teisės ir pareigos.“\n\n2. Pakeisti 16 straipsnio 2 dalį ir ją išdėstyti taip:\n\n„2. Viešoji įstaiga gali būti pertvarkoma į biudžetinę įstaigą, kai viešosios įstaigos savininkas yra valstybė arba savivaldybė, jeigu po pertvarkymo veiksianti valstybės ar savivaldybės biudžetinė įstaiga gali įgyvendinti pertvarkytosios viešosios įstaigos įstatuose nurodytus tikslus ir įgyti civilines teises ir pareigas, atitinkančias Biudžetinių įstaigų įstatymo reikalavimus.“\n\n3. Pakeisti 16 straipsnio 3 dalį ir ją išdėstyti taip:\n\n„3. Sprendimas pertvarkyti viešąją įstaigą į biudžetinę įstaigą, išlaikomą iš Lietuvos valstybės biudžeto, turi būti suderintas su Finansų ministerija.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
