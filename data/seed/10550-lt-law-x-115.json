{
  "id": "lt-law-x-115",
  "type": "statute",
  "title": "Lietuvos Respublikos prekybinės laivybos įstatymo 1, 2, 4, 8, 58 straipsnių ir dešimtojo skirsnio pavadinimo pakeitimo ir papildymo, įstatymo papildymo 4(1) straipsniu ir 59, 60, 61 straipsnių pripažinimo netekusiais galios įstatymas",
  "short_name": "X-115",
  "status": "in_force",
  "issued_date": "2005-02-15",
  "in_force_date": "2005-07-01",
  "url": "https://e-tar.lt/portal/lt/legalAct/TAR.C31BE8587CCB",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šis įstatymas reglamentuoja santykius, atsirandančius vežant jūrų laivais krovinius, keleivius ir bagažą, nustato darbo laive ypatumus ir socialines garantijas jūrininkams, taip pat reglamentuoja kitus civilinius teisinius santykius, susijusius su laivyba jūra tiek, kiek šių santykių nereglamentuoja Lietuvos Respublikos tarptautinės sutartys.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas 29 dalimi",
      "content": "Papildyti 2 straipsnį 29 dalimi:\n\n„29. Gelbėtojas – asmuo, teikiantis paslaugas, tiesiogiai susijusias su gelbėjimo operacijomis.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 4 dalies pripažinimas netekusia galios",
      "content": "4 straipsnio 4 dalį pripažinti netekusia galios."
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 41 straipsniu",
      "content": "Papildyti Įstatymą 41 straipsniu:\n\n„41 straipsnis. Keleivių ir krovinių vežimo laivais jūra tarptautiniais maršrutais licencijavimas\n\n1. Verstis keleivių ir krovinių vežimu laivais jūra tarptautiniais maršrutais turi teisę įmonės, turinčios Susisiekimo ministerijos išduotą licenciją.\n\n2. Įmonė, siekianti verstis licencijuojama veikla, privalo atitikti šiuos reikalavimus:\n\n1) užtikrinti, kad laivai, kuriais ketinama vykdyti licencijuojamą veiklą, atitiktų Lietuvos Respublikos teisės aktų, Lietuvos Respublikos tarptautinių sutarčių ir Europos Sąjungos teisės aktų jūrų teisės srityje nustatytus reikalavimus ir turėtų tai patvirtinančius dokumentus;\n\n2) turėti atitinkamus padalinius (ar specialistus), kurie galėtų organizuoti ir užtikrinti saugų keleivių ir krovinių vežimą laivais, taip pat saugų laivų eksploatavimą ir apsaugą, arba būti sudariusi sutartį su kita įmone, kuri turi nurodytus padalinius (specialistus) ir sutinka užtikrinti šiam vežėjui saugų plaukiojimą;\n\n3) laivų, kuriais ketinama vykdyti licencijuojamą veiklą, įgulos turi būti sudarytos iš jūrininkų, turinčių galiojančius dokumentus, patvirtinančius jūrininkų įgytą kvalifikaciją ir teisę eiti atitinkamas pareigas laive.\n\n3. Įmonė, siekianti gauti licenciją, Susisiekimo ministerijai licencijavimo taisyklių nustatyta tvarka pateikia nustatytos formos prašymą bei kitus taisyklėse nurodytus dokumentus.\n\n4. Licencija neišduodama, jeigu:\n\n1) įmonė neatitinka keliamų reikalavimų;\n\n2) pateikiami ne visi dokumentai;\n\n3) pateikti dokumentai užpildyti neteisingai ar neatitinka kitų jiems nustatytų reikalavimų;\n\n4) pateiktuose dokumentuose nurodyti klaidingi duomenys.\n\n5. Licencijavimo taisykles tvirtina Vyriausybė.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 2, 4 dalių pakeitimas ir papildymas 5 dalimi",
      "content": "1. 8 straipsnio 2 dalyje išbraukti žodžius „Jūrų laivų registravimo taisyklių nustatyta tvarka“ ir šią dalį išdėstyti taip:\n\n„2. Laivas, kuris yra įregistruotas užsienio valstybėje, gali būti laikinai įregistruotas Lietuvos Respublikos jūrų laivų registre, jeigu jį pagal laivo nuomos be įgulos sutartį (bareboat charter) išsinuomoja Lietuvos Respublikos pilietis ar Lietuvos Respublikoje įregistruotas juridinis asmuo.“\n\n2. Pakeisti 8 straipsnio 4 dalį ir ją išdėstyti taip:\n\n„4. Lietuvos Respublikos jūrų laivų registrą steigia ir jo nuostatus tvirtina Lietuvos Respublikos Vyriausybė.“\n\n3. Papildyti 8 straipsnį 5 dalimi:\n\n„5. Lietuvos Respublikos jūrų laivų registro vadovaujančiosios registro tvarkymo įstaigos funkcijas atlieka Susisiekimo ministerija, registro tvarkymo įstaigos funkcijas – Lietuvos saugios laivybos administracija.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo dešimtojo skirsnio pavadinimo pakeitimas",
      "content": "Pakeisti dešimtojo skirsnio pavadinimą ir jį išdėstyti taip:\n\n„LAIVO VALDYTOJO IR GELBĖTOJO ATSAKOMYBĖS RIBOJIMAS“."
    },
    {
      "provision_ref": "art7",
      "section": "7",
      "title": "7 straipsnis. 58 straipsnio pakeitimas",
      "content": "Pakeisti 58 straipsnį ir jį išdėstyti taip:\n\n„58 straipsnis. Laivo valdytojo ir gelbėtojo atsakomybės ribojimas\n\n1. Laivo valdytojo ir gelbėtojo atsakomybė dėl jiems pareikštų reikalavimų gali būti ribojama 1976 m. tarptautinės konvencijos dėl atsakomybės pagal jūrinius reikalavimus ribojimo bei kitų Lietuvos Respublikos tarptautinių sutarčių nustatyta tvarka.\n\n2. Asmuo, už kurio veiksmą, aplaidumą ar įsipareigojimų nevykdymą atsako laivo valdytojas ar gelbėtojas, turi teisę pasinaudoti 1976 m. tarptautinėje konvencijoje dėl atsakomybės pagal jūrinius reikalavimus ribojimo bei kitose Lietuvos Respublikos tarptautinėse sutartyse nustatyta teise riboti atsakomybę.“"
    },
    {
      "provision_ref": "art8",
      "section": "8",
      "title": "8 straipsnis. 59 straipsnio pripažinimas netekusiu galios",
      "content": "59 straipsnį pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. 60 straipsnio pripažinimas netekusiu galios",
      "content": "60 straipsnį pripažinti netekusiu galios."
    },
    {
      "provision_ref": "art10",
      "section": "10",
      "title": "10 straipsnis. 61 straipsnio pripažinimas netekusiu galios",
      "content": "61 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas įsigalioja nuo 2005 m. liepos 1 d."
    },
    {
      "provision_ref": "art12",
      "section": "12",
      "title": "12 straipsnis. Pasiūlymai Lietuvos Respublikos Vyriausybei",
      "content": "Lietuvos Respublikos Vyriausybė iki 2005 m. liepos 1 d. parengia ir patvirtina šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
