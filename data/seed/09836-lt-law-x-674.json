{
  "id": "lt-law-x-674",
  "type": "statute",
  "title": "Lietuvos Respublikos įstatymas dėl Konvencijos dėl elektroninių nusikaltimų Papildomo protokolo dėl rasistinio ir ksenofobinio pobūdžio veikų, padarytų naudojantis kompiuterinėmis sistemomis, kriminalizavimo ratifikavimo",
  "short_name": "X-674",
  "status": "in_force",
  "issued_date": "2006-06-08",
  "in_force_date": "2006-07-05",
  "url": "https://e-tar.lt/portal/lt/legalAct/TAR.9FE410C2B271",
  "provisions": [
    {
      "provision_ref": "art1",
      "section": "1",
      "title": "1 straipsnis. Papildomo protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2006 m. balandžio 14 d. dekretą Nr. 578, ratifikuoja su pareiškimu Konvencijos dėl elektroninių nusikaltimų Papildomą protokolą dėl rasistinio ir ksenofobinio pobūdžio veikų, padarytų naudojantis kompiuterinėmis sistemomis, kriminalizavimo, priimtą 2003 m. sausio 28 d. Strasbūre."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimas",
      "content": "Vadovaudamasis Konvencijos dėl elektroninių nusikaltimų Papildomo protokolo 6 straipsnio 2 dalies a punktu ir 12 straipsnio 3 dalimi, Lietuvos Respublikos Seimas pareiškia, kad baudžiamoji atsakomybė už Papildomo protokolo 6 straipsnio 1 dalyje nurodytą neigimą arba šiurkštų menkinimą atsiranda, jei tai padaryta „ketinant kurstyti neapykantą, diskriminavimą arba smurtą, nukreiptą prieš asmenį arba asmenų grupę dėl rasės, odos spalvos, kilmės arba tautinės ar etninės kilmės, taip pat religijos, jeigu ji naudojama kaip pretekstas kuriam nors iš šių veiksnių“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
