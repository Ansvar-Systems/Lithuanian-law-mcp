{
  "id": "lt-law-xii-2482",
  "type": "statute",
  "title": "Lietuvos Respublikos administracinių nusižengimų kodekso 590, 637, 646 ir 650 straipsnių pakeitimo įstatymas",
  "short_name": "XII-2482",
  "status": "in_force",
  "issued_date": "2016-06-23",
  "in_force_date": "2018-01-01",
  "url": "https://e-tar.lt/portal/lt/legalAct/1bbc5ca03eb911e6a8ae9e1795984391/tDmJjjgTkF",
  "provisions": [
    {
      "provision_ref": "art1",
      "section": "1",
      "title": "1 straipsnis. 590 straipsnio pakeitimas",
      "content": "Pakeisti 590 straipsnio 4 dalį ir ją išdėstyti taip:\n\n„4. Administracinių nusižengimų teisena dėl šio kodekso 119, 120, 204 straipsniuose nurodytų administracinių nusižengimų pradedama atitinkamai pagal akcininko, žemės ūkio bendrovės, kooperatinės bendrovės (kooperatyvo) nario ar kreditoriaus pareiškimą, kuriame turi būti išvardyti asmenys, traukiami administracinėn atsakomybėn už akcininkų, žemės ūkio bendrovių, kooperatinių bendrovių (kooperatyvų) narių ar kreditorių teisių pažeidimus. Administracinio nusižengimo byla dėl šio kodekso 547 straipsnyje numatytų pažeidimų pradedama pagal visuomenės informavimo priemonės atstovo ar žurnalisto pareiškimą. Šioje dalyje numatytais atvejais administracinio nusižengimo tyrimas neatliekamas, protokolas nesurašomas, o pareiškimas siunčiamas teismui bylai nagrinėti. Kai teismas yra sudarytas iš teismo rūmų, pareiškimas gali būti siunčiamas bet kuriems to teismo rūmams.“"
    },
    {
      "provision_ref": "art2",
      "section": "2",
      "title": "2 straipsnis. 637 straipsnio pakeitimas",
      "content": "1. Pakeisti 637 straipsnio 2 dalį ir ją išdėstyti taip:\n\n„2. Išnagrinėjus administracinio nusižengimo bylą žodinio proceso tvarka, nutarimo (nutarties) rezoliucinė dalis paskelbiama žodžiu, taip pat trumpai išdėstomi sprendimo motyvai; institucijos, kurios pareigūnas atliko administracinio nusižengimo tyrimą, atstovui, asmeniui, dėl kurio šis nutarimas (nutartis) priimtas, ir nukentėjusiajam išduodamos nutarimo (nutarties) administracinio nusižengimo byloje kopijos (nuorašai). Jeigu šie asmenys nedalyvavo skelbiant nutarimą (nutartį), nutarimo (nutarties) kopijos (nuorašai) jiems išsiunčiamos registruotu paštu per tris darbo dienas nuo nutarimo (nutarties) paskelbimo. Šio kodekso 573 straipsnio 4 dalyje numatytais atvejais nutarimas (nutartis) administracinio nusižengimo byloje siunčiamas elektroninių ryšių priemonėmis.“\n\n2. Papildyti 637 straipsnį 4 dalimi:\n\n„4. Kai teismas nutarimą (nutartį) paskelbia ne tą pačią teismo posėdžio dieną, kai buvo priimtas nutarimas (nutartis) ir į nutarimo (nutarties) paskelbimą neatvyko asmuo, dėl kurio priimtas šis nutarimas (nutartis), institucijos, kurios pareigūnas atliko administracinio nusižengimo tyrimą, atstovas ir nukentėjusysis (ar šio atstovai), nutarimo (nutarties) paskelbimui yra prilyginamas bylą išnagrinėjusio teisėjo pasirašyto nutarimo (nutarties) pateikimas teismo, o kai teismas sudarytas iš teismo rūmų, – teismo rūmų, į kuriuos paskirtas teisėjas išnagrinėjo bylą, raštinei teismo nurodytą nutarimo (nutarties) paskelbimo dieną.“"
    },
    {
      "provision_ref": "art3",
      "section": "3",
      "title": "3 straipsnis. 646 straipsnio pakeitimas",
      "content": "Pakeisti 646 straipsnio 1 dalį ir ją išdėstyti taip:\n\n„1. Apeliacinis skundas dėl pirmosios instancijos teismo nutarimo (nutarties) administracinio nusižengimo byloje (toliau – apeliacinis skundas) paduodamas apygardos teismui per nutarimą (nutartį) administracinio nusižengimo byloje priėmusį apylinkės teismą. Kai apylinkės teismas, per kurį paduodamas apeliacinis skundas, yra sudarytas iš teismo rūmų, apeliacinis skundas gali būti paduodamas bet kuriems to teismo rūmams.“"
    },
    {
      "provision_ref": "art4",
      "section": "4",
      "title": "4 straipsnis. 650 straipsnio pakeitimas",
      "content": "Pakeisti 650 straipsnio 2 dalį ir ją išdėstyti taip:\n\n„2. Bylas dėl apeliacinių skundų nagrinėja vienas teisėjas, išskyrus atvejus, kai bylai nagrinėti teismo pirmininkas, pirmininko pavaduotojas ar Baudžiamųjų bylų skyriaus pirmininkas sudaro trijų teisėjų kolegiją.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2018 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
