{
  "id": "lt-law-xi-444",
  "type": "statute",
  "title": "Lietuvos Respublikos policijos veiklos įstatymo 1, 2, 3, 6-2, 7, 11, 12, 15, 16, 18, 19 straipsnių pakeitimo ir papildymo įstatymas",
  "short_name": "XI-444",
  "status": "in_force",
  "issued_date": "2009-10-22",
  "in_force_date": "2009-10-31",
  "url": "https://e-tar.lt/portal/lt/legalAct/TAR.41DF8845007B/ZCTDwvuAQB",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\n1. Šis įstatymas nustato Lietuvos policijos (toliau – policija) paskirtį, veiklos principus ir teisinius pagrindus, policijos uždavinius, organizacinę struktūrą, policijos bendradarbiavimo su gyventojais, visuomeninėmis organizacijomis, savivaldybių ir kitomis Lietuvos Respublikos, Europos Sąjungos valstybių narių, kitų užsienio valstybių institucijomis, įstaigomis ar tarptautinėmis organizacijomis pagrindus, policijos pareigūnų įgaliojimus, teises, pareigas, atsakomybę ir prievartos panaudojimo teisėtumo sąlygas, Europos Sąjungos ir asocijuotų Šengeno valstybių narių teisėsaugos pareigūnų teises ir pareigas vykdant bendras operacijas Lietuvos Respublikos teritorijoje, policijos įstaigų finansavimo šaltinius ir formas.\n\n2. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 2 dalies pakeitimas ir straipsnio papildymas 6 dalimi",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Policijos įstaiga – šio ir kitų įstatymų nustatyta tvarka įsteigtas juridinis asmuo, įgyvendinantis įstatymais, steigimo ir kitais teisės aktais jam pavestus policijos uždavinius ar organizuojantis policijos pareigūnų rengimą ir kvalifikacijos tobulinimą.“\n\n2. Papildyti 2 straipsnį 6 dalimi:\n\n„6. Bendra operacija – Europos Sąjungos teisės aktuose ar Lietuvos Respublikos tarptautinėse sutartyse numatyta viešosios tvarkos ir saugumo palaikymo ir nusikalstamų veikų prevencijos tikslais bendro patruliavimo, antiteroristinė, pagalbos teikimo didelių susibūrimų ir panašių didelių renginių, nelaimių ar didelių avarijų atvejais operacija Lietuvos Respublikos teritorijoje, vykdoma pasitelkus Europos Sąjungos ir (ar) asocijuotų Šengeno valstybių narių teisėsaugos pareigūnus, arba operacija Europos Sąjungos ir (ar) asocijuotų Šengeno valstybių narių teritorijoje, vykdoma pasitelkus Lietuvos Respublikos policijos pareigūnus.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "3 straipsnyje po žodžio „įstatymais“ įrašyti žodžius „Europos Sąjungos teisės aktais“, vietoj žodžių „Tarnybos policijoje statutu bei“ įrašyti žodžius „Lietuvos Respublikos vidaus tarnybos statutu ir“ ir šį straipsnį išdėstyti taip:\n\n„3 straipsnis. Policijos veiklos teisiniai pagrindai\n\nPolicija savo veikloje vadovaujasi Lietuvos Respublikos Konstitucija, šiuo ir kitais įstatymais, Europos Sąjungos teisės aktais, Lietuvos Respublikos tarptautinėmis sutartimis, Lietuvos Respublikos vidaus tarnybos statutu ir kitais teisės aktais.“"
    },
    {
      "provision_ref": "art4",
      "section": "4",
      "title": "4 straipsnis. 62 straipsnio papildymas 3 dalimi",
      "content": "Papildyti 62 straipsnį 3 dalimi:\n\n„3. Europos Sąjungos teisės aktų, Lietuvos Respublikos tarptautinių sutarčių, įstatymų ir kitų teisės aktų nustatyta tvarka policija teikia tvarkomus duomenis užsienio valstybių teisėsaugos institucijoms ir tarptautinėms teisėsaugos organizacijoms nusikalstamų veikų atskleidimo, tyrimo ir prevencijos, viešosios tvarkos užtikrinimo tikslais, taip pat neatidėliotinos pagalbos teikimo asmenims, kai ši pagalba būtina dėl jų fizinio ar psichinio bejėgiškumo, ir asmenims, nukentėjusiems nuo nusikalstamų veikų, kitų teisės pažeidimų, stichinių nelaimių ar panašių veiksnių, tikslais.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas ir papildymas",
      "content": "1. 7 straipsnio 3 punkte po žodžio „užtikrina“ įrašyti žodžius „Europos Sąjungos teisės aktų ir“ ir šį punktą išdėstyti taip:\n\n„3) užtikrina Europos Sąjungos teisės aktų ir Lietuvos Respublikos tarptautinių sutarčių vykdymą policijos įstaigose;“.\n\n2. 7 straipsnio 5 punkte po žodžio „įstatymams“ įrašyti žodžius „Europos Sąjungos teisės aktams“ ir šį punktą išdėstyti taip:\n\n„5) rekomenduoja policijos generaliniam komisarui panaikinti jo ar jam pavaldžių įstaigų priimtus teisės aktus, jeigu šie, ministro nuomone, prieštarauja Lietuvos Respublikos Konstitucijai, įstatymams, Europos Sąjungos teisės aktams, Lietuvos Respublikos tarptautinėms sutartims, kitiems teisės aktams;“.\n\n3. Papildyti 7 straipsnį nauju 7 punktu:\n\n„7) leidžia policijos generaliniam komisarui siųsti į tarnybines komandiruotes Lietuvos Respublikos policijos pareigūnus dalyvauti bendrose su Europos Sąjungos ir (ar) asocijuotų Šengeno valstybių narių pareigūnais antiteroristinėse operacijose šių valstybių teritorijose ar kreiptis į šias valstybes su prašymu leisti pasitelkti jų teisėsaugos pareigūnus dalyvauti bendrose antiteroristinėse operacijose Lietuvos Respublikos teritorijoje;“.\n\n4. Buvusį 7 straipsnio 7 punktą laikyti 8 punktu."
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 1 dalies 3 punkto ir 2 dalies pakeitimas",
      "content": "1. 11 straipsnio 1 dalies 3 punkte vietoj žodžių „ugdymo įstaigos“ įrašyti žodžius „mokymo įstaiga“ ir šį punktą išdėstyti taip:\n\n„3) policijos profesinio mokymo įstaiga;“.\n\n2. Pakeisti 11 straipsnio 2 dalį ir ją išdėstyti taip:\n\n„2. Policijos profesinio mokymo įstaiga yra policijos generaliniam komisarui pavaldi įstaiga, turinti vidaus reikalų profesinio mokymo įstaigos statusą ir organizuojanti policijos pareigūnų rengimą ir kvalifikacijos tobulinimą.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio 2 dalies pakeitimas ir papildymas",
      "content": "1. 12 straipsnio 2 dalies 4 punkte prieš žodį „nustatyta“ įrašyti žodžius „teisės aktų“, vietoj žodžių „ugdymo įstaigas“ įrašyti žodžius „mokymo įstaigą“ ir šį punktą išdėstyti taip:\n\n„4) teisės aktų nustatyta tvarka steigia teritorines, specializuotas policijos įstaigas ir policijos profesinio mokymo įstaigą;“.\n\n2. Papildyti 12 straipsnio 2 dalį nauju 7 punktu:\n\n„7) gavęs vidaus reikalų ministro leidimą, kreipiasi į Europos Sąjungos ir (ar) asocijuotas Šengeno valstybes nares su prašymu paskirti jų teisėsaugos pareigūnus dalyvauti bendrose antiteroristinėse operacijose Lietuvos Respublikos teritorijoje, siunčia į tarnybines komandiruotes Lietuvos Respublikos policijos pareigūnus dalyvauti bendrose antiteroristinėse operacijose Europos Sąjungos ir (ar) asocijuotų Šengeno valstybių narių teritorijose;“.\n\n3. Papildyti 12 straipsnio 2 dalį nauju 8 punktu:\n\n„8) nustato Europos Sąjungos ir (ar) asocijuotų Šengeno valstybių narių teisėsaugos pareigūnų dalyvavimo bendrose operacijose Lietuvos Respublikos teritorijoje tvarką;“.\n\n4. Buvusius 12 straipsnio 2 dalies 7, 8 ir 9 punktus laikyti atitinkamai 9, 10 ir 11 punktais."
    },
    {
      "provision_ref": "art8",
      "section": "8",
      "title": "8 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Policijos pareigūnų rengimas ir kvalifikacijos tobulinimas\n\n1. Policijos pareigūnų rengimas ir kvalifikacijos tobulinimas organizuojamas vadovaujantis Lietuvos Respublikos vidaus tarnybos statuto, Lietuvos Respublikos švietimo įstatymo, Lietuvos Respublikos profesinio mokymo įstatymo, Lietuvos Respublikos mokslo ir studijų įstatymo ir kitų teisės aktų nuostatomis.\n\n2. Policijos profesinio mokymo įstaiga rengia policijos pareigūnus pagal nustatyta tvarka tvirtinamas profesinio mokymo programas, suteikia profesinių žinių, įgūdžių ir gebėjimų, būtinų policijos uždaviniams įgyvendinti, ir organizuoja nuolatinį policijos pareigūnų kvalifikacijos tobulinimą.\n\n3. Kitos švietimo įstaigos rengia policijos pareigūnus pagal nustatyta tvarka akredituotas studijų programas, suteikia atitinkamą išsilavinimą ir (ar) kvalifikacinį laipsnį, profesinių žinių, įgūdžių ir gebėjimų, būtinų policijos uždaviniams įgyvendinti, ir gali organizuoti policijos pareigūnų kvalifikacijos tobulinimą.\n\n4. Policijos pareigūnų kvalifikacijos tobulinimą taip pat gali organizuoti vidaus reikalų ministro nustatyta tvarka patvirtintos valstybės tarnautojų kvalifikacijos tobulinimo įstaigos. Policijos pareigūnai gali būti siunčiami tobulinti kvalifikaciją kitose valstybės ar savivaldybių institucijose ar įstaigose, taip pat į tarptautines institucijas ar užsienio valstybių institucijas.\n\n5. Policininko profesinė kvalifikacija suteikiama teisės aktų nustatyta tvarka.\n\n6. Švietimo įstaigų ir Policijos departamento santykiai grindžiami bendradarbiavimo sutartimi.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio papildymas 4 ir 5 dalimis",
      "content": "1. Papildyti 16 straipsnį 4 dalimi:\n\n„4. Vykdant Lietuvos Respublikos tarptautinius įsipareigojimus, taip pat kitais Lietuvos Respublikos įstatymų ir Europos Sąjungos teisės aktų nustatytais atvejais policijos pareigūnai gali būti siunčiami į užsienio valstybes, jų institucijas, įstaigas ir tarptautines organizacijas atstovauti policijai, atlikti kitas su policijos uždavinių įgyvendinimu susijusias funkcijas, siunčiami į tarnybines komandiruotes dalyvauti bendrose operacijose. Šių policijos pareigūnų teises, pareigas, atsakomybę ir socialines garantijas nustato šis įstatymas, Europos Sąjungos teisės aktai, Lietuvos Respublikos tarptautinės sutartys ir kiti teisės aktai.“\n\n2. Papildyti 16 straipsnį 5 dalimi:\n\n„5. Europos Sąjungos ir asocijuotų Šengeno valstybių narių teisėsaugos pareigūnai, paskirti dalyvauti bendrose operacijose Lietuvos Respublikos teritorijoje, įgyja šio įstatymo 18–21 straipsniuose nustatytas policijos pareigūno teises ir pareigas. Šias teises ir pareigas jie gali įgyvendinti tik vadovaujant Lietuvos Respublikos pareigūnams ir paprastai šiems dalyvaujant.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio 1 dalies papildymas 13 punktu",
      "content": "Papildyti 18 straipsnio 1 dalį 13 punktu:\n\n„13) policijos generalinio komisaro nustatyta tvarka fotografuoti asmenis, kurių tapatybė nenustatyta, bejėgiškos būklės asmenis, neatpažintus lavonus, asmenis, kuriems taikomos prevencinio poveikio priemonės pagal Lietuvos Respublikos organizuoto nusikalstamumo užkardymo įstatymą, asmenis, įstatymų ar kitų teisės aktų nustatyta tvarka įrašytus į policijos įskaitas, asmenis, kuriems įteiktas pranešimas apie įtarimą padarius nusikalstamą veiką, laikinai sulaikytus, teistus asmenis, juos matuoti, aprašyti jų išorės požymius, daryti garso ar vaizdo įrašus, imti pirštų atspaudus, ėminius genetiniam tipizavimui ar pavyzdžius lyginamajam tyrimui ir identifikavimui atlikti.“"
    },
    {
      "provision_ref": "art11",
      "section": "11",
      "title": "11 straipsnis. 19 straipsnio 4 punkto pripažinimas netekusiu galios",
      "content": "19 straipsnio 4 punktą pripažinti netekusiu galios."
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\npolicijos veiklos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2008 m. birželio 23 d. Tarybos sprendimas 2008/615/TVR dėl tarpvalstybinio bendradarbiavimo gerinimo, visų pirma kovos su terorizmu ir tarpvalstybiniu nusikalstamumu srityje (OL 2008 L 210, p. 1).\n\n2. 2008 m. birželio 23 d. Tarybos sprendimas 2008/616/TVR dėl Sprendimo 2008/615/TVR dėl tarpvalstybinio bendradarbiavimo gerinimo, visų pirma kovos su terorizmu ir tarpvalstybiniu nusikalstamumu srityje, įgyvendinimo (OL 2008 L 210, p. 12).\n\n3. 2008 m. birželio 23 d. Tarybos sprendimas 2008/617/TVR dėl Europos Sąjungos valstybių narių specialiųjų intervencijos padalinių bendradarbiavimo krizinėse situacijose gerinimo (OL 2008 L 210, p. 73).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
