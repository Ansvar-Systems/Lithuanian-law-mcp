{
  "id": "lt-law-xii-2171",
  "type": "statute",
  "title": "Lietuvos Respublikos geodezijos ir kartografijos įstatymo Nr. IX-415 12, 13 ir 14 straipsnių pakeitimo įstatymas",
  "short_name": "XII-2171",
  "status": "in_force",
  "issued_date": "2015-12-15",
  "in_force_date": "2016-05-01",
  "url": "https://e-tar.lt/portal/lt/legalAct/4c1e0680ae2411e5b12fbb7dc920ee2c/jFUzOXAJaI",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pakeitimas",
      "content": "1. Pakeisti 12 straipsnio 3 dalies 2 punktą ir jį išdėstyti taip:\n\n„2) iki prašymo pateikimo Vyriausybės įgaliotai institucijai įgyta ne mažesnė kaip 2 metų darbo geodezinių ir kartografinių duomenų rengimo srityje patirtis, skaičiuojant nuo to laiko, kai asmuo pradėjo dirbti šios srities darbus;“.\n\n2. Pakeisti 12 straipsnio 3 dalies 3 punktą ir jį išdėstyti taip:\n\n„3) ne anksčiau kaip prieš 3 metus iki prašymo pateikimo Vyriausybės įgaliotai institucijai išlaikytas profesinių žinių patikrinimo egzaminas.“\n\n3. Pakeisti 12 straipsnio 4 dalį ir ją išdėstyti taip:\n\n„4. Fizinis asmuo, pageidaujantis gauti geodezininko kvalifikacijos pažymėjimą, Vyriausybės įgaliotai institucijai pateikia prašymą ir kvalifikacijos reikalavimus patvirtinantį dokumentą. Kvalifikacijos pažymėjimas verstis geodezininko veikla arba rašytinis motyvuotas atsisakymas išduoti kvalifikacijos pažymėjimą turi būti pateiktas pareiškėjui ne vėliau kaip per 30 dienų nuo dokumentų, reikalingų kvalifikacijos pažymėjimui išduoti, gavimo dienos. Geodezininko kvalifikacijos pažymėjimas išduodamas Vyriausybės nustatyta tvarka.“\n\n4. Pripažinti netekusia galios 12 straipsnio 5 dalį."
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "Pakeisti 13 straipsnio 1 dalies 7 punktą ir jį išdėstyti taip:\n\n„7) ne rečiau kaip kas 3 metus tobulinti savo kvalifikaciją pagal Vyriausybės įgaliotos institucijos patvirtintas mokymo programas.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio pakeitimas",
      "content": "1. Pakeisti 14 straipsnio 3 dalį ir ją išdėstyti taip:\n\n„3. Vyriausybės įgaliotai institucijai nustačius geodezininko veiklos pažeidimą, nurodytą šio straipsnio 2 dalies 1 punkte, geodezininkas įspėjamas, kad ne vėliau kaip per 20 darbo dienų nuo įspėjimo gavimo dienos turi pašalinti nustatytą pažeidimą ir pateikti šio pažeidimo pašalinimo įrodymo dokumentus.“\n\n2. Pakeisti 14 straipsnio 4 dalį ir ją išdėstyti taip:\n\n„4. Geodezininko kvalifikacijos pažymėjimo galiojimas sustabdomas 3 mėnesiams, jeigu iki termino, per kurį turėjo pašalinti pažeidimus, pabaigos geodezininkas nepateikė pažeidimų pašalinimo įrodymo dokumentų. Geodezininkui ištaisius veiklos pažeidimus, nurodytus šio straipsnio 2 dalies 1 punkte, ir pateikus šių pažeidimų pašalinimo įrodymo dokumentus, kvalifikacijos pažymėjimo galiojimo sustabdymas ne vėliau kaip per 5 darbo dienas nuo šių dokumentų pateikimo dienos panaikinamas.“\n\n3. Pakeisti 14 straipsnio 5 dalies 1 punktą ir jį išdėstyti taip:\n\n„1) nustatoma, kad geodezininkas 2 ir daugiau kartų per vienus metus padarė šio straipsnio 2 dalies 1 punkte nurodyto pobūdžio pažeidimą. Šiuo atveju kvalifikacijos pažymėjimo galiojimas panaikinamas neatsižvelgiant į tai, ar buvo sustabdytas jo galiojimas;“.\n\n4. Pakeisti 14 straipsnio 5 dalies 4 punktą ir jį išdėstyti taip:\n\n„4) geodezininkas padarė šio straipsnio 2 dalies 2 punkte nurodyto pobūdžio pažeidimą;“.\n\n5. Pakeisti 14 straipsnio 5 dalies 6 punktą ir jį išdėstyti taip:\n\n„6) geodezininkas nevykdė šio įstatymo 13 straipsnio 1 dalies 7 punkto reikalavimo;“.\n\n6. Pakeisti 14 straipsnio 6 dalį ir ją išdėstyti taip:\n\n„6. Panaikinus geodezininko kvalifikacijos pažymėjimo galiojimą, fizinis asmuo prašymą dėl naujo pažymėjimo išdavimo gali teikti ne anksčiau kaip po 2 metų, išskyrus šio straipsnio 5 dalies 6 ir 8 punktuose nurodytus atvejus, kai prašymas išduoti geodezininko kvalifikacijos pažymėjimą gali būti teikiamas nesuėjus 2 metų laikotarpiui.“\n\n7. Papildyti 14 straipsnį 7 dalimi:\n\n„7. Geodezininkų, turinčių galiojančias nuobaudas, sąrašas skelbiamas jų kvalifikacijos pažymėjimus išduodančios institucijos interneto svetainėje.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. gegužės 1 d.\n\n2. Lietuvos Respublikos Vyriausybė iki 2016 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
