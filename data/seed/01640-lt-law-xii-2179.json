{
  "id": "lt-law-xii-2179",
  "type": "statute",
  "title": "Lietuvos Respublikos Vyriausiosios tarnybinės etikos komisijos įstatymo Nr. X-1666 pakeitimo įstatymas",
  "short_name": "XII-2179",
  "status": "in_force",
  "issued_date": "2015-12-15",
  "in_force_date": "2016-01-01",
  "url": "https://e-tar.lt/portal/lt/legalAct/3f18ac40ae2611e5b12fbb7dc920ee2c/NCmnCdsMbZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 1 dalį ir ją išdėstyti taip:\n\n„1. Vyriausioji tarnybinės etikos komisija (toliau – VTEK arba Komisija) – Lietuvos Respublikos Seimo (toliau – Seimas) įsteigta ir jam atskaitinga kolegiali asmenų, dirbančių valstybinėje tarnyboje, ir asmenų, vykdančių lobistinę veiklą, priežiūrą ir korupcijos prevenciją pagal įstatymo jai priskirtą kompetenciją vykdanti institucija.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 2 dalį ir ją išdėstyti taip:\n\n„2. Po vieną kandidatą į VTEK narius Seimui teikia Respublikos Prezidentas, Seimo Pirmininkas, Ministras Pirmininkas, Teisėjų taryba ir Lietuvos savivaldybių asociacijos prezidentas. Seimo Pirmininkas VTEK nariu teikia skirti vieną iš Seimo frakcijų siūlomų kandidatų, Ministras Pirmininkas – vieną iš Vyriausybės siūlomų kandidatų, Teisėjų taryba – vieną iš Lietuvos teisininkų draugijos siūlomų kandidatų, Lietuvos savivaldybių asociacijos prezidentas – vieną iš šios asociacijos tarybos siūlomų kandidatų. Teikiantis VTEK nario kandidatūrą subjektas privalo ne vėliau kaip prieš tris mėnesius iki atitinkamo Komisijos nario kadencijos pabaigos pateikti Seimui naują VTEK nario kandidatūrą.“\n\n2. Papildyti 6 straipsnį 4 dalimi:\n\n„4. Seimas VTEK narį (išskyrus VTEK pirmininką) skiria į pareigas Seimo nutarimu posėdyje dalyvaujančių Seimo narių balsų dauguma atviru balsavimu. Seimas, gavęs šio straipsnio 2 dalyje nurodyto subjekto, teikusio kandidatą į VTEK narius, siūlymą dėl VTEK nario skyrimo antrai kadencijai iš eilės, atitinkamą nutarimą priima ne vėliau kaip iki VTEK nario pirmos kadencijos pabaigos.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. VTEK veiklos finansavimas iš valstybės biudžeto turi sudaryti sąlygas Komisijai deramai atlikti savo funkcijas. VTEK pirmininkas yra Komisijai skirtų valstybės biudžeto asignavimų valdytojas.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. VTEK pirmininkas yra biudžetinės įstaigos vadovas. VTEK pirmininkas:\n\n1) parengia ir teikia Komisijai tvirtinti VTEK darbo reglamentą (toliau – Reglamentas);\n\n2) organizuoja VTEK veiklą ir už tai atsako;\n\n3) tvirtina VTEK strateginį veiklos planą;\n\n4) atstovauja VTEK valstybės institucijose, teismuose ir tarptautinėse organizacijose arba įgalioja atstovauti VTEK kitą Komisijos narį;\n\n5) vadovauja rengiant svarstyti Komisijai teikiamus klausimus;\n\n6) Reglamento nustatyta tvarka šaukia VTEK posėdžius ir jiems pirmininkauja, pasirašo sprendimus, nutarimus, rekomendacijas, kitus dokumentus arba paveda tai atlikti kitam Komisijos nariui;\n\n7) siunčia VTEK narius į tarnybines komandiruotes;\n\n8) suteikia VTEK nariams atostogas;\n\n9) tvirtina VTEK išlaidų sąmatą;\n\n10) tvirtina Komisijos sekretoriato struktūrą;\n\n11) tvirtina Komisijos sekretoriato padalinių nuostatus, pareigybių sąrašą ir pareigybių aprašymus;\n\n12) įstatymų nustatyta tvarka priima į pareigas ir atleidžia iš jų Komisijos sekretoriato valstybės tarnautojus ir darbuotojus, dirbančius pagal darbo sutartis, juos skatina ir skiria jiems nuobaudas;\n\n13) organizuoja Komisijos sekretoriato darbą, duoda valstybės tarnautojams ir darbuotojams, dirbantiems pagal darbo sutartis, pavedimus;\n\n14) vykdo kitus įstatymų jam suteiktus įgaliojimus.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. VTEK nario įgaliojimų pabaiga\n\nVTEK nario įgaliojimai pasibaigia šiais pagrindais:\n\n1) pasibaigus jo kadencijos laikui;\n\n2) jam mirus;\n\n3) jam netekus Lietuvos Respublikos pilietybės;\n\n4) įsiteisėjus dėl jo teismo apkaltinamajam nuosprendžiui;\n\n5) atleidus jį iš pareigų.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. VTEK nario atleidimas iš pareigų\n\n1. Seimas VTEK narį (išskyrus VTEK pirmininką) gali atleisti iš pareigų Seimo nutarimu posėdyje dalyvaujančių Seimo narių balsų dauguma atviru balsavimu šiais pagrindais:\n\n1) jam atsistatydinus;\n\n2) jam nedirbus dėl laikinojo nedarbingumo ilgiau kaip 120 kalendorinių dienų iš eilės arba ilgiau kaip 140 dienų per paskutinius 12 mėnesių, jeigu įstatymų nenustatyta, kad dėl tam tikros ligos pareigos paliekamos ilgesnį laiką.\n\n2. VTEK narys (išskyrus VTEK pirmininką) jo kandidatūrą šio įstatymo 6 straipsnio 2 dalyje nustatyta tvarka Seimui pateikusio subjekto arba ne mažiau kaip 1/5 Seimo narių siūlymu gali būti atleistas iš pareigų Seimo nutarimu daugiau kaip pusės visų Seimo narių balsų dauguma slaptu balsavimu.\n\n3. Nutarimą dėl VTEK pirmininko atleidimo iš pareigų priima Seimas Seimo statuto nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "Pakeisti 16 straipsnio 4 dalį ir ją išdėstyti taip:\n\n„4. VTEK nariui, kurio kadencijos laikas pasibaigia (jeigu jis nebuvo paskirtas antrai kadencijai iš eilės) ir kuris atleistas iš pareigų pagal šio įstatymo 15 straipsnio 1 dalies 2 punktą, išmokama dviejų mėnesių jo vidutinio darbo užmokesčio dydžio išeitinė išmoka, o VTEK nariui mirus, – jo šeimos nariams (sutuoktiniui, nepilnamečiams vaikams (įvaikiams), iki jiems sukaks 18 metų, taip pat vaikams (įvaikiams), kurie mokosi nustatyta tvarka įregistruotų aukštųjų, aukštesniųjų, profesinių, bendrojo ugdymo mokyklų dieniniuose skyriuose, iki jiems sukaks 24 metai, mirusiojo vaikams (įvaikiams), vyresniems kaip 18 metų, jeigu jie pripažinti neįgaliaisiais (iki 2005 m. liepos 1 d. – invalidais) iki 18 metų, mirusiojo vaikams, gimusiems po jo mirties, tėvui (įtėviui), motinai (įmotei) išmokama lygiomis dalimis VTEK nario dviejų mėnesių vidutinio darbo užmokesčio dydžio kompensacija.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 161 straipsniu",
      "content": "Papildyti Įstatymą 161 straipsniu:\n\n„161 straipsnis. VTEK posėdžiai\n\n1. VTEK jos kompetencijai priskirtus klausimus svarsto ir sprendimus priima kolegialiai savo posėdžiuose. Posėdžių organizavimo tvarką nustato Reglamentas.\n\n2. VTEK posėdžius šaukia, jiems pirmininkauja ir sprendimus pasirašo VTEK pirmininkas arba Reglamente nustatyta tvarka kitas Komisijos narys. VTEK posėdis gali būti sušauktas ir ne mažiau kaip trijų VTEK narių iniciatyva.\n\n3. VTEK posėdžiai teisėti, kai juose dalyvauja ne mažiau kaip trys VTEK nariai. Komisija sprendimą priima VTEK narių balsų dauguma atviru balsavimu. Balsuojant susilaikyti negalima. Balsams pasidalijus po lygiai, lemia posėdžio pirmininko balsas.\n\n4. Motyvuotu VTEK sprendimu VTEK posėdis gali būti uždaras – žmogaus asmeninio ar šeiminio gyvenimo slaptumui apsaugoti, taip pat kai viešai nagrinėjant klausimą gali būti atskleista valstybės, tarnybos ar kita įstatymų saugoma paslaptis. Tokiu atveju viešai paskelbiama tik VTEK priimto sprendimo rezoliucinė dalis.\n\n5. VTEK posėdyje kviečiamas dalyvauti asmuo, kurio veika tiriama, ir pranešimą pateikęs asmuo.\n\n6. VTEK leidus, posėdžiuose (išskyrus uždarus posėdžius) gali dalyvauti ir savo nuomonę juose pareikšti kitų valstybės ir savivaldybių institucijų, taip pat viešųjų juridinių asmenų atstovai.\n\n7. VTEK posėdžiai protokoluojami. Posėdžio protokolą pasirašo VTEK pirmininkas arba kitas posėdžiui pirmininkavęs VTEK narys ir posėdžio sekretorius. Gali būti daromi VTEK posėdžių garso įrašai.“"
    },
    {
      "provision_ref": "art9",
      "section": "9",
      "title": "9 straipsnis. 17 straipsnio pakeitimas",
      "content": "Pakeisti 17 straipsnio 2 punktą ir jį išdėstyti taip:\n\n„2) tiria fizinių ir juridinių asmenų pranešimus, skundus ir prašymus dėl valstybinėje tarnyboje dirbančių asmenų veikos atitikties Viešųjų ir privačių interesų derinimo valstybinėje tarnyboje įstatymo nuostatoms ir priima vieną iš šio įstatymo 29 straipsnio 1 dalyje numatytų sprendimų. Valstybinėje tarnyboje dirbančio asmens teisinio statuso praradimas nekliudo per trejus metus nuo šio asmens galimai teisės aktus pažeidžiančios veikos padarymo VTEK pradėti tyrimą, kuris atliekamas laikantis šio įstatymo 26 straipsnyje nustatytų pranešimų ištyrimo terminų;“."
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnio 1 dalies 12 punktą ir jį išdėstyti taip:\n\n„12) tikrinti valstybinėje tarnyboje dirbančių asmenų deklaruojamus privačių interesų duomenis;“."
    },
    {
      "provision_ref": "art11",
      "section": "11",
      "title": "11 straipsnis. 24 straipsnio pakeitimas",
      "content": "Pakeisti 24 straipsnio 1 dalį ir ją išdėstyti taip:\n\n„1. VTEK ne vėliau kaip per 8 darbo dienas nuo gauto pranešimo registravimo Komisijos sekretoriate dienos informuoja pareiškėją apie atsisakymą nagrinėti pranešimą, jeigu:\n\n1) pranešimas pateiktas praėjus šio įstatymo 23 straipsnyje nustatytam terminui;\n\n2) pranešime nurodytų aplinkybių tyrimas nepriklauso VTEK kompetencijai;\n\n3) pranešimas tuo pačiu klausimu buvo išnagrinėtas.“"
    },
    {
      "provision_ref": "art12",
      "section": "12",
      "title": "12 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. VTEK kompetencijai priskirtų pranešimų perdavimas nagrinėti kitoms valstybės ar savivaldybių institucijoms ar įstaigoms\n\n1. VTEK gali perduoti gautą pranešimą ištirti ir priimti sprendimą, ar asmuo pažeidė (nepažeidė) Viešųjų ir privačių interesų derinimo valstybinėje tarnyboje įstatymo nuostatas (nuostatų), valstybės ar savivaldybės institucijos ar įstaigos, kurioje skundžiamas asmuo dirba, vadovui arba kolegialiai valstybės ar savivaldybės institucijai.\n\n2. Valstybės ar savivaldybės institucijos ar įstaigos vadovas arba kolegiali valstybės ar savivaldybės institucija per vieną kalendorinį mėnesį nuo pranešimo gavimo dienos privalo informuoti VTEK apie atlikto tyrimo rezultatus, pateikdami tyrimo išvadą ir visus ją pagrindžiančius dokumentus.\n\n3. VTEK išnagrinėja gautus tyrimo dokumentus ir informuoja valstybės ar savivaldybės institucijos ar įstaigos vadovą arba kolegialią valstybės ar savivaldybės instituciją, ar atlikto tyrimo išvadoje asmens veikos įvertinimas atitinka Viešųjų ir privačių interesų derinimo valstybinėje tarnyboje įstatymo nuostatas.\n\n4. Valstybės ar savivaldybės institucijos ar įstaigos vadovas arba kolegiali valstybės ar savivaldybės institucija, gavę VTEK informaciją, kad atlikto tyrimo išvadoje asmens veikos įvertinimas atitinka Viešųjų ir privačių interesų derinimo valstybinėje tarnyboje įstatymo nuostatas, priima motyvuotą sprendimą dėl asmens veikos.\n\n5. Jeigu VTEK pripažįsta, kad pateiktoje valstybės ar savivaldybės institucijos ar įstaigos arba kolegialios valstybės ar savivaldybės institucijos atlikto tyrimo išvadoje asmens veikos įvertinimas neatitinka Viešųjų ir privačių interesų derinimo valstybinėje tarnyboje įstatymo nuostatų, ji turi teisę pavesti atlikti tyrimą pakartotinai, patikslinti tyrimo išvadą arba pati atlikti tyrimą ir priimti sprendimą.\n\n6. Šio straipsnio nuostatos taikomos ir tuo atveju, kai valstybės ar savivaldybės institucijos ar įstaigos vadovas ar jo įgaliotas atstovas arba kolegiali valstybės ar savivaldybės institucija, gavę pranešimą ne iš VTEK, asmens, dirbančio valstybinėje tarnyboje, tarnybinės veiklos patikrinimą atlieka savo iniciatyva.“"
    },
    {
      "provision_ref": "art13",
      "section": "13",
      "title": "13 straipsnis. 27 straipsnio pakeitimas",
      "content": "Pakeisti 27 straipsnio 3 dalį ir ją išdėstyti taip:\n\n„3. VTEK pateiktą rekomendaciją turi svarstyti valstybės ar savivaldybės institucija ar įstaiga, ar kitas juridinis asmuo, kuriam rekomendacija pateikta, ir per vieną kalendorinį mėnesį, jeigu VTEK nenurodo vėlesnio termino, nuo rekomendacijos gavimo dienos informuoti VTEK apie svarstymo rezultatus.“"
    },
    {
      "provision_ref": "art14",
      "section": "14",
      "title": "14 straipsnis. 28 straipsnio pakeitimas",
      "content": "1. Pakeisti 28 straipsnio 1 dalį ir ją išdėstyti taip:\n\n„1. Tyrimas pradedamas VTEK pirmininko ar jį pavaduojančio VTEK nario nurodymu arba VTEK sprendimu. Apie tyrimo pradžią per 8 darbo dienas nuo gauto pranešimo registravimo Komisijos sekretoriate dienos raštu informuojamas pareiškėjas, asmuo, kurio veika tiriama, ir valstybės ar savivaldybės institucijos, kurioje jis dirba, vadovas.“\n\n2. Pakeisti 28 straipsnio 3 dalį ir ją išdėstyti taip:\n\n„3. Asmuo, kurio veika tiriama, turi teisę susipažinti su VTEK gautais dokumentais, teikti jai paaiškinimus. Asmeniui, kurio veika tiriama, ir pareiškėjui pranešama apie VTEK posėdžio vietą ir laiką. Asmens, kurio veika tiriama, ir (ar) pareiškėjo neatvykimas į VTEK posėdį netrukdo Komisijai svarstyti pranešimą ir priimti sprendimą. Komisija, iki pranešimo nagrinėjimo VTEK posėdyje pradžios gavusi šių asmenų prašymą atidėti pranešimo nagrinėjimą dėl priežasčių, kurias VTEK pripažįsta svarbiomis, turi teisę pranešimo nagrinėjimą atidėti.“"
    },
    {
      "provision_ref": "art15",
      "section": "15",
      "title": "15 straipsnis. 29 straipsnio pakeitimas",
      "content": "1. Pakeisti 29 straipsnio 2 dalį ir ją išdėstyti taip:\n\n„2. VTEK pripažįsta, kad asmuo šiurkščiai pažeidė Viešųjų ir privačių interesų derinimo valstybinėje tarnyboje įstatymo nuostatas, jeigu:\n\n1) Viešųjų ir privačių interesų derinimo valstybinėje tarnyboje įstatymo nuostatos pažeistos, nors asmeniui jau buvo pateiktos išankstinės rašytinės rekomendacijos, nuo kokių sprendimų rengimo, svarstymo ar priėmimo jis privalo nusišalinti;\n\n2) Viešųjų ir privačių interesų derinimo valstybinėje tarnyboje įstatymo nuostatos pažeistos pakartotinai per vienerius metus nuo tos dienos, kurią asmuo buvo pripažintas pažeidęs šį įstatymą.“\n\n2. Pakeisti 29 straipsnio 3 dalies pirmąją pastraipą ir ją išdėstyti taip:\n\n„3. Šio straipsnio 1 dalies 5 punkte nurodytas sprendimas sustabdyti tyrimą priimamas:“.\n\n3. Pakeisti 29 straipsnio 4 dalies pirmąją pastraipą ir ją išdėstyti taip:\n\n„4. Šio straipsnio 1 dalies 6 punkte nurodytas sprendimas nutraukti tyrimą priimamas:“.\n\n4. Papildyti 29 straipsnį 6 dalimi:\n\n„6. VTEK, išnagrinėjusi valstybės ar savivaldybės institucijos ar įstaigos arba kolegialios valstybės ar savivaldybės institucijos atlikto tyrimo išvadą ir kartu pateiktus dokumentus:\n\n1) pripažįsta, kad atlikto tyrimo išvadoje asmens veikos įvertinimas atitinka Viešųjų ir privačių interesų derinimo valstybinėje tarnyboje įstatymo nuostatas;\n\n2) pripažįsta, kad atlikto tyrimo išvadoje asmens veikos įvertinimas neatitinka Viešųjų ir privačių interesų derinimo valstybinėje tarnyboje įstatymo nuostatų, ir paveda tyrimą atlikusios valstybės ar savivaldybės institucijos ar įstaigos vadovui arba kolegialiai valstybės ar savivaldybės institucijai atlikti tyrimą pakartotinai arba patikslinti tyrimo išvadą;\n\n3) pripažįsta, kad atlikto tyrimo išvadoje asmens veikos įvertinimas neatitinka Viešųjų ir privačių interesų derinimo valstybinėje tarnyboje įstatymo nuostatų, ir priima sprendimą pati atlikti tyrimą ir priimti sprendimą.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. sausio 1 d.\n\n2. Vyriausioji tarnybinės etikos komisija iki 2015 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
