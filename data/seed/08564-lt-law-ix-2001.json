{
  "id": "lt-law-ix-2001",
  "type": "statute",
  "title": "Lietuvos Respublikos civilinės saugos įstatymo 2, 3, 6, 7, 9, 10, 12, 13, 14, 15, 19, 20, 21, 22, 25, 28, 29, 30, 31, 32, 33, 34, 35, 38, 39 ir 42 straipsnių, aštuntojo skirsnio pavadinimo pakeitimo, 27 straipsnio pripažinimo netekusiu galios ir Įstatymo papildymo 30-1 straipsniu įstatymas",
  "short_name": "IX-2001",
  "status": "in_force",
  "issued_date": "2004-02-05",
  "in_force_date": "2004-02-21",
  "url": "https://e-tar.lt/portal/lt/legalAct/TAR.5DE412CFBD0B",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1, 7, 8, 11 ir 13 dalių pakeitimas bei straipsnio papildymas 14, 15, 16, 17 ir 18 dalimis",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Civilinė sauga – veikla, apimanti valstybės ir savivaldybių institucijų, visų ūkio subjektų, visuomeninių organizacijų bei gyventojų pasirengimą ekstremaliai situacijai, veiksmus jai susidarius ir padarinių šalinimą, visų valstybės išteklių panaudojimą gyventojams išgyventi, šalies ūkio gyvybingumui palaikyti, turtui ir aplinkai nuo susidariusios ekstremalios situacijos poveikio apsaugoti, aktyviai šiuose procesuose dalyvaujant piliečiams.“\n\n2. Pakeisti 2 straipsnio 7 dalį ir ją išdėstyti taip:\n\n„7. Civilinės saugos operacijos vadovas – vadovas, kuris per civilinės saugos ir gelbėjimo sistemos institucijų vadovus organizuoja gelbėjimo ir padarinių likvidavimo darbus, telkia šiems darbams atlikti reikalingas pajėgas ir materialinius išteklius.“\n\n3. 2 straipsnio 8 dalyje vietoj žodžių „nukritusių orlaivių, skęstančių laivų“ įrašyti žodžius „avariją patyrusių orlaivių ir laivų“ ir šią dalį išdėstyti taip:\n\n„8. Gelbėjimo darbai – judėjimo maršrutų ir darbų vietos žvalgyba; gaisrų ribojimas ir gesinimas judėjimo maršrutuose ir darbų ruožuose; gelbėjimo darbai ant vandens ir po vandeniu; nukentėjusiųjų transporto įvykiuose gelbėjimas; cheminių ir radiacinių incidentų lokalizavimas ir slopinimas; nukentėjusiųjų paieška, gelbėjimas iš apgriautų ir degančių pastatų, avariją patyrusių orlaivių ir laivų, apsemtų, užterštų dujomis ir dūmais patalpų bei griuvėsių; sugriautų ir užverstų slėptuvių bei priedangų atkasimas, jose esančių žmonių gelbėjimas; vėdinimo užtikrinimas užverstose slėptuvėse, jeigu yra sugadinta filtravimo-vėdinimo sistema; pirmosios medicinos pagalbos suteikimas nukentėjusiems asmenims bei jų gabenimas į gydymo įstaigas; gyventojų perkėlimas iš pavojingų rajonų į nepavojingus.“\n\n4. Pakeisti 2 straipsnio 11 dalį ir ją išdėstyti taip:\n\n„11. Pavojingas objektas – visa veiklos vykdytojo valdoma teritorija, kur viename ar keliuose įrenginiuose, įskaitant ir su jais susijusią infrastruktūrą ar veiklą, nuolat arba laikinai gaminama, perdirbama, laikoma, perkraunama, naudojama, sandėliuojama arba neutralizuojama viena arba kelios pavojingos medžiagos ar jų atliekos, kurių kiekis prilygsta nustatytiems šių medžiagų ribiniams kiekiams ar juos viršija. Prie pavojingų objektų taip pat priskiriami hidrotechniniai statiniai.“\n\n5. Pakeisti 2 straipsnio 13 dalį ir ją išdėstyti taip:\n\n„13. Materialiniai ištekliai – nekilnojamasis turtas, technika, įrenginiai, statybinės medžiagos, kurie įstatymų ir kitų teisės aktų nustatyta tvarka panaudojami ekstremalių situacijų ir (ar) ekstremalių įvykių atvejais gelbėjimo ir padarinių šalinimo darbams atlikti.“\n\n6. Papildyti 2 straipsnį naujomis 14, 15, 16, 17 ir 18 dalimis:\n\n„14. Įrenginys – pavojingo objekto techninis vienetas, kuriame gaminamos, naudojamos, perdirbamos, sandėliuojamos arba neutralizuojamos viena arba kelios pavojingos medžiagos. Įrenginio sąvoka apima visą įrangą, vamzdynus, mašinas, įrankius, geležinkelio atšakas, dokus, krovos krantinių ir prieplaukų įrenginius, sandėlius ir kitas sausumoje ar vandenyje esančias struktūras, būtinas įrenginio veiklai.\n\n15. Veiklos vykdytojas – pavojingo objekto savininkas arba valdytojas.\n\n16. Gelbėjimo darbų vadovas – civilinės saugos ir gelbėjimo sistemos institucijos pareigūnas, kuris vadovauja gelbėjimo ir ekstremalios situacijos padarinių likvidavimo darbams įvykio vietoje.\n\n17. Už ekstremalios situacijos valdymą atsakinga institucija – valstybės institucija, kompetentinga konkrečios ekstremalios situacijos padarinių likvidavimo srityje.\n\n18. Įstaiga – mokslo, mokymo, kultūros ir kitokį negamybinį darbą atliekantis juridinis asmuo, išskyrus valstybės ir savivaldybių institucijas ir įstaigas.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 3 ir 5 punktų pakeitimas",
      "content": "1. 3 straipsnio 3 punkte vietoj žodžių „Krašto apsaugos ministerijos“ įrašyti žodžius „Vidaus reikalų ministerijos“ ir šį punktą išdėstyti taip:\n\n„3) Civilinės saugos departamentas prie Vidaus reikalų ministerijos (toliau – Civilinės saugos departamentas);“.\n\n2. Pakeisti 3 straipsnio 5 punktą ir jį išdėstyti taip:\n\n„5) ministerijos, valstybės ir savivaldybių institucijos, savivaldybių priešgaisrinės ir kitos civilinės saugos tarnybos, ūkio subjektai, įstaigos;“."
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 3, 4 ir 6 punktų pakeitimas",
      "content": "1. 6 straipsnio 3 punkte vietoj žodžių „valdymo ir savivaldos“ įrašyti žodžius „ir savivaldybių“, po žodžių „ūkio subjektams“ įrašyti žodį „įstaigoms“ ir šį punktą išdėstyti taip:\n\n„3) visuotinio privalomumo – civilinės saugos priemonės yra privalomos valstybės ir savivaldybių institucijoms, visiems ūkio subjektams, įstaigoms ir gyventojams;“.\n\n2. 6 straipsnio 4 punkte vietoj žodžių „valdymo ir savivaldos“ įrašyti žodžius „ir savivaldybių“, po žodžio „institucijų“ įrašyti žodžius „ūkio subjektų, įstaigų“ ir šį punktą išdėstyti taip:\n\n„4) viešumo – valstybės ir savivaldybių institucijų, ūkio subjektų, įstaigų veikla civilinės saugos srityje yra atvira visuomenei ir visuomenės informavimo priemonėms;“.\n\n3. 6 straipsnio 6 punkte vietoj žodžių „valdymo ir savivaldos“ įrašyti žodžius „ir savivaldybių“, po žodžio „institucijų“ įrašyti žodžius „ūkio subjektų“ ir šį punktą išdėstyti taip:\n\n„6) sąveikos – civilinės saugos priemonių ir veiksmų efektyvumas ekstremaliomis sąlygomis užtikrinamas derinant visų valstybės ir savivaldybių institucijų, ūkio subjektų, civilinės saugos ir gelbėjimo sistemos pajėgų, Lietuvos kariuomenės, medicinos įstaigų ir kitų tarnybų sąveikos planus bei valdymo sistemą.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "7 straipsnyje vietoj žodžių „krašto apsaugos ministro“ įrašyti žodžius „vidaus reikalų ministro“ ir šį straipsnį išdėstyti taip:\n\n„7 straipsnis. Teisiniai civilinės saugos ir gelbėjimo sistemos pagrindai\n\nCivilinės saugos ir gelbėjimo sistemos institucijos savo veikloje vadovaujasi Lietuvos Respublikos Konstitucija, įstatymais ir kitais Seimo priimtais teisės aktais, Respublikos Prezidento dekretais, Vyriausybės nutarimais, Ministro Pirmininko potvarkiais, vidaus reikalų ministro įsakymais ir Lietuvos Respublikos tarptautinėmis sutartimis.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "9 straipsnio pavadinime ir 1 dalyje vietoj žodžių „Krašto apsaugos ministerija“ įrašyti žodžius „Vidaus reikalų ministerija“, 1 dalyje išbraukti žodžius „taikos metu“, 2 dalyje vietoj žodžių „Krašto apsaugos ministras“ įrašyti žodžius „Vidaus reikalų ministras“ ir visą straipsnį išdėstyti taip:\n\n„9 straipsnis. Vidaus reikalų ministerija\n\n1. Vidaus reikalų ministerija kartu su kitomis institucijomis įgyvendina Vyriausybės politiką civilinės saugos srityje, koordinuoja civilinės saugos ir gelbėjimo sistemos institucijų veiklą įgyvendinant jų kompetencijai skirtus uždavinius.\n\n2. Vidaus reikalų ministras:\n\n1) nustato informacijos apie ekstremalias situacijas teikimo Ekstremalių situacijų valdymo centrui tvarką;\n\n2) tvirtina slėptuvių ir kitų kolektyvinės apsaugos statinių poreikius, gyventojų aprūpinimo individualiomis apsaugos priemonėmis normas ir tvarką;\n\n3) tvirtina valstybinio lygio civilinės saugos pratybų planus;\n\n4) tvirtina civilinės saugos mokymo centro klausytojų komplektavimo metinį planą;\n\n5) teikia Vyriausybei civilinės saugos įstatymų ir kitų šios srities teisės aktų projektus;\n\n6) leidžia įsakymus civilinės saugos klausimais, privalomus vykdyti civilinės saugos ir gelbėjimo sistemos valdymo institucijoms;\n\n7) tvirtina Civilinės saugos departamento metų veiklos planą;\n\n8) teikia Vyriausybei apibendrintą informaciją apie civilinės saugos ir gelbėjimo sistemos būklę.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 2 dalies pakeitimas ir papildymas",
      "content": "1. 10 straipsnio 2 dalies 6 punkte išbraukti žodį „valdymo“ ir šį punktą išdėstyti taip:\n\n„6) organizuoja valstybės institucijų ir visuomenės pasirengimą praktiniams veiksmams ekstremalių situacijų atvejais;“.\n\n2. Papildyti 10 straipsnio 2 dalį 8 ir 9 punktais:\n\n„8) koordinuoja apskričių ir savivaldybių civilinės saugos parengties ekstremalioms situacijoms planų rengimą;\n\n9) derina apskričių civilinės saugos parengties ekstremalioms situacijoms planus.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Ministerijos ir kitos valstybės institucijos\n\n1. Ministerijų ir kitų valstybės institucijų veiklai civilinės saugos srityje vadovauja jų vadovai arba vadovų įgalioti asmenys.\n\n2. Ministerijos ir kitos valstybės institucijos:\n\n1) atsako už civilinės saugos organizavimą pagal joms skirtą veiklos pobūdį ir kompetenciją;\n\n2) suderinusios su Civilinės saugos departamentu, tvirtina ministerijos ar kitos valstybės institucijos ekstremalių situacijų valdymo centro nuostatus;\n\n3) sudaro žinybinius materialinių priemonių ir lėšų rezervus, siekdamos padidinti savo reguliavimo sričiai priskirtų įmonių veiklos stabilumą ir saugumą ekstremalių situacijų atvejais;\n\n4) organizuoja vadovų ir specialistų mokymą civilinės saugos srityje;\n\n5) prognozuoja ekstremalias situacijas, planuoja ir įgyvendina prevencines priemones;\n\n6) rengia ir tvirtina civilinės saugos parengties ekstremalioms situacijoms planus;\n\n7) koordinuoja reguliavimo sričiai priskirtų subjektų civilinės saugos priemonių planavimą bei šių subjektų parengimą dirbti ekstremaliomis sąlygomis, atsižvelgdamos į savo kompetencijai priskirtų užduočių pobūdį;\n\n8) teikia valstybės institucijoms informaciją, reikalingą civilinės saugos uždaviniams vykdyti;\n\n9) atlieka civilinės saugos parengties ekstremalioms situacijoms būklės metinę analizę ir teikia Civilinės saugos departamentui.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio 2 dalies 2, 3 ir 8 punktų pakeitimas",
      "content": "1. Pakeisti 13 straipsnio 2 dalies 2 punktą ir jį išdėstyti taip:\n\n„2) organizuoja apskrities civilinės saugos parengties ekstremalioms situacijoms plano rengimą, suderina jį su Civilinės saugos departamentu ir jį tvirtina, derina savivaldybės civilinės saugos parengties ekstremalioms situacijoms planą, perspėja valstybės ir savivaldybių institucijas, ūkio subjektus, įstaigas, gyventojus apie ekstremalios situacijos grėsmę, informuoja apie jos pobūdį, išplitimo tikimybę;“.\n\n2. 13 straipsnio 2 dalies 3 punkte išbraukti žodžius „rajonų (miestų)“ ir šį punktą išdėstyti taip:\n\n„3) gauna iš visų į apskritį įeinančių savivaldybių informaciją, reikalingą civilinės saugos užduotims vykdyti;“.\n\n3. 13 straipsnio 2 dalies 8 punkte vietoj žodžių „savivaldos vykdomųjų“ įrašyti žodį „savivaldybių“ ir šį punktą išdėstyti taip:\n\n„8) kontroliuoja savivaldybių institucijų pasirengimą galimiems ekstremalių situacijų padariniams išvengti arba jų pasekmėms švelninti;“."
    },
    {
      "provision_ref": "art9",
      "section": "9",
      "title": "9 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Savivaldybės administracijos direktorius\n\n1. Civilinė sauga yra savivaldybei valstybės perduota funkcija, už kurios vykdymą atsakingas savivaldybės administracijos direktorius.\n\n2. Savivaldybės administracijos direktorius, vykdydamas savivaldybei valstybės perduotas civilinės saugos funkcijas:\n\n1) atsako už civilinės saugos parengtį savivaldybės teritorijoje;\n\n2) prognozuoja savivaldybės teritorijoje galimas ekstremalias situacijas;\n\n3) organizuoja savivaldybės civilinės saugos parengties ekstremalioms situacijoms plano rengimą, jo derinimą su apskrities viršininku ir teikia jį tvirtinti savivaldybės tarybai;\n\n4) perspėja valstybės institucijas, ūkio subjektus, įstaigas, gyventojus apie ekstremalios situacijos grėsmę, informuoja apie jos pobūdį, išplitimo tikimybę, būtinus gyventojų veiksmus;\n\n5) nustato savivaldybės administracijos struktūrinių teritorinių padalinių – seniūnijų civilinės saugos uždavinius ir funkcijas, tvirtina jų civilinės saugos parengties ekstremalioms situacijoms planus;\n\n6) organizuoja civilinės saugos pajėgų sudarymą ir jų rengimą;\n\n7) organizuoja ir įgyvendina civilinės saugos prevencines priemones, gelbėjimo ir kitus neatidėliotinus darbus, šalina ekstremalių situacijų padarinius, evakuoja ir prireikus apgyvendina evakuotus gyventojus, organizuoja gyventojų mokymą civilinės saugos būdų;\n\n8) iš visų savivaldybės teritorijoje esančių ūkio subjektų renka informaciją, reikalingą civilinės saugos užduotims vykdyti;\n\n9) kontroliuoja, kaip vykdomos civilinės saugos užduotys, kaip laikomasi ūkio subjektuose Civilinės saugos įstatymo, kitų teisės aktų reikalavimų;\n\n10) teikia informaciją, reikalingą apskrities viršininkui bei toje savivaldybės teritorijoje esantiems ūkio subjektams ir gyventojams vykdyti civilinės saugos užduotis;\n\n11) kaupia, saugo ir atnaujina civilinės saugos priemonių valstybės rezervą ir prireikus organizuoja jo išdavimą Valstybės rezervo įstatymo nustatyta tvarka;\n\n12) informuoja apskrities viršininką apie savivaldybės teritorijoje įvykusias ekstremalias situacijas;\n\n13) telkia visas savivaldybės teritorijoje esančias civilinės saugos pajėgas ekstremalių situacijų padariniams šalinti ir gelbėjimo darbams atlikti;\n\n14) organizuoja pagalbos teikimą nukentėjusiesiems ekstremalių situacijų ir (ar) ekstremalių įvykių atvejais;\n\n15) prašo apskrities viršininko pagalbos evakavimo ir gelbėjimo darbams vykdyti bei ekstremalių situacijų padariniams šalinti, kai savo pajėgų ir išteklių nepakanka;\n\n16) leidžia pagal savo kompetenciją įsakymus ir priima kitus teisės aktus civilinės saugos klausimais, privalomus visiems savivaldybės teritorijoje esantiems fiziniams ir juridiniams asmenims;\n\n17) kontroliuoja savivaldybės ūkio subjektų civilinės saugos būklę ir teikia jiems metodinę pagalbą;\n\n18) analizuoja civilinės saugos būklę ir apskrities viršininko nustatyta tvarka teikia jam metinį pranešimą;\n\n19) teikia Civilinės saugos departamentui kasmetinę informaciją apie padėtį ir veiklą civilinės saugos srityje.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Ūkio subjekto, įstaigos vadovas\n\nŪkio subjekto, įstaigos vadovas:\n\n1) atsako už civilinės saugos parengtį savo vadovaujamame objekte;\n\n2) perspėja ir informuoja darbuotojus apie pavojų;\n\n3) prognozuoja ekstremalias situacijas ir planuoja prevencines priemones;\n\n4) rengia ir tvirtina civilinės saugos parengties ekstremalioms situacijoms planus;\n\n5) aprūpina darbuotojus individualiomis ir kolektyvinėmis apsaugos priemonėmis;\n\n6) Vyriausybės nustatyta tvarka kaupia materialinių išteklių atsargas ir technines priemones, kad padidintų subjekto veiklos gyvybingumą ir saugumą galimų ekstremalių situacijų atvejais;\n\n7) siekia užtikrinti paslaugų teikimą ekstremalių situacijų atvejais pagal savo veiklos profilį;\n\n8) prireikus organizuoja darbuotojų evakavimą, pirminius gelbėjimo darbus ir jiems vadovauja;\n\n9) bendradarbiauja su valstybės ir savivaldybių institucijomis dėl jų civilinės saugos parengties ekstremalioms situacijoms planų rengimo bei šiuose planuose numatytų užduočių atlikimo.“"
    },
    {
      "provision_ref": "art11",
      "section": "11",
      "title": "11 straipsnis. 19 straipsnio pakeitimas",
      "content": "Pakeisti 19 straipsnį ir jį išdėstyti taip:\n\n„19 straipsnis. Vadovavimas civilinei saugai\n\n1. Vadovavimas civilinei saugai yra trijų lygių: valstybinio, apskrities ir savivaldybės.\n\n2. Valstybiniu lygiu Vyriausybė, Vyriausybės ekstremalių situacijų komisija, Vidaus reikalų ministerija, Civilinės saugos departamentas, ministerijos, Valstybinė priešgaisrinė gelbėjimo tarnyba, kitos valstybės institucijos priima strateginius civilinės saugos priemonių įgyvendinimo sprendimus.\n\n3. Apskrities lygiu apskričių viršininkai, apskričių civilinės saugos departamentai, apskričių ekstremalių situacijų valdymo centrai organizuoja pasirengimą ekstremalioms situacijoms, o prireikus padeda likviduoti jų padarinius.\n\n4. Savivaldybės lygiu savivaldybių administracijų direktoriai, civilinės saugos skyriai (poskyriai, tarnybos), civilinės saugos darbuotojai, savivaldybių ekstremalių situacijų valdymo centrai, priešgaisrinės bei kitos civilinės saugos tarnybos, ūkio subjektai, įstaigos organizuoja pasirengimą ekstremalioms situacijoms, o prireikus likviduoja jų padarinius.“"
    },
    {
      "provision_ref": "art12",
      "section": "12",
      "title": "12 straipsnis. 20 straipsnio 1 dalies pakeitimas",
      "content": "Pakeisti 20 straipsnio 1 dalį ir ją išdėstyti taip:\n\n„1. Vyriausybės ekstremalių situacijų komisija (toliau – Ekstremalių situacijų komisija) – tai nuolatinė Vyriausybės komisija, organizuojanti ekstremalių situacijų prevenciją, valdymą ir vadovaujanti ekstremalių situacijų padarinių šalinimo darbams tuo atveju, kai ekstremali situacija apima vienos ar daugiau apskričių teritorijas arba reikalinga valstybės institucijų pagalba operatyviai telkiant turimas Lietuvos Respublikos pajėgas bei materialinius išteklius, kurių reikia ekstremalios situacijos padariniams šalinti. Ekstremalių situacijų komisijos priimti sprendimai valstybės ir savivaldybių institucijoms ekstremalių situacijų atvejais yra privalomi.“"
    },
    {
      "provision_ref": "art13",
      "section": "13",
      "title": "13 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Ekstremalių situacijų valdymo centras\n\n1. Ekstremalių situacijų valdymo centras yra iš Civilinės saugos departamento, Priešgaisrinės apsaugos ir gelbėjimo departamento ir valstybės institucijų specialistų sudaroma civilinės saugos ir gelbėjimo sistemos institucija, valstybiniu lygiu organizuojanti didelio masto ekstremalių situacijų lokalizavimą, žmonių ir turto gelbėjimą, padarinių šalinimą. Prireikus Ekstremalių situacijų valdymo centras civilinės saugos ir gelbėjimo tarnyboms telkia į pagalbą kitoms valstybės institucijoms pavaldžias tarnybas ir techniką, koordinuoja jų veiksmus. Ekstremalių situacijų valdymo centro nuostatus tvirtina Vyriausybė ar jos įgaliota institucija.\n\n2. Ekstremalių situacijų valdymo centras pradeda veikti nuo civilinės saugos operacijos vadovo paskyrimo momento ir veikia iki civilinės saugos operacijos pabaigos.\n\n3. Ekstremalių situacijų valdymo centrui vadovauja Ministro Pirmininko paskirtas civilinės saugos operacijos vadovas.“"
    },
    {
      "provision_ref": "art14",
      "section": "14",
      "title": "14 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Kitos civilinės saugos valdymo institucijos\n\n1. Ministerijose ir kitose valstybės institucijose sudaromi žinybiniai ekstremalių situacijų valdymo centrai.\n\n2. Apskrities, savivaldybės civilinės saugos ir gelbėjimo sistemos kompetencijai priskirtų uždavinių vykdymą organizuoja apskričių viršininkų administracijų ir savivaldybių administracijų struktūriniai civilinės saugos padaliniai ar atskiri valstybės tarnautojai. Jų struktūra ir darbuotojų skaičius nustatomi remiantis Civilinės saugos departamento parengtomis rekomendacijomis.\n\n3. Prie apskrities viršininko, savivaldybės administracijos direktoriaus sudaromi ekstremalių situacijų valdymo centrai. Šių centrų veiklos nuostatus, vadovus ir struktūrą tvirtina jų steigėjai.\n\n4. Visuose pavojinguose objektuose skiriami etatiniai civilinės saugos darbuotojai.“"
    },
    {
      "provision_ref": "art15",
      "section": "15",
      "title": "15 straipsnis. 25 straipsnio 1 ir 2 dalių pakeitimas",
      "content": "25 straipsnio 1 dalyje išbraukti žodžius „žmonių paieškai“, „rajonų (miestų)“, pakeisti 2 dalį ir visą straipsnį išdėstyti taip:\n\n„25 straipsnis. Bendrosios ir specialiosios paskirties formuotės ir jų paskirtis\n\n1. Bendrosios paskirties formuotės yra skirtos gelbėjimo ir kitiems neatidėliotiniems darbams atlikti. Jas steigia apskritys, savivaldybės ir ūkio subjektai.\n\n2. Specialiosios paskirties formuotės yra skirtos specialioms užduotims atlikti gelbėjimo ir kitų neatidėliotinų darbų metu, kad būtų sustiprintas ir visapusiškai aprūpintas bendrosios paskirties formuočių darbas. Specialiosios paskirties formuotes steigia ministerijos, kitos valstybės institucijos, savivaldybės, ūkio subjektai ir įstaigos.\n\n3. Bendrosios ir specialiosios paskirties formuočių sudėtį, formavimo ir aprūpinimo tvarką nustato Vyriausybė.“"
    },
    {
      "provision_ref": "art16",
      "section": "16",
      "title": "16 straipsnis. 27 straipsnio pripažinimas netekusiu galios",
      "content": "27 straipsnį pripažinti netekusiu galios."
    },
    {
      "provision_ref": "art17",
      "section": "17",
      "title": "17 straipsnis. 28 straipsnio pakeitimas",
      "content": "28 straipsnyje išbraukti žodį „valdymo“ ir šį straipsnį išdėstyti taip:\n\n„28 straipsnis. Civilinės saugos tarnybos\n\nCivilinės saugos priemonėms vykdyti ir gelbėjimo darbus atliekančių civilinės saugos ir gelbėjimo sistemos pajėgų veiksmams aprūpinti sudaromos ministerijų, kitų valstybės institucijų civilinės saugos tarnybos pagal atitinkamos ministerijos ir valstybės institucijos priskirtą reguliavimo sritį, kompetenciją ir funkcijas. Šių tarnybų funkcijas nustato Vyriausybė arba jos įgaliota institucija.“"
    },
    {
      "provision_ref": "art18",
      "section": "18",
      "title": "18 straipsnis. 29 straipsnio 1 ir 3 dalių pakeitimas",
      "content": "Pakeisti 29 straipsnio 1 dalį, 3 dalyje vietoj žodžio „apskričių“ įrašyti žodžius „valstybės institucijų“, vietoj žodžių „rajonų (miestų)“ įrašyti žodį „savivaldybių“ ir visą straipsnį išdėstyti taip:\n\n„29 straipsnis. Stebėjimo ir laboratorinės kontrolės tinklas\n\n1. Aplinkos užterštumo biologinėmis, cheminėmis ir radioaktyviosiomis medžiagomis kontrolę atlieka Aplinkos ministerijos, Sveikatos apsaugos ministerijos, Žemės ūkio ministerijos, Valstybinės maisto ir veterinarijos tarnybos ir kitų valstybės institucijų reguliavimo sričiai priskirtos laboratorijos, tyrimų centrai ar kitos įstaigos, kurios atlieka biologinių, cheminių ir radioaktyviųjų medžiagų laboratorinius tyrimus. Šios įstaigos sudaro šalies stebėjimo ir laboratorinės kontrolės tinklą.\n\n2. Už stebėjimo ir laboratorinės kontrolės tinklui priklausančių įstaigų darbą atsako jų vadovai.\n\n3. Stebėjimo ir laboratorinės kontrolės tinklo veiklą ekstremalių įvykių ir jų grėsmės atveju koordinuoja Civilinės saugos departamentas. Jis nustato stebėjimų pranešimų ir laboratorinės analizės išvadų pateikimo tvarką valstybės institucijų ir savivaldybių ekstremalių situacijų valdymo centrams.“"
    },
    {
      "provision_ref": "art19",
      "section": "19",
      "title": "19 straipsnis. 30 straipsnio 1, 2, 6, 7, 8 ir 9 dalių pakeitimas",
      "content": "1. 30 straipsnio 1 dalyje vietoj žodžių „operacinį vadovavimą civilinės saugos veiksmams“ įrašyti žodžius „civilinės saugos operacijos vadovo pareigas“ ir šią dalį išdėstyti taip:\n\n„1. Gaisrų gesinimą, žmonių paiešką ir gelbėjimą bei skubų iškeldinimą iš ekstremalaus įvykio židinio organizuoja ir civilinės saugos operacijos vadovo pareigas pradiniu neatidėliotinu atveju vykdo gelbėjimo darbų vadovas.“\n\n2. Pakeisti 30 straipsnio 2 dalį ir ją išdėstyti taip:\n\n„2. Neatidėliotinais atvejais likviduojant ekstremalių situacijų padarinius, atsižvelgiant į jų kilimo priežastis, priešgaisrinės gelbėjimo tarnybos, policijos pareigūnai ar sveikatos priežiūros specialistai atlieka gelbėjimo darbų vadovo funkcijas be atskiro nurodymo.“\n\n3. Pakeisti 30 straipsnio 6 dalį ir ją išdėstyti taip:\n\n„6. Asmens ir visuomenės sveikatos priežiūros įstaigos turi būti pasirengusios organizuoti savo įstaigų veiklą ekstremalių situacijų atvejais pagal iš anksto parengtą įstaigos civilinės saugos parengties ekstremalioms situacijoms planą. Planas rengiamas pagal Sveikatos apsaugos ministerijos rekomendacijas.“\n\n4. Pakeisti 30 straipsnio 7 dalį ir ją išdėstyti taip:\n\n„7. Pradėjus telkti savivaldybės teritorijoje turimus materialinius išteklius arba juos gaunant iš kitų savivaldybių, civilinės saugos operacijos vadovo pareigas pradeda vykdyti savivaldybės ekstremalių situacijų valdymo centro vadovas. Jis koordinuoja visą gelbėjimo darbų vadovui (-ams) teikiamą pagalbą.“\n\n5. Pakeisti 30 straipsnio 8 dalį ir ją išdėstyti taip:\n\n„8. Ekstremaliai situacijai apėmus kelių savivaldybių teritorijas ir paveikus daug gyventojų, Civilinės saugos operacijos vadovo pareigas, pasitelkdamas savivaldybių ekstremalių situacijų valdymo centrų vadovus, vykdo apskrities ekstremalių situacijų valdymo centro vadovas.“\n\n6. Pakeisti 30 straipsnio 9 dalį ir ją išdėstyti taip:\n\n„9. Kai ekstremali situacija apima vieną ar daugiau apskričių teritorijų arba ekstremalios situacijos padariniams likviduoti reikalinga valstybinio lygio civilinės saugos ir gelbėjimo sistemos institucijų pagalba, atsižvelgiant į ekstremalios situacijos pobūdį pagal iš anksto parengtus ir suderintus civilinės saugos parengties ekstremalioms situacijoms planus civilinės saugos operacijos vadovo pareigas vykdo Ministro Pirmininko paskirtas Vyriausybės narys arba atsakingos už ekstremalios situacijos valdymą institucijos vadovas. Paskirtam civilinės saugos operacijos vadovui savo funkcijas atlikti padeda Ekstremalių situacijų valdymo centras.“"
    },
    {
      "provision_ref": "art20",
      "section": "20",
      "title": "20 straipsnis. Įstatymo papildymas 301 straipsniu",
      "content": "Papildyti Įstatymą 301 straipsniu:\n\n„301 straipsnis. Materialinių išteklių ir bendrosios bei specialiosios paskirties formuočių telkimas\n\n1. Ekstremalių situacijų atvejais apskrities viršininko ar savivaldybės administracijos direktoriaus reikalavimu susitarimo pagrindu ūkio subjektai teikia turimus materialinius išteklius ir bendrosios bei specialiosios paskirties formuotes gelbėjimo ir padarinių likvidavimo darbams atlikti.\n\n2. Neatidėliotinais atvejais, kai iškyla didelė grėsmė žmonių gyvybei, sveikatai ar asmenų turtui, ūkio subjektai apskrities viršininko ar savivaldybės administracijos direktoriaus reikalavimu teikia turimus materialinius išteklius ir bendrosios bei specialiosios paskirties formuotes gelbėjimo ir padarinių likvidavimo darbams atlikti. Apskrities viršininkas ir savivaldybės administracijos direktorius privalo siekti, kad ūkio subjektų nuostoliai ir veiklos sutrikdymai būtų kiek įmanoma mažesni.\n\n3. Materialinių išteklių ir bendrosios bei specialiosios paskirties formuočių pasitelkimo ekstremalių situacijų atvejais tvarką ir patirtų išlaidų kompensavimo tvarką nustato Vyriausybė.“"
    },
    {
      "provision_ref": "art21",
      "section": "21",
      "title": "21 straipsnis. 31 straipsnio pakeitimas",
      "content": "Pakeisti 31 straipsnį ir jį išdėstyti taip:\n\n„31 straipsnis. Radiacinių ir pramoninių avarijų prevencija, avarijų padarinių likvidavimas\n\n1. Radiacinių avarijų prevencijos ir jų padarinių likvidavimo tvarką bei atsakomybės pagrindus nustato Branduolinės energijos bei Radiacinės saugos įstatymai.\n\n2. Valstybės institucijos, apskritys ir savivaldybės rengia veiksmų radiacinės avarijos Ignalinos atominėje elektrinėje atveju planus ir gyventojų apsaugos priemones bei padarinių, kurie susidarė už pavojingų objektų ribų, likvidavimo priemones, įtrauktas į civilinės saugos parengties ekstremalioms situacijoms planus. Planų rengimo metodiką ir užduotis nustato Civilinės saugos departamentas.\n\n3. Pramoninių avarijų prevencijos, likvidavimo ir tyrimo tvarką reglamentuoja Pramoninių avarijų prevencijos, likvidavimo ir tyrimo nuostatai. Juos tvirtina Vyriausybė.\n\n4. Civilinės saugos departamentas yra kompetentinga institucija, kuri organizuoja ir koordinuoja valstybės priežiūros ir kontrolės institucijų veiklą pramoninių avarijų prevencijos ir likvidavimo srityje.\n\n5. Civilinės saugos departamentas:\n\n1) rengia Lietuvos Respublikos gyventojų apsaugos radiacinės avarijos Ignalinos atominėje elektrinėje atveju planą, Pramoninių avarijų prevencijos, likvidavimo ir tyrimo nuostatus ir Avarijų pavojinguose objektuose likvidavimo planų sudarymo tvarką;\n\n2) kontroliuoja ir vertina pavojingų objektų pavojaus ir rizikos analizę, avarijų likvidavimo planų sudarymą, planuose numatytų prevencinių priemonių vykdymą ir pasirengimą galimų avarijų likvidavimo darbams;\n\n3) sudaro pavojingų objektų veiklos patikrinimų programą ir organizuoja jos vykdymą;\n\n4) organizuoja ir kontroliuoja valstybės ir savivaldybių institucijų pasirengimą radiacinės ir pramoninės avarijos padariniams likviduoti už atominės elektrinės sanitarinės zonos bei pavojingų objektų ribų;\n\n5) Vyriausybės nustatyta tvarka teikia apie pavojingus objektus informaciją ir ataskaitas Europos Komisijai.\n\n6. Jeigu pavojingo objekto veiklos vykdytojas nesiima Pramoninių avarijų prevencijos, likvidavimo ir tyrimo nuostatuose nustatytų prevencinių priemonių avarijoms išvengti, galimų avarijų padariniams švelninti ir likviduoti, kyla pavojus žmonėms ir aplinkai, Civilinės saugos departamento vadovaujama iš valstybės priežiūros ir kontrolės institucijų specialistų sudaryta komisija Vyriausybės nustatyta tvarka šio objekto veiklą sustabdo. Įvykdžius komisijos reikalavimus, objekto veikla atnaujinama.“"
    },
    {
      "provision_ref": "art22",
      "section": "22",
      "title": "22 straipsnis. 32 straipsnio 1, 2, 4 ir 5 dalių pakeitimas",
      "content": "Pakeisti 32 straipsnio 1, 2, 4 ir 5 dalis ir visą straipsnį išdėstyti taip:\n\n„32 straipsnis. Gyventojų evakavimas\n\n1. Atsižvelgiant į ekstremalios situacijos mastą ir pavojų gyventojams, sprendimus dėl gyventojų evakavimo priima apskričių viršininkai, savivaldybių administracijų direktoriai, ūkio subjektų ir įstaigų vadovai, o atskirais atvejais sprendimą dėl skubaus žmonių iškeldinimo iš ekstremalaus įvykio židinio priima Valstybinės priešgaisrinės gelbėjimo tarnybos, savivaldybės priešgaisrinės tarnybos ir policijos pareigūnai. Gyventojai evakuojami teritoriniu principu.\n\n2. Gyventojų evakavimą ir priėmimą organizuoja prie savivaldybių ekstremalių situacijų valdymo centrų sudarytos gyventojų evakavimo ir priėmimo komisijos, joms vadovauja savivaldybės administracijos direktoriaus paskirti vadovai. Gyventojų evakavimo ir priėmimo komisijos sudaromos iš atitinkamos savivaldybės administracijos, sveikatos apsaugos, policijos, autotransporto ir kitų įstaigų specialistų. Evakavimo ir priėmimo komisijų veiklos nuostatus ir komisijų sudėtį tvirtina savivaldybės administracijos direktorius.\n\n3. Gyventojų evakavimo organizavimo tvarką nustato Vyriausybė.\n\n4. Įvykus radiacinei avarijai Ignalinos atominėje elektrinėje, gyventojai evakuojami pagal Civilinės saugos departamento parengtą Lietuvos Respublikos gyventojų apsaugos radiacinės avarijos Ignalinos atominėje elektrinėje atveju planą. Šio plano pagrindu Ignalinos, Zarasų ir Visagino savivaldybių administracijų direktoriai rengia detalius gyventojų evakavimo planus ir derina evakuojamų gyventojų apgyvendinimo klausimus su savivaldybių, į kurias evakuojami gyventojai, administracijų direktoriais.\n\n5. Savivaldybių, į kurias evakuojami Ignalinos, Zarasų ir Visagino savivaldybių gyventojai, administracijų direktoriai parūpina autotransportą ir organizuoja evakuotųjų apgyvendinimą. Savivaldybių administracijų direktoriai su transporto savininkais iš anksto sudaro sutartis dėl autotransporto suteikimo ir ruošia evakuotiesiems apgyvendinimo vietas.\n\n6. Gyventojų evakavimo ir apgyvendinimo išlaidos kompensuojamos iš valstybės biudžeto lėšų Vyriausybės nustatyta tvarka.“"
    },
    {
      "provision_ref": "art23",
      "section": "23",
      "title": "23 straipsnis. 33 straipsnio pakeitimas",
      "content": "1. Pakeisti 33 straipsnio 1 dalį ir ją išdėstyti taip:\n\n„1. Civilinės saugos pagrindų mokymas organizuojamas bendrojo lavinimo, profesinėse mokyklose ir aukštosiose neuniversitetinėse mokyklose-kolegijose pagal Civilinės saugos departamento parengtas civilinės saugos mokymo programas, patvirtintas Švietimo ir mokslo ministerijos.“\n\n2. 33 straipsnio 2 dalį pripažinti netekusia galios.\n\n3. 33 straipsnio 3 dalyje vietoj žodžių „pagal civilinės saugos mokymo programas, jas tvirtina Civilinės saugos departamentas“ įrašyti žodžius „remiantis tipinėmis Civilinės saugos departamento parengtomis ir patvirtintomis civilinės saugos mokymo programomis“ ir šią dalį išdėstyti taip:\n\n„3. Ūkio subjektuose ir įstaigose civilinės saugos pagrindų mokoma remiantis tipinėmis Civilinės saugos departamento parengtomis ir patvirtintomis civilinės saugos mokymo programomis. Ūkio subjektų, įstaigų vadovai nustato darbuotojų mokymo ir praktinių įgūdžių patikrinimo tvarką.“\n\n4. 33 straipsnio 4 dalyje vietoj žodžių „rajono (miesto)“ įrašyti žodį „savivaldybės“ ir šią dalį išdėstyti taip:\n\n„4. Nedirbantys gyventojai civilinės saugos pagrindų mokosi savarankiškai pagal savivaldybių civilinės saugos pareigūnų parengtas atmintines, o jų praktiniai įgūdžiai tikrinami savivaldybės civilinės saugos pratybų metu.“"
    },
    {
      "provision_ref": "art24",
      "section": "24",
      "title": "24 straipsnis. 34 straipsnio pakeitimas",
      "content": "34 straipsnyje vietoj žodžių „krašto apsaugos ministras“ įrašyti žodžius „vidaus reikalų ministras“ ir šį straipsnį išdėstyti taip:\n\n„34 straipsnis. Civilinės saugos mokymo centras\n\nCivilinės saugos mokymo centras (toliau – Mokymo centras) yra prie Civilinės saugos departamento įsteigta pagrindinė civilinės saugos ir gelbėjimo sistemos mokymo įstaiga. Mokymo centrą steigia ir jo nuostatus tvirtina vidaus reikalų ministras.“"
    },
    {
      "provision_ref": "art25",
      "section": "25",
      "title": "25 straipsnis. 35 straipsnio pakeitimas",
      "content": "35 straipsnyje po žodžio „Valstybės“ išbraukti žodį „valdymo“ ir šį straipsnį išdėstyti taip:\n\n„35 straipsnis. Civilinės saugos pratybos ir treniruotės\n\nValstybės ir savivaldybių institucijų, ūkio subjektų pasirengimui ekstremalioms situacijoms patikrinti bei jų valdymo praktiniams įgūdžiams tobulinti Vyriausybės nustatyta tvarka rengiamos ir iš valstybės biudžeto finansuojamos civilinės saugos pratybos ir treniruotės.“"
    },
    {
      "provision_ref": "art26",
      "section": "26",
      "title": "26 straipsnis. 38 straipsnio 2 dalies pripažinimas netekusia galios",
      "content": "38 straipsnio 2 dalį pripažinti netekusia galios."
    },
    {
      "provision_ref": "art27",
      "section": "27",
      "title": "27 straipsnis. 39 straipsnio 3 dalies pakeitimas",
      "content": "39 straipsnio 3 dalyje po žodžio „valstybės“ išbraukti žodį „valdymo“ ir šią dalį išdėstyti taip:\n\n„3. Vyriausybė ir kitos valstybės institucijos, taip pat savivaldybių institucijos aprūpina civilinės saugos ir gelbėjimo sistemos institucijas, ekstremalių situacijų valdymo centrus, civilinės saugos ir gelbėjimo sistemos pajėgas bei stebėjimo ir laboratorinės kontrolės tinklą sudarančias įstaigas patalpomis.“"
    },
    {
      "provision_ref": "art28",
      "section": "28",
      "title": "28 straipsnis. Aštuntojo skirsnio pavadinimo pakeitimas",
      "content": "Pakeisti aštuntojo skirsnio pavadinimą ir jį išdėstyti taip:\n\n„AŠTUNTASIS SKIRSNIS\nATSAKOMYBĖ UŽ CIVILINĖS SAUGOS ĮSTATYMO PAŽEIDIMUS,  KOMPENSACIJA IR VALSTYBĖS PARAMOS TEIKIMAS“"
    },
    {
      "provision_ref": "art29",
      "section": "29",
      "title": "29 straipsnis. 42 straipsnio pakeitimas",
      "content": "Pakeisti 42 straipsnį ir jį išdėstyti taip:\n\n„42 straipsnis. Kompensacija už materialinių išteklių ir bendrosios bei specialiosios paskirties formuočių pasitelkimą, valstybės paramos teikimas\n\n1. Išlaidos, susijusios su materialinių išteklių ir bendrosios bei specialiosios paskirties formuočių pasitelkimu gelbėjimo ir ekstremalių situacijų padarinių šalinimo darbams atlikti, ūkio subjektams yra kompensuojamos.\n\n2. Valstybės parama teikiama juridiniams ir fiziniams asmenims, kurie dėl ekstremalios situacijos patyrė žalos ir nuostolių.\n\n3. Kompensacija už materialinių išteklių ir bendrosios bei specialiosios paskirties formuočių pasitelkimą mokama bei valstybės parama už patirtą žalą ir nuostolius teikiama iš valstybės biudžeto Vyriausybės nustatyta tvarka.\n\n4. Jeigu fiziniai ir juridiniai asmenys patyrė nuostolių dėl branduolinio objekto padarytos žalos arba nuostolių, kurių kilmės priežasties negalima aiškiai atskirti nuo branduolinės energetikos objekto padarytos žalos, šie nuostoliai yra atlyginami Branduolinės energijos įstatymo nustatyta tvarka.“"
    },
    {
      "provision_ref": "art30",
      "section": "30",
      "title": "30 straipsnis. Pasiūlymas Vyriausybei",
      "content": "Pasiūlyti Vyriausybei iki 2004 m. spalio 1 d. parengti bendrai civilinės saugos ir gelbėjimo institucijai prie Vidaus reikalų ministerijos sukurti reikalingus įstatymų projektus ir pateikti juos Seimui."
    },
    {
      "provision_ref": "art31",
      "section": "31",
      "title": "31 straipsnis. Įstatymo įsigaliojimas",
      "content": "Šio Įstatymo 2 straipsnio 1 dalis, 4, 5, 11 ir 24 straipsniai įsigalioja nuo 2004 m. balandžio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             ROLANDAS PAKSAS"
    }
  ],
  "definitions": [
    {
      "term": "Veiklos vykdytojas",
      "definition": "pavojingo objekto savininkas arba valdytojas.",
      "source_provision": "art1"
    },
    {
      "term": "Gelbėjimo darbų vadovas",
      "definition": "civilinės saugos ir gelbėjimo sistemos institucijos pareigūnas, kuris vadovauja gelbėjimo ir ekstremalios situacijos padarinių likvidavimo darbams įvykio vietoje.",
      "source_provision": "art1"
    },
    {
      "term": "Už ekstremalios situacijos valdymą atsakinga institucija",
      "definition": "valstybės institucija, kompetentinga konkrečios ekstremalios situacijos padarinių likvidavimo srityje.",
      "source_provision": "art1"
    },
    {
      "term": "Įstaiga",
      "definition": "mokslo, mokymo, kultūros ir kitokį negamybinį darbą atliekantis juridinis asmuo, išskyrus valstybės ir savivaldybių institucijas ir įstaigas.“",
      "source_provision": "art1"
    }
  ]
}
