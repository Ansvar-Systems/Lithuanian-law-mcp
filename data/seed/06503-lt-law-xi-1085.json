{
  "id": "lt-law-xi-1085",
  "type": "statute",
  "title": "Lietuvos Respublikos statistikos įstatymo 2, 6, 7, 11, 18 straipsnių pakeitimo ir 9 straipsnio pripažinimo netekusiu galios įstatymas",
  "short_name": "XI-1085",
  "status": "in_force",
  "issued_date": "2010-11-04",
  "in_force_date": "2010-11-23",
  "url": "https://e-tar.lt/portal/lt/legalAct/TAR.01A1C3279268/dBydigLevS",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 10 dalies pakeitimas",
      "content": "1. Pakeisti 2 straipsnio 10 dalį ir ją išdėstyti taip:\n\n„10. Oficialiosios statistikos darbų programa – statistikos darbų (tyrimų), būtinų valstybės valdymui ir visuomenės reikmėms, pavedamų vykdyti Lietuvos statistikos departamentui (toliau – Statistikos departamentas), jo teritorinėms įstaigoms, kitoms valstybės ir savivaldybių institucijoms bei įstaigoms, sąrašas, kuriame nurodoma už darbo atlikimą atsakinga institucija, darbo pavadinimas, atlikimo periodiškumas, būdas ir rezultatų pateikimo laikas.“\n\n2. Pakeisti 2 straipsnio 10 dalį ir ją išdėstyti taip:\n\n„10. Oficialiosios statistikos darbų programa – statistikos darbų (tyrimų), būtinų valstybės valdymui ir visuomenės reikmėms, pavedamų vykdyti Lietuvos statistikos departamentui (toliau – Statistikos departamentas), kitoms valstybės ir savivaldybių institucijoms bei įstaigoms, sąrašas, kuriame nurodoma už darbo atlikimą atsakinga institucija, darbo pavadinimas, atlikimo periodiškumas, būdas ir rezultatų pateikimo laikas.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 2 punkto pripažinimas netekusiu galios",
      "content": "6 straipsnio 2 punktą pripažinti netekusiu galios."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 1 ir 3 dalių pakeitimas",
      "content": "1. Pakeisti 7 straipsnio 1 dalį ir ją išdėstyti taip:\n\n„1. Statistikos departamentas yra Vyriausybės įstaiga, dalyvaujanti formuojant valstybės politiką finansų ministrui priskirtoje statistikos valdymo srityje ir ją įgyvendinanti. Statistikos departamentas yra viešasis juridinis asmuo, turintis sąskaitą banke ir antspaudą su Lietuvos valstybės herbu ir savo pavadinimu „Lietuvos statistikos departamentas“. Statistikos departamentas yra iš valstybės biudžeto išlaikoma biudžetinė įstaiga. Statistikos departamento nuostatus tvirtina Vyriausybė. Statistikos departamento administracijos struktūrą tvirtina Vyriausybė arba paveda tvirtinti Statistikos departamento generaliniam direktoriui.“\n\n2. Pakeisti 7 straipsnio 3 dalį ir ją išdėstyti taip:\n\n„3. Statistikos departamentui vadovauja generalinis direktorius – valstybės pareigūnas, kurį finansų ministro teikimu ketveriems metams į pareigas priima ir iš jų atleidžia Vyriausybė. Į Statistikos departamento generalinio direktoriaus pareigas gali būti priimamas asmuo, turintis aukštąjį universitetinį išsilavinimą (magistro kvalifikacinį laipsnį) arba jam prilygintą vientisųjų studijų aukštąjį universitetinį išsilavinimą ir ne mažesnį kaip 5 metų darbo statistikos srityje ir 5 metų vadovaujamo darbo viešojo administravimo srityje stažą. Statistikos departamento generalinis direktorius gali būti skiriamas eiti šias pareigas ne daugiau kaip dvi kadencijas iš eilės. Statistikos departamento generalinio direktoriaus įgaliojimų įgyvendinimas negali būti susietas su jokios politinės partijos veikla. Statistikos departamento generalinis direktorius yra atsakingas ir atskaitingas Vyriausybei ir finansų ministrui.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pripažinimas netekusiu galios",
      "content": "9 straipsnį pripažinti netekusiu galios."
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 2 dalies pakeitimas",
      "content": "Pakeisti 11 straipsnio 2 dalį ir ją išdėstyti taip:\n\n„2. Statistikos tarybą sudaro valstybės ir savivaldybių institucijų, įstaigų, tvarkančių statistiką, mokslo įstaigų, visuomeninių organizacijų, įmonių, kitų respondentų ir visuomenės informavimo priemonių atstovai. Statistikos tarybos sudėtį ir Statistikos tarybos nuostatus tvirtina Vyriausybė arba paveda juos tvirtinti finansų ministrui.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 1 ir 3 dalių pakeitimas",
      "content": "1. 18 straipsnio 1 dalyje išbraukti žodžius „jo teritorinių statistikos įstaigų“ ir šią dalį išdėstyti taip:\n\n„1. Statistikos departamento, kitų oficialiąją statistiką tvarkančių institucijų ir įstaigų valstybės tarnautojai privalo užtikrinti darbe naudojamų respondentų pateiktų duomenų konfidencialumą visą duomenų įslaptinimo terminą.“\n\n2. 18 straipsnio 3 dalyje išbraukti žodžius „jo teritorinių statistikos įstaigų“ ir šią dalį išdėstyti taip:\n\n„3. Statistikos departamento, kitų oficialiąją statistiką tvarkančių institucijų ir įstaigų valstybės tarnautojai, pažeidę šio įstatymo ir kitų su statistika susijusių teisės aktų reikalavimus, atsako pagal Lietuvos Respublikos įstatymus.“"
    },
    {
      "provision_ref": "art7",
      "section": "7",
      "title": "7 straipsnis. Pasiūlymai Vyriausybei ir Finansų ministerijai",
      "content": "Vyriausybė ir Finansų ministerija, atsižvelgdamos į šio įstatymo įsigaliojimo datą, parengia ir patvirtina šio įstatymo įgyvendinamuosius teisės aktus."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šis įstatymas, išskyrus 1 straipsnio 1 dalį ir 3, 5, 7, 8 straipsnius, įsigalioja 2011 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
