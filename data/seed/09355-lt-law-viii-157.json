{
  "id": "lt-law-viii-157",
  "type": "statute",
  "title": "Lietuvos Respublikos žmogaus mirties nustatymo ir kritinių būklių įstatymas",
  "short_name": "VIII-157",
  "status": "in_force",
  "issued_date": "1997-03-25",
  "in_force_date": "1997-09-01",
  "url": "https://e-tar.lt/portal/lt/legalAct/TAR.890D3838A27D/AZldPGqPHJ",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis Įstatymas reglamentuoja žmogaus kritinių būklių, mirties momento ir fakto nustatymo bei medicininio mirties liudijimo išdavimo sąlygas ir tvarką, taip pat sveikatos priežiūros darbuotojų bei kitų asmenų teises ir pareigas po to, kai yra nustatyta žmogaus kritinė būklė arba mirtis."
    },
    {
      "provision_ref": "art2",
      "section": "2",
      "title": "2 straipsnis. Pagrindinės Įstatymo sąvokos",
      "content": "1. Beviltiškas gaivinimas – gaivinimas kritinės būklės paciento, kurio ligos etiopatogenetinių gydymo būdų nėra arba jie jau išnaudoti ir yra objektyvių požymių gyvybines funkcijas užtikrinančios vienos ar kelių organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės.\nPapildyta straipsnio dalimi:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n2. Gaivinimas – medicinos pagalbos priemonės, kuriomis siekiama atnaujinti sutrikusius arba išnykusius kvėpavimą, kraujotaką, galvos smegenų veiklą ir kitas gyvybiškai svarbias žmogaus organizmo funkcijas gyvybei pavojingų būklių atvejais.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n3. Kritinės būklės – žmogaus gyvybei pavojingos būklės, pasižyminčios kritiniu kvėpavimo, kraujotakos, galvos smegenų veiklos bei kitų organizmo funkcijų lygiu ir kurioms esant reikia imtis gaivinimo bei kitų medicinos pagalbos priemonių stengiantis išsaugoti žmogaus gyvybę.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n4. Medicininis mirties liudijimas – gydytojo išduodamas dokumentas, patvirtinantis asmens mirties faktą ir būtinas mirčiai užregistruoti.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n5. Mirties faktas – faktas, konstatuojamas pagal šio Įstatymo nuostatas nustačius negrįžtamai nutrūkusią žmogaus kraujotaką ir kvėpavimą arba smegenų mirtį.\nStraipsnio dalies pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n6. Mirties momentas – laikas, kai negrįžtamai nutrūksta žmogaus kraujotaka ir kvėpavimas arba kai negrįžtamai nutrūksta visų žmogaus galvos smegenų struktūrų veikla.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n7. Mirtis – negrįžtama žmogaus organizmo, kaip visumos, žūtis.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\nAntrasis skirsnis\nKRITINIŲ BŪKLIŲ IR MIRTIES FAKTO NUSTATYMAS"
    },
    {
      "provision_ref": "art3",
      "section": "3",
      "title": "3 straipsnis. Kritinę būklę nustatantys asmenys",
      "content": "Kritinę būklę nustato:\n\n1) sveikatos priežiūros specialistai;\n\n2) farmacijos specialistai;\n\n3) Vyriausybės nustatyto sąrašo profesijų, darbų ir veiklos sričių darbuotojai, transporto priemonių vairuotojai mėgėjai, buvę kartu su nukentėjusiaisiais ar pacientais nelaimingų atsitikimų ar ūmaus gyvybei pavojingo susirgimo vietose ir privalantys suteikti jiems pirmąją pagalbą.\nStraipsnio punkto pakeitimai:\nNr. XIII-2302, 2019-07-09, paskelbta TAR 2019-07-24, i. k. 2019-12185"
    },
    {
      "provision_ref": "art4",
      "section": "4",
      "title": "4 straipsnis. Teisė nustatyti asmens mirties faktą",
      "content": "Asmens mirties faktą nustato:\n\n1) asmens sveikatos priežiūros specialybių gydytojai;\n\n2) gydytojų konsiliumas;\n\n3) skubiosios nestacionarinės medicinos pagalbos įstaigų slaugos specialistai;\n\n4) slaugos specialistas, tiesiogiai atlikęs mirusio asmens sveikatos priežiūrą nesant gydytojo;\n\n5) paramedikai;\n\n6) skubiosios medicinos pagalbos paramedikai.\n\nStraipsnio pakeitimai:\nNr. XIV-2432, 2023-12-19, paskelbta TAR 2023-12-29, i. k. 2023-25933"
    },
    {
      "provision_ref": "art5",
      "section": "5",
      "title": "5 straipsnis. Negrįžtamo žmogaus kraujotakos ir kvėpavimo nutrūkimo nustatymo sąlygos ir tvarka",
      "content": "1. Negrįžtamai nutrūkusi žmogaus kraujotaka ir kvėpavimas yra nustatomi, kai yra bent viena iš šių sąlygų:\n\n1) yra neabejotinų mirties požymių;\n\n2) jeigu nėra neabejotinų mirties požymių, – nesant gaivinamojo kardiovaskulinės sistemos atsako į gaivinimo veiksmus.\n\n2. Neabejotinų mirties požymių sąrašą ir gaivinimo standartus nustato sveikatos apsaugos ministras.\n\n3. Nustatant negrįžtamą žmogaus kraujotakos ir kvėpavimo nutrūkimą, neturi teisės dalyvauti gydytojai, atliekantys transplantacijas, ir kiti mirštančiojo organų ir (ar) audinių transplantavimu suinteresuoti asmenys.\n\nStraipsnio pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art6",
      "section": "6",
      "title": "6 straipsnis. Neteko galios nuo 2016-01-01",
      "content": "Straipsnio naikinimas:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art7",
      "section": "7",
      "title": "7 straipsnis. Smegenų mirties nustatymo sąlygos ir tvarka",
      "content": "1. Smegenų mirtis nustatoma sveikatos apsaugos ministro patvirtintais tyrimų metodais įrodžius, kad visų žmogaus galvos smegenų veikla yra negrįžtamai nutrūkusi.\n\n2. Smegenų mirtis nustatoma, kai yra abi šios sąlygos:\n\n1) smegenų mirtis nustatoma stacionarinėje asmens sveikatos priežiūros įstaigoje;\n\n2) smegenų mirtį nustato konsiliumas iš ne mažiau kaip trijų gydytojų, iš kurių vienas turi būti neurologas ar vaikų neurologas arba neurochirurgas.\n\n3. Nustatant smegenų mirtį, neturi teisės dalyvauti gydytojai, atliekantys transplantacijas, ir kiti mirštančiojo organų ir (ar) audinių transplantavimu suinteresuoti asmenys.\n\nStraipsnio pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art8",
      "section": "8",
      "title": "8 straipsnis. Mirties fakto nustatymo pasekmės",
      "content": "1. Nustačius mirties faktą, visos žmogui taikomos medicinos pagalbos priemonės nutraukiamos, jeigu mirusiojo organų ir (ar) audinių nenumatoma panaudoti transplantacijai.\n\n2. Apie asmens, kurio audiniai ir (ar) organai gali būti panaudoti transplantacijai, mirties faktą turi būti pranešama Nacionaliniam transplantacijos biurui prie Sveikatos apsaugos ministerijos.\n\n3. Jeigu mirusiojo organus ir (ar) audinius numatoma panaudoti transplantacijai, leidžiama jam taikyti tik tas medicinos pagalbos priemones, kuriomis stengiamasi užtikrinti organų, audinių tinkamumą persodinti į kito žmogaus kūną.\n\nStraipsnio pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918\n\nTrečiasis skirsnis\nKRITINĘ BŪKLĘ IR MIRTĮ NUSTATANČIŲ ASMENŲ TEISĖS IR PAREIGOS"
    },
    {
      "provision_ref": "art9",
      "section": "9",
      "title": "9 straipsnis. Kritinę būklę nustačiusio asmens pareigos",
      "content": "1. Kritinę būklę nustatęs asmuo privalo nedelsdamas suteikti žmogui pirmąją medicinos pagalbą ir imtis kitų galimų priemonių žmogaus gyvybei išsaugoti.\n\n2. Sveikatos priežiūros ir farmacijos specialistų kompetenciją teikti pirmąją medicinos pagalbą nustato sveikatos apsaugos ministras. Vyriausybės nustatyto sąrašo profesijų, darbų ir veiklos sričių darbuotojų bei transporto priemonių vairuotojų mėgėjų, buvusių kartu su nukentėjusiaisiais ar pacientais nelaimingų atsitikimų ar ūmaus gyvybei pavojingo susirgimo vietose ir privalančių suteikti jiems pirmąją pagalbą, taip pat įstatymų nustatytų kitų asmenų kompetenciją šiais klausimais nustato Vyriausybė.\nStraipsnio dalies pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918\nNr. XIII-2302, 2019-07-09, paskelbta TAR 2019-07-24, i. k. 2019-12185"
    },
    {
      "provision_ref": "art10",
      "section": "10",
      "title": "10 straipsnis. Teisė nepradėti gaivinimo",
      "content": "1. Leidžiama nepradėti gaivinimo:\n\n1) jeigu yra neabejotinų mirties požymių: negrįžtamai nutrūkusi kraujotaka ir kvėpavimas, lavoniškas atšalimas, lavoniškas sustingimas, yra lavondėmių ir kitų ankstyvųjų bei vėlyvųjų lavoniškų reiškinių;\n\n2) jeigu pacientas yra pareiškęs rašytinį nesutikimą, kad pacientas būtų gaivinamas, ir yra gydytojų konsiliumo sprendimas, kad paciento gaivinimas prilygtų beviltiškam gaivinimui. Į gydytojų konsiliumo sudėtį turi įeiti bent vienas gydytojas anesteziologas-reanimatologas. Gydytojų konsiliumo sprendimas priimamas vadovaujantis sveikatos apsaugos ministro nustatytais vienos ar kelių žmogaus organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės, požymiais ir tvarka. Rašytinio paciento nesutikimo, kad būtų gaivinamas, pareiškimo tvarką nustato sveikatos apsaugos ministras;\nStraipsnio punkto pakeitimai:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n3) jeigu yra gydytojų konsiliumo sprendimas, kad paciento gaivinimas prilygtų beviltiškam gaivinimui. Į gydytojų konsiliumo sudėtį turi įeiti bent vienas gydytojas anesteziologas-reanimatologas. Gydytojų konsiliumo sprendimas priimamas vadovaujantis sveikatos apsaugos ministro nustatytais vienos ar kelių žmogaus organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės, požymiais ir tvarka ir įgauna teisinę galią, kai yra paciento arba Lietuvos Respublikos pacientų teisių ir žalos sveikatai atlyginimo įstatymo nustatytais atvejais – paciento atstovo rašytinis pritarimas. Rašytinio pritarimo davimo tvarką nustato sveikatos apsaugos ministras;\nPapildyta straipsnio punktu:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n4) tais atvejais, kai gaivinimas kelia tiesioginę grėsmę kritinę būklę nustačiusio asmens gyvybei.\nStraipsnio punkto numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n2. Jeigu dėl šio straipsnio 1 dalies 1, 2 ir 3 punktuose nustatytų sąlygų yra abejonių, kritinę būklę nustatęs asmuo privalo pradėti gaivinimą.\nStraipsnio dalies pakeitimai:\nNr. XIII-2302, 2019-07-09, paskelbta TAR 2019-07-24, i. k. 2019-12185"
    },
    {
      "provision_ref": "art11",
      "section": "11",
      "title": "11 straipsnis. Teisė nutraukti gaivinimą",
      "content": "Leidžiama nutraukti gaivinimą:\n\n1) gaivinimo metu atsinaujinus gyvybiškai svarbioms organizmo funkcijoms;\n\n2) gaivinimo metu išryškėjus šiame Įstatyme numatytiems neabejotiniems mirties požymiams;\n\n3) išaiškėjus, jog pacientas yra pareiškęs rašytinį nesutikimą, kad būtų gaivinamas, ir yra gydytojų konsiliumo sprendimas, kad paciento gaivinimas prilygtų beviltiškam gaivinimui. Į gydytojų konsiliumo sudėtį turi įeiti bent vienas gydytojas anesteziologas-reanimatologas. Gydytojų konsiliumo sprendimas priimamas vadovaujantis sveikatos apsaugos ministro nustatytais vienos ar kelių žmogaus organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės, požymiais ir tvarka;\nStraipsnio punkto pakeitimai:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n4) išaiškėjus, jog yra gydytojų konsiliumo sprendimas, kad paciento gaivinimas prilygtų beviltiškam gaivinimui. Į gydytojų konsiliumo sudėtį turi įeiti bent vienas gydytojas anesteziologas-reanimatologas. Gydytojų konsiliumo sprendimas priimamas vadovaujantis sveikatos apsaugos ministro nustatytais vienos ar kelių žmogaus organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės, požymiais ir tvarka ir įgauna teisinę galią, kai yra paciento arba Pacientų teisių ir žalos sveikatai atlyginimo įstatymo nustatytais atvejais – paciento atstovo rašytinis pritarimas;\nPapildyta straipsnio punktu:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\n5) iškilus tiesioginei grėsmei gaivinančio asmens gyvybei.\nStraipsnio punkto numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185"
    },
    {
      "provision_ref": "art12",
      "section": "12",
      "title": "12 straipsnis. Asmens mirties faktą nustačiusio asmens pareigos",
      "content": "1. Asmens mirties faktą nustatęs asmuo privalo nedelsdamas nustatyta tvarka pažymėti tai medicinos dokumentuose.\n\n2. Asmens mirties faktą nustatęs asmuo privalo nedelsdamas pranešti apie tai policijai, jeigu yra bent viena iš šių sąlygų:\n\n1) nustatyta arba įtariama smurtinė mirtis;\n\n2) mirtis įvyko viešoje vietoje;\n\n3) nenustatyta mirusiojo asmenybė;\n\n4) neaiški mirties priežastis, jei mirtis įvyko už stacionarinės asmens sveikatos priežiūros įstaigos ribų;\n\n5) staigi arba netikėta mirtis;\n\n6) mirė pacientas, išbuvęs stacionarinėje asmens sveikatos priežiūros įstaigoje mažiau nei 24 valandas, išskyrus atvejus, kai mirtis įvyko dėl nustatytos lėtinės ligos;\n\n7) nustatyta arba įtariama, jog mirtis įvyko nuo gamybinės traumos, apsinuodijimo, profesinės ligos, ypač pavojingos infekcinės ligos;\n\n8) mirusiajam jo paskutinio susirgimo metu nebuvo teikiama medicinos pagalba;\n\n9) to reikalauja mirusiojo teisėtas atstovas;\n\n10) kitais įstatymų numatytais atvejais.\n\n3. Apie asmens mirties faktą įstatymų nustatyta tvarka turi būti pranešta jo giminėms ar artimiesiems.\n\nKetvirtasis skirsnis\nMEDICININIO MIRTIES LIUDIJIMO IŠDAVIMO TVARKA"
    },
    {
      "provision_ref": "art13",
      "section": "13",
      "title": "13 straipsnis. Medicininis mirties liudijimas",
      "content": "1. Medicininį mirties liudijimą išduoda:\n\n1) mirčiai įvykus ne stacionarinėje asmens sveikatos priežiūros įstaigoje, – ambulatorinę medicinos pagalbą teikiantis gydytojas;\n\n2) lavono teismo medicinos ekspertinį tyrimą atlikęs gydytojas teismo medicinos ekspertas;\nStraipsnio punkto pakeitimai:\nNr. XIV-1085, 2022-05-12, paskelbta TAR 2022-05-27, i. k. 2022-11381\n\n3) lavono patologoanatominį tyrimą atlikęs gydytojas patologas;\n\n4) įstatymų nustatytais atvejais – stacionarinės asmens sveikatos priežiūros įstaigos gydytojas, nustatęs asmens mirties faktą.\n\n2. Gali būti išduodamas laikinas arba galutinis medicininis mirties liudijimas.\n\n3. Laikinas medicininis mirties liudijimas išduodamas:\n\n1) kai medicininio mirties liudijimo išrašymo metu nežinoma mirties priežastis;\n\n2) kai reikia atlikti papildomą lavono arba jo audinių tyrimą mirties priežasčiai nustatyti arba patikslinti.\n\n4. Laikinas medicininis mirties liudijimas ne vėliau kaip per tris mėnesius turi būti pakeistas galutiniu medicininiu mirties liudijimu.\nStraipsnio dalies pakeitimai:\nNr. XIV-1085, 2022-05-12, paskelbta TAR 2022-05-27, i. k. 2022-11381\n\n5. Medicininio mirties liudijimo išdavimo tvarką nustato sveikatos apsaugos ministras.\nStraipsnio dalies pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art14",
      "section": "14",
      "title": "14 straipsnis. Medicininio mirties liudijimo rekvizitai",
      "content": "1. Medicininio mirties liudijimo mirties priežasčių dalis turi atitikti Pasaulio sveikatos organizacijos rekomenduojamą standartą.\nStraipsnio dalies pakeitimai:\nNr. XIV-1085, 2022-05-12, paskelbta TAR 2022-05-27, i. k. 2022-11381\n\n2. Medicininiame mirties liudijime turi būti nurodomi šie mirusiojo duomenys:\n\n1) vardas ir pavardė;\n\n2) asmens kodas;\n\n3) gimimo data;\n\n4) mirties data;\n\n5) nuolatinė gyvenamoji vieta;\n\n6) mirties vieta;\n\n7) mirties priežastis;\n\n8) medicininį mirties liudijimą išdavusio gydytojo pareigos, vardas, pavardė ir parašas;\n\n9) žyma, kad yra bent viena iš sąlygų, nurodytų šio įstatymo 12 straipsnio 2 dalyje, arba jų nėra.\nPapildyta straipsnio punktu:\nNr. XIII-1190, 2018-05-24, paskelbta TAR 2018-06-05, i. k. 2018-09347\n\n3. Mirusiojo, kurio asmens tapatybė nenustatyta, medicininiame mirties liudijime gali būti neįrašomi šio straipsnio 2 dalies 1–6 punktuose nurodyti duomenys.\n\n4. Kūdikio medicininiame mirties liudijime turi būti nurodyta, ar jis gimė išnešiotas, taip pat mirusio kūdikio svoris jam gimus.\n\n5. Medicininio mirties liudijimo formą nustato sveikatos apsaugos ministras.\nStraipsnio dalies pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art15",
      "section": "15",
      "title": "15 straipsnis. Medicininio mirties liudijimo išdavimas",
      "content": "1. Medicininį mirties liudijimą išduoda šio Įstatymo 13 straipsnio 1 dalyje nurodyti asmenys.\n\n2. Medicininis mirties liudijimas išduodamas tą pačią dieną, kurią dėl jo kreipiamasi į asmens sveikatos priežiūros įstaigą, kurioje medicinos praktika verčiasi medicininius mirties liudijimus išduodantis gydytojas.\n\n3. Asmens sveikatos priežiūros įstaigos, kuriose medicinos praktika verčiasi medicininius mirties liudijimus išduodantis gydytojas, privalo užtikrinti, kad medicininiai mirties liudijimai būtų išduodami ir poilsio bei švenčių dienomis.\n\n4. Asmens sveikatos priežiūros įstaiga nedelsdama, ne vėliau kaip kitą darbo dieną po medicininio mirties liudijimo išrašymo dienos, privalo medicininį mirties liudijimą elektroninių ryšių priemonėmis perduoti mirusio asmens gyvenamosios vietos, o kai asmuo neturi gyvenamosios vietos, – asmens mirties vietos civilinės metrikacijos įstaigai.\n\nStraipsnio pakeitimai:\nNr. XIV-1085, 2022-05-12, paskelbta TAR 2022-05-27, i. k. 2022-11381"
    },
    {
      "provision_ref": "art151",
      "section": "151",
      "title": "151 straipsnis. Mirties atvejų ir jų priežasčių valstybės registras",
      "content": "1. Mirties atvejų ir jų priežasčių valstybės registro objektas – Lietuvos Respublikos teritorijoje mirusių asmenų ir Lietuvos Respublikos piliečių, mirusių užsienyje, mirties atvejai ir jų priežastys. Mirties atvejų ir jų priežasčių valstybės registre kaupiami šio Įstatymo 14 straipsnio 2 dalies 1–7 punktuose ir 4 dalyje bei kiti Registro nuostatuose nurodyti duomenys, pateikiami registro tvarkytojui Registro nuostatuose nustatyta tvarka.\n\n2. Mirties atvejų ir jų priežasčių valstybės registrą (toliau – Registras) steigia ir jo nuostatus tvirtina Lietuvos Respublikos Vyriausybė.\n\n3. Šio straipsnio 1 dalyje nurodytus duomenis registro tvarkytojui pateikia Registro nuostatuose nurodyti duomenų teikėjai.\n\n4. Lietuvos Respublikos diplomatinės atstovybės ir konsulinės įstaigos Registro nuostatuose nustatyta tvarka registro tvarkymo įstaigai pateikia iš užsienio valstybių kompetentingų institucijų gautus duomenis apie Lietuvos Respublikos piliečių, mirusių užsienyje, mirties atvejus ir jų priežastis.\n\nStraipsnio pakeitimai:\nNr. XII-2119, 2015-12-03, paskelbta TAR 2015-12-14, i. k. 2015-19712\n\nPenktasis skirsnis\nBAIGIAMOSIOS NUOSTATOS"
    },
    {
      "provision_ref": "art16",
      "section": "16",
      "title": "16 straipsnis. Gydytojų konsiliumo sudarymas",
      "content": "Smegenų mirčiai nustatyti ir kitiems šiame Įstatyme numatytiems klausimams spręsti gydytojų konsiliumo sudarymo, sprendimų priėmimo ir įforminimo tvarką nustato sveikatos apsaugos ministras.\n\nStraipsnio pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918"
    },
    {
      "provision_ref": "art17",
      "section": "17",
      "title": "17 straipsnis. Atsakomybė",
      "content": "Asmenys, pažeidę šio Įstatymo reikalavimus, atsako įstatymų nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         ALGIRDAS BRAZAUSKAS"
    }
  ],
  "definitions": [
    {
      "term": "Beviltiškas gaivinimas",
      "definition": "gaivinimas kritinės būklės paciento, kurio ligos etiopatogenetinių gydymo būdų nėra arba jie jau išnaudoti ir yra objektyvių požymių gyvybines funkcijas užtikrinančios vienos ar kelių organų sistemų negrįžtamo pažeidimo, dėl kurio nėra mediciniškai pagrįstos tikimybės pagerinti arba atkurti paciento gyvybiškai svarbių organizmo funkcijų, buvusių iki kritinės būklės.\nPapildyta straipsnio dalimi:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Gaivinimas",
      "definition": "medicinos pagalbos priemonės, kuriomis siekiama atnaujinti sutrikusius arba išnykusius kvėpavimą, kraujotaką, galvos smegenų veiklą ir kitas gyvybiškai svarbias žmogaus organizmo funkcijas gyvybei pavojingų būklių atvejais.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Kritinės būklės",
      "definition": "žmogaus gyvybei pavojingos būklės, pasižyminčios kritiniu kvėpavimo, kraujotakos, galvos smegenų veiklos bei kitų organizmo funkcijų lygiu ir kurioms esant reikia imtis gaivinimo bei kitų medicinos pagalbos priemonių stengiantis išsaugoti žmogaus gyvybę.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Medicininis mirties liudijimas",
      "definition": "gydytojo išduodamas dokumentas, patvirtinantis asmens mirties faktą ir būtinas mirčiai užregistruoti.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Mirties faktas",
      "definition": "faktas, konstatuojamas pagal šio Įstatymo nuostatas nustačius negrįžtamai nutrūkusią žmogaus kraujotaką ir kvėpavimą arba smegenų mirtį.\nStraipsnio dalies pakeitimai:\nNr. XII-2044, 2015-11-19, paskelbta TAR 2015-11-27, i. k. 2015-18918\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Mirties momentas",
      "definition": "laikas, kai negrįžtamai nutrūksta žmogaus kraujotaka ir kvėpavimas arba kai negrįžtamai nutrūksta visų žmogaus galvos smegenų struktūrų veikla.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185",
      "source_provision": "art2"
    },
    {
      "term": "Mirtis",
      "definition": "negrįžtama žmogaus organizmo, kaip visumos, žūtis.\nStraipsnio dalies numeracijos pakeitimas:\nNr. XIII-2302, 2019-07-09, paskelbta TAR 2019-07-24, i. k. 2019-12185\n\nAntrasis skirsnis\nKRITINIŲ BŪKLIŲ IR MIRTIES FAKTO NUSTATYMAS",
      "source_provision": "art2"
    }
  ]
}
