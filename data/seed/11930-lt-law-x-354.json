{
  "id": "lt-law-x-354",
  "type": "statute",
  "title": "Lietuvos Respublikos radioaktyviųjų atliekų tvarkymo įstatymo 1 ir 2 straipsnių papildymo, 6, 12, 13, 14, 30 straipsnių pakeitimo, 27 straipsnio pripažinimo netekusiu galios ir Įstatymo papildymo priedu įstatymas",
  "short_name": "X-354",
  "status": "in_force",
  "issued_date": "2005-09-29",
  "in_force_date": "2005-10-13",
  "url": "https://e-tar.lt/portal/lt/legalAct/TAR.FA397A4639C2/SdizgSvkcc",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas 2 dalimi",
      "content": "Papildyti 1 straipsnį 2 dalimi ir visą straipsnį išdėstyti taip:\n\n„1 straipsnis. Įstatymo paskirtis\n\n1. Šis įstatymas reglamentuoja juridinių asmenų, įmonių, neturinčių juridinio asmens teisių, ir fizinių asmenų santykius tvarkant radioaktyviąsias atliekas, taip pat nustato teisinius radioaktyviųjų atliekų tvarkymo pagrindus.\n\n2. Šio įstatymo nuostatos suderintos su Europos Sąjungos teisės aktu, nurodytu šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas 30 ir 31 dalimis",
      "content": "1. Papildyti 2 straipsnį 30 dalimi:\n\n„30. Gavėjas – bet kuris fizinis ar juridinis asmuo, kuriam vežamas šaltinis.“\n\n2. Papildyti 2 straipsnį 31 dalimi:\n\n„31. Tiekėjas – bet kuris fizinis ar juridinis asmuo, tiekiantis ar padedantis gauti šaltinį.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 1, 2 ir 6 punktų pakeitimas",
      "content": "1. 6 straipsnio 1 punkte po žodžio „Aplinkos“ vietoj žodžio „bei“ įrašyti žodį „ministerija“, vietoj žodžio „ministerijomis“ įrašyti žodžius „ministerija ir“, vietoj žodžio trejiems metams“ įrašyti žodžius „trejų metų“, išbraukti žodžius „joje nurodomos numatomos šios agentūros pajamos bei išlaidos, ir kas penkeri metai“ ir šį punktą išdėstyti taip:\n\n„1) Radioaktyviųjų atliekų tvarkymo agentūros siūlymu, suderinus su Aplinkos ministerija, Sveikatos apsaugos ministerija ir Valstybine atominės energetikos saugos inspekcija, teikia Vyriausybei tvirtinti trejų metų Radioaktyviųjų atliekų tvarkymo agentūros programą, Radioaktyviųjų atliekų tvarkymo strategiją;“.\n\n2. Pakeisti 6 straipsnio 2 punktą ir jį išdėstyti taip:\n\n„2) atlieka Radioaktyviųjų atliekų tvarkymo agentūros savininko teises ir pareigas įgyvendinančios institucijos pareigas;“.\n\n3. 6 straipsnio 6 punkte vietoj žodžio „sąmatą“ įrašyti žodžius „numatomą lėšų poreikį“ ir šį punktą išdėstyti taip:\n\n„6) tvirtina ateinančių metų Radioaktyviųjų atliekų tvarkymo agentūros veiklos programą ir numatomą lėšų poreikį;“."
    },
    {
      "provision_ref": "art4",
      "section": "4",
      "title": "4 straipsnis. 12 straipsnio 2 dalies pakeitimas",
      "content": "12 straipsnio 2 dalyje vietoj žodžių „Radioaktyviųjų atliekų tvarkymo programą“ įrašyti žodžius „trejų metų Radioaktyviųjų atliekų tvarkymo agentūros veiklos programą“, išbraukti antrą sakinį ir visą dalį išdėstyti taip:\n\n„2. Agentūra veikia pagal Vyriausybės patvirtintą Radioaktyviųjų atliekų tvarkymo strategiją ir trejų metų Radioaktyviųjų atliekų tvarkymo agentūros veiklos programą.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio 2 dalies pakeitimas ir straipsnio papildymas 3 dalimi",
      "content": "1. 13 straipsnio 2 dalyje vietoj žodžio „yra“ įrašyti žodžius „gavusi Valstybinės atominės energetikos saugos inspekcijos licenciją, tampa“, vietoj žodžio „eksploatuojanti“ įrašyti žodį „eksploatuojančia“ ir šią dalį išdėstyti taip:\n\n„2. Agentūra, gavusi Valstybinės atominės energetikos saugos inspekcijos licenciją, tampa jai priskirtų saugyklų ir kapinynų eksploatuojančia organizacija.“\n\n2. Papildyti 13 straipsnį 3 dalimi:\n\n„3. Agentūra taip pat atlieka šio įstatymo ir kitų teisės aktų nustatytas ar Ūkio ministerijos pavestas funkcijas.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "14 straipsnio pavadinime vietoj žodžio „valdymas“ įrašyti žodį „taryba“, 1 dalyje vietoj žodžių „Agentūra turi tarybą“ įrašyti žodžius „Agentūroje gali būti sudaroma taryba“, 2 dalį papildyti nauju sakiniu, 3–6 dalis pripažinti netekusiomis galios ir visą straipsnį išdėstyti taip:\n\n„14 straipsnis. Agentūros taryba\n\n1. Agentūroje gali būti sudaroma taryba. Agentūros tarybos narius, tarybos pirmininką ir Agentūros direktorių skiria ir atleidžia ūkio ministras.\n\n2. Tarybą sudaro 9 nariai iš valstybės ir savivaldybės institucijų, atliekų gamintojų ir mokslo institucijų. Agentūros tarybos nario pareigos yra visuomeninės. Tarybos nariai negali dirbti Agentūroje. Agentūros tarybos reglamentą tvirtina ūkio ministras.“"
    },
    {
      "provision_ref": "art7",
      "section": "7",
      "title": "7 straipsnis. 27 straipsnio pripažinimas netekusiu galios",
      "content": "27 straipsnį pripažinti netekusiu galios."
    },
    {
      "provision_ref": "art8",
      "section": "8",
      "title": "8 straipsnis. 30 straipsnio 2 dalies pakeitimas",
      "content": "30 straipsnio 2 dalyje vietoj žodžio „importuojami“ įrašyti žodį „įvežami“, išbraukti žodžius „arba Valstybinė atominės energetikos saugos inspekcija priima sprendimą leisti šiuos šaltinius palaidoti Lietuvos Respublikoje“, papildyti dalį antru sakiniu ir visą dalį išdėstyti taip:\n\n„2. Uždarieji šaltiniai gali būti įvežami į Lietuvos Respubliką, jei juos panaudojus numatoma grąžinti tiekėjui. Gavėjas turi sudaryti sutartį su Agentūra dėl jų tvarkymo tam atvejui, jeigu dėl atsiradusių priežasčių šaltinio grąžinti tiekėjui bus neįmanoma, ir apsidrausti laidavimo draudimu sutarties su Agentūra paslaugų vertei.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nradioaktyviųjų atliekų tvarkymo\nįstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2003 m. gruodžio 22 d. Tarybos direktyva 2003/122/Euratomas dėl didelio aktyvumo uždarųjų radioaktyviųjų šaltinių ir paliktųjų šaltinių kontrolės.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
