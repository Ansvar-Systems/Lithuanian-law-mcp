{
  "id": "lt-law-ix-1483",
  "type": "statute",
  "title": "Lietuvos Respublikos korupcijos prevencijos įstatymo 2, 3, 6, 11 ir 16 straipsnių pakeitimo įstatymas",
  "short_name": "IX-1483",
  "status": "in_force",
  "issued_date": "2003-04-03",
  "in_force_date": "2003-05-01",
  "url": "https://e-tar.lt/portal/lt/legalAct/TAR.D29CE5ABB799/xTKTVdoLoY",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 ir 2 dalių pakeitimas",
      "content": "1. 2 straipsnio 1 dalyje vietoj žodžių „korupcinių nusikaltimų“ įrašyti žodžius „korupcinio pobūdžio nusikalstamų veikų“ ir šią dalį išdėstyti taip:\n\n„1. Korupcijos prevencija – korupcijos priežasčių, sąlygų atskleidimas ir šalinimas sudarant bei įgyvendinant atitinkamų priemonių sistemą, taip pat poveikis asmenims siekiant atgrasinti nuo korupcinio pobūdžio nusikalstamų veikų darymo.“\n\n2. Pakeisti 2 straipsnio 2 dalį ir ją išdėstyti taip:\n\n„2. Korupcinio pobūdžio nusikalstamos veikos – kyšininkavimas, tarpininko kyšininkavimas, papirkimas, kitos nusikalstamos veikos, jeigu jos padarytos viešojo administravimo sektoriuje arba teikiant viešąsias paslaugas siekiant sau ar kitiems asmenims naudos: piktnaudžiavimas tarnybine padėtimi arba įgaliojimų viršijimas, piktnaudžiavimas oficialiais įgaliojimais, dokumentų ar matavimo priemonių suklastojimas, sukčiavimas, turto pasisavinimas ar iššvaistymas, tarnybos paslapties atskleidimas, komercinės paslapties atskleidimas, neteisingų duomenų apie pajamas, pelną ar turtą pateikimas, nusikalstamu būdu įgytų pinigų ar turto legalizavimas, kišimasis į valstybės tarnautojo ar viešojo administravimo funkcijas atliekančio asmens veiklą ar kitos nusikalstamos veikos, kai tokių veikų padarymu siekiama ar reikalaujama kyšio, papirkimo arba nuslėpti ar užmaskuoti kyšininkavimą ar papirkimą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 2 dalies 2 punkto pakeitimas",
      "content": "3 straipsnio 2 dalies 2 punkte vietoj žodžių „korupcinių nusikaltimų“ įrašyti žodžius „korupcinio pobūdžio nusikalstamų veikų“ ir šį punktą išdėstyti taip:\n\n„2) atgrasinti asmenis nuo korupcinio pobūdžio nusikalstamų veikų darymo;“."
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 3 dalies 1 punkto ir 5 dalies 2 punkto pakeitimas",
      "content": "1. Pakeisti 6 straipsnio 3 dalies 1 punktą ir jį išdėstyti taip:\n\n„1) padaryta korupcinio pobūdžio nusikalstama veika;“.\n\n2. 6 straipsnio 5 dalies 2 punkte vietoj žodžio „korupcinių nusikaltimų“ įrašyti žodžius „korupcinio pobūdžio nusikalstamų veikų“ ir šį punktą išdėstyti taip:\n\n„2) išaiškinta korupcinio pobūdžio nusikalstamų veikų kitose panašias funkcijas atliekančiose valstybės ar savivaldybių įstaigose;“."
    },
    {
      "provision_ref": "art4",
      "section": "4",
      "title": "4 straipsnis. 11 straipsnio 1 ir 2 dalių pakeitimas",
      "content": "1. 11 straipsnio 1 dalyje vietoj žodžių „korupcinius nusikaltimus“ įrašyti žodžius „korupcinio pobūdžio nusikalstamas veikas“ ir šią dalį išdėstyti taip:\n\n„1. Valstybės tarnautojų registrui pateikiama informacija apie valstybės tarnautojus, kurie įsiteisėjusiu galutiniu teismo nuosprendžiu yra pripažinti padarę korupcinio pobūdžio nusikalstamas veikas, taip pat patraukti administracinėn ar drausminėn atsakomybėn už sunkius tarnybinius nusižengimus, susijusius su Viešųjų ir privačių interesų derinimo valstybinėje tarnyboje įstatymo reikalavimų pažeidimu, padarytus siekiant gauti neteisėtų pajamų ar privilegijų sau ar kitiems asmenims.“\n\n2. 11 straipsnio 2 dalyje vietoj žodžių „korupcinius nusikaltimus“ įrašyti žodžius „korupcinio pobūdžio nusikalstamas veikas“ ir šią dalį išdėstyti taip:\n\n„2. Juridinių asmenų registrui pateikiama informacija apie juridinius asmenis, kurie įsiteisėjusiu teismo nuosprendžiu yra pripažinti padarę korupcinio pobūdžio nusikalstamas veikas arba kurių darbuotojas ar įgaliotas atstovas įsiteisėjusiu teismo nuosprendžiu yra pripažintas padaręs korupcinio pobūdžio nusikalstamas veikas veikdamas juridinio asmens naudai arba jo interesais.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio 2 dalies 6 punkto pakeitimas",
      "content": "16 straipsnio 2 dalies 6 punkte vietoj žodžių „korupciniams nusikaltimams“ įrašyti žodžius „korupcinio pobūdžio nusikalstamoms veikoms“ ir šį punktą išdėstyti taip:\n\n„6) nesudaryti savo veiksmais ar neveikimu sąlygų korupcinio pobūdžio nusikalstamoms veikoms;“."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis Įstatymas įsigalioja kartu su Lietuvos Respublikos baudžiamuoju kodeksu (Žin., 2000, Nr. 89-2741) ir Lietuvos Respublikos baudžiamojo proceso kodeksu (Žin., 2002, Nr. 37-1341).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
