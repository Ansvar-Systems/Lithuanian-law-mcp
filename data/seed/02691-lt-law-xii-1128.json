{
  "id": "lt-law-xii-1128",
  "type": "statute",
  "title": "Lietuvos Respublikos rinkliavų įstatymo Nr. VIII-1725 5 ir 13 straipsnių pakeitimo įstatymas",
  "short_name": "XII-1128",
  "status": "in_force",
  "issued_date": "2014-09-23",
  "in_force_date": "2015-01-01",
  "url": "https://e-tar.lt/portal/lt/legalAct/69e15be04acf11e4a8328599cac64d82/ENSswPyHkN",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Valstybės rinkliavos dydžiai\n\n1. Valstybės rinkliava yra ne didesnė kaip 80 000 eurų ir apskaičiuojama atsižvelgiant į paslaugos suteikimo išlaidas, kurias sudaro išlaidos:\n\n1) darbui, susijusiam su paslaugos suteikimu, apmokėti;\n\n2) juridinę galią turinčio dokumento blankui pagaminti;\n\n3) teisės aktų nustatytų reikalavimų įvykdymui patikrinti.\n\n2. Konkrečius valstybės rinkliavos dydžius, atsižvelgdama į šio straipsnio 1 dalį, apskaičiuoja Vyriausybė. Kai apskaičiuoti valstybės rinkliavos dydžiai yra lygūs arba didesni kaip 10 eurų, jie nurodomi eurais be centų. Kai apskaičiuoti valstybės rinkliavos dydžiai yra ne didesni kaip 10 eurų, jie nurodomi eurais su centais, vieno skaitmens po kablelio tikslumu.\n\n3. Kalendoriniams metams pasibaigus, Vyriausybė, atsižvelgdama į faktišką paslaugų teikimo išlaidų padidėjimą ar sumažėjimą, perskaičiuoja ir patikslina valstybės rinkliavos dydžius ir dėl to priima nutarimą. Patikslinti valstybės rinkliavos dydžiai įsigalioja nuo einamųjų kalendorinių metų liepos 1 dienos.\n\n4. Valstybės rinkliava mokama eurais iki institucijų teikiamų paslaugų suteikimo ir yra mokėjimo dieną galiojančio dydžio.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "Pakeisti 13 straipsnio 2 dalį ir ją išdėstyti taip:\n\n„2. Vietinės rinkliavos dydis nustatomas eurais be centų, kai vietinės rinkliavos dydis yra lygus arba didesnis kaip 10 eurų. Kai vietinės rinkliavos dydis yra ne didesnis kaip 10 eurų, jis nustatomas eurais su centais, vieno skaitmens po kablelio tikslumu.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2015 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
