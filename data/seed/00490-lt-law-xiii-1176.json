{
  "id": "lt-law-xiii-1176",
  "type": "statute",
  "title": "Lietuvos Respublikos viešojo sektoriaus atskaitomybės įstatymo Nr. X-1212 1, 2, 16, 19, 20, 22, 23, 30, 31, 32, 33 ir 35 straipsnių, septintojo skirsnio pavadinimo pakeitimo ir Įstatymo papildymo 22-1 ir 32-1 straipsniais įstatymas",
  "short_name": "XIII-1176",
  "status": "in_force",
  "issued_date": "2018-05-24",
  "in_force_date": "2018-07-01",
  "url": "https://e-tar.lt/portal/lt/legalAct/12458460658d11e8ac27abd8fa093003/yQJcOcupJH",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis ir taikymas\n\n1. Šis įstatymas nustato viešojo sektoriaus subjektų finansinių ataskaitų rinkinio, biudžeto vykdymo ataskaitų rinkinio ir metinės veiklos ataskaitos parengimo reikalavimus ir atsakomybę už jų parengimą, pateikimą ir paskelbimą.\n\n2. Šis įstatymas taikomas viešojo sektoriaus subjektams. Juridiniai asmenys, kurių akcininkai (dalininkai) yra viešojo sektoriaus subjektai, ir valstybės bei savivaldybių įmonės savo finansinių ataskaitų rinkinius ir metinius pranešimus ar veiklos ataskaitas, parengtus ir patvirtintus pagal jų finansinę atskaitomybę reglamentuojančius teisės aktus, teikia tiems viešojo sektoriaus subjektams, kurie šiuose juridiniuose asmenyse įgyvendina savininko (dalininko) teises ir pareigas.\n\n3. Šio įstatymo šeštasis skirsnis netaikomas Valstybinio socialinio draudimo fondui, Privalomojo sveikatos draudimo fondui ir šių fondų administravimo įstaigoms.\n\n4. Išteklių fondų tvarkytojai, Lietuvos Respublikos investicijų įstatyme nurodytų fondų fondų arba finansinių priemonių, kai fondų fondas nesteigiamas (toliau – fondų fondai), valdytojai, kurie nėra viešojo sektoriaus subjektai, tvarkydami išteklių fondo, fondų fondo apskaitą, turi tokias pačias pareigas pagal šį įstatymą kaip išteklių fondų tvarkytojai, fondų fondų valdytojai, kurie yra viešojo sektoriaus subjektai. Jeigu fondų fondų valdytojos yra tarptautinės finansų institucijos, fondų fondų valdytojų pareigas pagal šį įstatymą turi viešojo sektoriaus subjektai, iš kurių asignavimų daromi piniginiai įnašai į fondų fondą.\n\n5. Jeigu šiame įstatyme nenustatyta kitaip, fondų fondams šio įstatymo nuostatos mutatis mutandis taikomos kaip išteklių fondams.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Papildyti 2 straipsnį 81 dalimi:\n\n„81. Centralizuotos apskaitos įstaiga – viešojo sektoriaus subjektas, kuriam pagal Lietuvos Respublikos buhalterinės apskaitos įstatymą pavesta centralizuotai tvarkyti viešojo sektoriaus subjektų apskaitą.“\n\n2. Papildyti 2 straipsnį 101 dalimi:\n\n„101. Kontroliuojantysis viešojo sektoriaus subjektas – viešojo sektoriaus subjektas, kuriam pavaldūs ar atskaitingi kiti viešojo sektoriaus subjektai arba kuris daro kitiems subjektams lemiamą poveikį.“\n\n3. Papildyti 2 straipsnį 102 dalimi:\n\n„102. Lemiamas poveikis – poveikis kitam subjektui, atsirandantis, kai viešojo sektoriaus subjektas:\n\n1) įgyvendina valstybės ir savivaldybės valdomose įmonėse savininko (akcijų valdytojo) ir pelno nesiekiančiuose juridiniuose asmenyse savininko teises ir pareigas arba\n\n2) turi daugiau kaip pusę kito subjekto dalyvių balsavimo teisių, arba\n\n3) pagal susitarimus su kitais subjekto dalyviais gali spręsti, kaip panaudoti daugiau kaip pusę to subjekto dalyvių balsų, arba\n\n4) turi teisę rinkti (skirti) arba atšaukti (atleisti) subjekto vadovą, daugumą subjekto valdymo ar priežiūros organo narių, arba\n\n5) turi teisę priimti sprendimą likviduoti subjektą ir gauti didžiąją paskirstomo grynojo turto ar nuosavo kapitalo dalį.“\n\n4. Pakeisti 2 straipsnio 12 dalį ir ją išdėstyti taip:\n\n„12. Nacionalinis finansinių ataskaitų rinkinys – finansinių ataskaitų rinkinys, kurį sudaro visų savivaldybių, Valstybinio socialinio draudimo fondo, Privalomojo sveikatos draudimo fondo, kitų valstybės išteklių fondų ir valstybės konsoliduotųjų finansinių ataskaitų rinkiniai, teikiami kaip vieno viešojo sektoriaus subjekto finansinių ataskaitų rinkinys.“\n\n5. Pakeisti 2 straipsnio 20 dalį ir ją išdėstyti taip:\n\n„20. Valstybės konsoliduotųjų ataskaitų rinkinys – biudžetinių įstaigų, mokesčių fondų, valstybės iždo, fondų fondų, licencijuotų sandėlių kompensavimo fondo ir kitų valstybės kontroliuojamų viešojo sektoriaus subjektų, išskyrus Valstybinio socialinio draudimo fondą, Privalomojo sveikatos draudimo fondą, šių fondų administravimo įstaigas ir jų kontroliuojamus viešojo sektoriaus subjektus bei kitus valstybės išteklių fondus, finansinių ataskaitų rinkinys, parengtas kaip vieno viešojo sektoriaus subjekto finansinių ataskaitų rinkinys, ir valstybės biudžeto vykdymo ataskaitų rinkinys, kuriame pateikiami valstybės biudžeto vykdymo duomenys.“\n\n6. Pakeisti 2 straipsnio 22 dalį ir ją išdėstyti taip:\n\n„22. Viešojo sektoriaus subjektai:\n\n1) valstybė;\n\n2) savivaldybės;\n\n3) biudžetinės įstaigos;\n\n4) pelno nesiekiantys juridiniai asmenys, kuriems vienas ar keli (kartu) šios dalies 1, 2 ir 3 punktuose nurodyti subjektai daro lemiamą poveikį;\n\n5) pelno nesiekiantys juridiniai asmenys, kuriems vienas ar keli (kartu) šios dalies 4 punkte nurodyti pelno nesiekiantys juridiniai asmenys daro lemiamą poveikį;\n\n6) išteklių fondai;\n\n7) mokesčių fondai;\n\n8) fondų fondai.“\n\n7. Pakeisti 2 straipsnio 29 dalį ir ją išdėstyti taip:\n\n„29. Viešojo sektoriaus subjektų grupė – grupė, sudaryta šio įstatymo 23 straipsnio 2 ir 3 dalyse nustatyta tvarka.“\n\n8. Papildyti 2 straipsnį 311 dalimi:\n\n„311. Viešojo sektoriaus subjektų grupės metinė veiklos ataskaita (toliau – grupės veiklos ataskaita) – kaip viena veiklos ataskaita teikiamos sujungtos viešojo sektoriaus subjektų grupę sudarančių subjektų veiklos ataskaitos.“\n\n9. Pakeisti 2 straipsnio 34 dalį ir ją išdėstyti taip:\n\n„34. Viešojo sektoriaus subjekto kontroliuojamas viešojo sektoriaus subjektas (toliau – kontroliuojamas viešojo sektoriaus subjektas) – viešojo sektoriaus subjektas, kuris pavaldus ar atskaitingas kitam viešojo sektoriaus subjektui arba kuriam lemiamą poveikį daro kitas viešojo sektoriaus subjektas.“\n\n10. Papildyti 2 straipsnį 341 dalimi:\n\n„341. Viešojo sektoriaus subjekto metinė veiklos ataskaita (toliau – veiklos ataskaita) – viešojo sektoriaus subjekto nefinansinė ataskaita, kurioje pateikiama informacija apie metinius veiklos rezultatus, atsižvelgiant į veiklos tikslų pasiekimą.“\n\n11. Pakeisti 2 straipsnio 37 dalį ir ją išdėstyti taip:\n\n„37. Viešojo sektoriaus subjekto veiklos rezultatų ataskaita – finansinė ataskaita, kurioje nurodomos visos viešojo sektoriaus subjekto ataskaitinio laikotarpio pajamos, sąnaudos ir veiklos rezultatai – perviršis (pelnas) arba deficitas (nuostoliai).“\n\n12. Pakeisti 2 straipsnio 40 dalį ir ją išdėstyti taip:\n\n„40. Kitos šiame įstatyme vartojamos sąvokos suprantamos taip, kaip jos apibrėžtos Buhalterinės apskaitos įstatyme, Lietuvos Respublikos valstybės iždo įstatyme, Lietuvos Respublikos biudžeto sandaros įstatyme, Lietuvos Respublikos valstybinio socialinio draudimo įstatyme, Lietuvos Respublikos valstybinio socialinio draudimo fondo biudžeto sandaros įstatyme, Lietuvos Respublikos sveikatos draudimo įstatyme, Lietuvos Respublikos valstybės kontrolės įstatyme, Investicijų įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme, Lietuvos Respublikos vietos savivaldos įstatyme ir Lietuvos Respublikos finansinių ataskaitų audito įstatyme.“\n\n13. Papildyti 2 straipsnį 42 dalimi:\n\n„42. Sąvoka „viešojo sektoriaus subjekto grynasis turtas“ atitinka pelno nesiekiančių juridinių asmenų, nurodytų šio straipsnio 22 dalies 4 ir 5 punktuose, nuosavą kapitalą.“"
    },
    {
      "provision_ref": "art3",
      "section": "3",
      "title": "3 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Viešojo sektoriaus subjekto metinių ataskaitų rinkinys ir veiklos ataskaita\n\n1. Viešojo sektoriaus subjekto metinių ataskaitų rinkinį (toliau – metinės ataskaitos) sudaro:\n\n1) metinės finansinės ataskaitos;\n\n2) metinės biudžeto vykdymo ataskaitos.\n\n2. Be šio straipsnio 1 dalyje nurodytų metinių ataskaitų, viešojo sektoriaus subjektai turi parengti veiklos ataskaitą.“"
    },
    {
      "provision_ref": "art4",
      "section": "4",
      "title": "4 straipsnis. 19 straipsnio pakeitimas",
      "content": "1. Pakeisti 19 straipsnio 1 dalį ir ją išdėstyti taip:\n\n„1. Metinės ataskaitos sudaromos pasibaigus finansiniams metams pagal finansinių metų paskutinės dienos duomenis.“\n\n2. Pakeisti 19 straipsnio 6 dalį ir ją išdėstyti taip:\n\n„6. Viešojo sektoriaus subjektai, kurie į savo finansines ataskaitas įtraukia juridinių asmenų, nurodytų šio įstatymo 1 straipsnio 2 dalyje, finansinius duomenis, gali reikalauti, kad šie juridiniai asmenys jiems pateiktų finansinę informaciją, reikalingą viešojo sektoriaus subjektų finansinėms ataskaitoms parengti.“\n\n3. Pripažinti netekusia galios 19 straipsnio 11 dalį."
    },
    {
      "provision_ref": "art5",
      "section": "5",
      "title": "5 straipsnis. 20 straipsnio pakeitimas",
      "content": "1. Papildyti 20 straipsnio 1 dalį nauju 2 punktu:\n\n„2) viešojo sektoriaus subjekto, parengusio ataskaitą, pavadinimas, kodas, buveinės adresas;“.\n\n2. Buvusius 20 straipsnio 1 dalies 2 ir 3 punktus laikyti atitinkamai 3 ir 4 punktais."
    },
    {
      "provision_ref": "art6",
      "section": "6",
      "title": "6 straipsnis. 22 straipsnio pakeitimas",
      "content": "Pakeisti 22 straipsnio 1 dalį ir ją išdėstyti taip:\n\n„1. Konsoliduotosioms ataskaitoms taikomi šio įstatymo 19 straipsnio 1, 2, 3, 6, 7, 8 ir 10 dalių reikalavimai. Konsoliduotosioms finansinėms ataskaitoms taikomi ir šio įstatymo 21 straipsnio 4 dalies reikalavimai.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 221 straipsniu",
      "content": "Papildyti Įstatymą 221 straipsniu:\n\n„221 straipsnis. Reikalavimai veiklos ataskaitai\n\n1. Veiklos ataskaitoje pateikiama:\n\n1) informacija apie viešojo sektoriaus subjekto metinius veiklos rezultatus, atsižvelgiant į veiklos tikslų pasiekimą. Viešojo sektoriaus subjektas, įgyvendinantis asignavimų valdytojo strateginį veiklos planą, teikia informaciją apie metinius veiklos rezultatus, pasiektus vykdant asignavimų valdytojo strateginį veiklos planą;\n\n2) informacija apie atliktus darbus ir kita su viešojo sektoriaus subjekto metiniais veiklos rezultatais susijusi informacija.\n\n2. Veiklos ataskaitos ir grupės veiklos ataskaitos parengimo tvarką nustato ir šio straipsnio 1 ir 4 dalyse nurodytą informaciją detalizuoja Vyriausybė ar jos įgaliota institucija.\n\n3. Savivaldybės taryba gali nustatyti kitokią savivaldybių kontroliuojamų viešojo sektoriaus subjektų veiklos ataskaitos ir grupės veiklos ataskaitos parengimo tvarką ir (arba) kitokią negu šio straipsnio 1 dalyje nurodytą veiklos atskaitoje ar grupės veiklos ataskaitoje pateikiamą informaciją.\n\n4. Viešojo sektoriaus subjektas, kurio teisinė forma yra viešoji įstaiga, jeigu atitinka Viešųjų įstaigų įstatymo 11 straipsnio 6 dalyje nurodytas bent dvi sąlygas, veiklos ataskaitoje, be šio straipsnio 1 ir (arba) 3 dalyse nurodytos informacijos, turi pateikti informaciją apie:\n\n1) kiekvieno vadovaujamas pareigas einančio asmens atlyginimą per ataskaitinius metus (atskirai nurodant premijas, priemokas ir kitokias išmokas);\n\n2) kiekvieną reikšmingą sandorį, kaip jis nustatytas šio straipsnio 2 dalyje nurodytame Vyriausybės ar jos įgaliotos institucijos patvirtintame tvarkos apraše, sudarytą per ataskaitinius metus, nurodant sandorio šalis (juridinio asmens teisinė forma, pavadinimas, kodas, registras, kuriame kaupiami ir saugomi duomenys apie šį asmenį, buveinė (adresas); fizinio asmens vardas, pavardė, adresas korespondencijai), objektą ir vertę;\n\n3) per ataskaitinius metus sudarytus sandorius su susijusiomis šalimis, kaip jie nustatyti šio straipsnio 2 dalyje nurodytame Vyriausybės ar jos įgaliotos institucijos patvirtintame tvarkos apraše, nurodant sandorio šalis (juridinio asmens teisinė forma, pavadinimas, kodas, registras, kuriame kaupiami ir saugomi duomenys apie šį asmenį, buveinė (adresas); fizinio asmens vardas, pavardė, adresas korespondencijai), objektą ir vertę.“"
    },
    {
      "provision_ref": "art8",
      "section": "8",
      "title": "8 straipsnis. 23 straipsnio pakeitimas",
      "content": "1. Pakeisti 23 straipsnio pavadinimą ir jį išdėstyti taip:\n\n„23 straipsnis. Konsoliduotųjų ataskaitų, nacionalinio finansinių ataskaitų rinkinio ir grupės veiklos ataskaitos rengimas“.\n\n2. Papildyti 23 straipsnį nauja 1 dalimi:\n\n„1. Vyriausybė arba jos įgaliota institucija:\n\n1) paskiria už metinių ir tarpinių ataskaitų ir (arba) konsoliduotųjų ataskaitų rinkinių parengimą atsakingą (atsakingus) viešojo sektoriaus subjektą (subjektus);\n\n2) nustato viešojo sektoriaus subjektų grupių finansinėms ataskaitoms konsoliduoti sudėtis, vadovaudamasi šio straipsnio 2 dalyje nurodytais principais, kartu nurodydama kontroliuojančiuosius viešojo sektoriaus subjektus;\n\n3) nustato finansinių ataskaitų ir konsoliduotųjų finansinių ataskaitų rengimo eiliškumą ir tvarką;\n\n4) nustato biudžeto vykdymo ataskaitų ir konsoliduotųjų biudžeto vykdymo ataskaitų rengimo tvarką.“\n\n3. Buvusias 23 straipsnio 1–5 dalis laikyti atitinkamai 2–6 dalimis.\n\n4. Pakeisti 23 straipsnio 2 dalį ir ją išdėstyti taip:\n\n„2. Viešojo sektoriaus subjektų grupių konsoliduotosioms finansinėms ataskaitoms parengti sudėtys nustatomos vadovaujantis šiais principais:\n\n1) viešojo sektoriaus subjektų grupę valstybės konsoliduotosioms finansinėms ataskaitoms parengti sudaro ministerijos ir kiti viešojo sektoriaus subjektai, ministerijoms priskiriami pagal ministrams pavestas valdymo sritis, ir viešojo sektoriaus subjektai (jų grupės), kurie nepriskiriami nė vienam ministrui pagal jo valdymo sritį;\n\n2) viešojo sektoriaus subjektų grupę savivaldybės konsoliduotosioms finansinėms ataskaitoms parengti sudaro savivaldybė ir savivaldybės kontroliuojami viešojo sektoriaus subjektai;\n\n3) viešojo sektoriaus subjektų grupę Valstybinio socialinio draudimo fondo konsoliduotosioms finansinėms ataskaitoms parengti sudaro Valstybinio socialinio draudimo fondo administravimo įstaigos, Valstybinio socialinio draudimo fondas ir šio fondo administravimo įstaigų kontroliuojami viešojo sektoriaus subjektai;\n\n4) viešojo sektoriaus subjektų grupę Privalomojo sveikatos draudimo fondo konsoliduotosioms finansinėms ataskaitoms parengti sudaro Privalomojo sveikatos draudimo fondo administravimo įstaigos, Privalomasis sveikatos draudimo fondas ir šio fondo administravimo įstaigų kontroliuojami viešojo sektoriaus subjektai;\n\n5) viešojo sektoriaus subjektų grupę nacionaliniam finansinių ataskaitų rinkiniui parengti sudaro šios dalies 1–4 punktuose išvardytos viešojo sektoriaus subjektų grupės ir viešojo sektoriaus subjektai, atsakingi už valstybės išteklių fondų metinių ataskaitų parengimą.“\n\n5. Pakeisti 23 straipsnio 3 dalį ir ją išdėstyti taip:\n\n„3. Viešojo sektoriaus subjektų grupę konsoliduotųjų biudžeto vykdymo ataskaitų rinkiniui ir grupės veiklos ataskaitai parengti sudaro viešojo sektorius subjektas, kurio vadovas yra asignavimų valdytojas, ir viešojo sektoriaus subjektai, kuriems jis perdavė gautus asignavimus.“"
    },
    {
      "provision_ref": "art9",
      "section": "9",
      "title": "9 straipsnis. Septintojo skirsnio pavadinimo pakeitimas",
      "content": "Pakeisti septintojo skirsnio pavadinimą ir jį išdėstyti taip:\n\n„SEPTINTASIS SKIRSNIS\nATASKAITŲ RINKINIŲ AUDITAS. ATASKAITŲ RINKINIŲ IR VEIKLOS ATASKAITOS PASIRAŠYMAS, PATEIKIMAS, PASKELBIMAS IR ATSAKOMYBĖ UŽ JŲ PARENGIMĄ, PATEIKIMĄ IR PASKELBIMĄ“."
    },
    {
      "provision_ref": "art10",
      "section": "10",
      "title": "10 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Ataskaitų rinkinių auditas\n\n1. Metinių ataskaitų ir (arba) viešojo sektoriaus subjektų grupių metinių konsoliduotųjų ataskaitų rinkinių auditą ir (arba) patikrinimą atlieka Lietuvos Respublikos valstybės kontrolė, savivaldybių kontrolieriai (savivaldybių kontrolės ir audito tarnybos), audito įmonės, auditoriai pagal Valstybės kontrolės įstatymą, Biudžeto sandaros įstatymą, Vietos savivaldos įstatymą, Finansinių ataskaitų audito įstatymą ir jų įgyvendinamuosius teisės aktus.\n\n2. Valstybės kontrolė atlieka valstybinį auditą dėl šių metinių ataskaitų rinkinių:\n\n1) valstybės konsoliduotųjų ataskaitų rinkinio;\n\n2) Valstybinio socialinio draudimo fondo konsoliduotųjų ataskaitų rinkinio;\n\n3) Privalomojo sveikatos draudimo fondo konsoliduotųjų ataskaitų rinkinio;\n\n4) kitų valstybės išteklių fondų ataskaitų rinkinių;\n\n5) nacionalinio finansinių ataskaitų rinkinio.\n\n3. Valstybės kontrolė ne vėliau kaip iki kitų metų spalio 1 dienos Vyriausybei ir ne vėliau kaip iki kitų metų spalio 10 dienos Seimui pateikia valstybinio audito išvadas ir audito ataskaitas dėl šio straipsnio 2 dalyje nurodytų metinių ataskaitų rinkinių.\n\n4. Jeigu viešojo sektoriaus subjektų grupės kontroliuojantysis viešojo sektoriaus subjektas yra viešoji įstaiga ir tokios grupės konsoliduotieji rodikliai tenkina Viešųjų įstaigų įstatymo 11 straipsnio 6 dalyje nurodytas bent dvi sąlygas, turi būti atliktas tokios grupės metinių konsoliduotųjų finansinių ataskaitų auditas pagal Finansinių ataskaitų audito įstatymą.“"
    },
    {
      "provision_ref": "art11",
      "section": "11",
      "title": "11 straipsnis. 31 straipsnio pakeitimas",
      "content": "1. Pakeisti 31 straipsnio 1 dalį ir ją išdėstyti taip:\n\n„1. Metines, tarpines ataskaitas ir veiklos ataskaitą pasirašo viešojo sektoriaus subjekto vadovas arba jo įgaliotas asmuo. Metines ir tarpines ataskaitas taip pat pasirašo viešojo sektoriaus subjekto vyriausiasis buhalteris (buhalteris) arba centralizuotos apskaitos įstaigos vadovas arba jo įgaliotas asmuo, jeigu už metinių ir tarpinių ataskaitų parengimą atsakingu viešojo sektoriaus subjektu Vyriausybė arba jos įgaliota institucija, vadovaudamosi šio įstatymo 23 straipsnio 1 dalies 1 punktu, yra paskyrusi centralizuotos apskaitos įstaigą.“\n\n2. Pakeisti 31 straipsnio 2 dalį ir ją išdėstyti taip:\n\n„2. Viešojo sektoriaus subjektų grupės konsoliduotąsias ataskaitas ir grupės veiklos ataskaitą pasirašo kontroliuojančiojo viešojo sektoriaus subjekto vadovas arba jo įgaliotas asmuo. Konsoliduotąsias ataskaitas taip pat pasirašo kontroliuojančiojo viešojo sektoriaus subjekto vyriausiasis buhalteris (buhalteris) arba centralizuotos apskaitos įstaigos vadovas arba jo įgaliotas asmuo, jeigu už konsoliduotųjų ataskaitų parengimą atsakingu viešojo sektoriaus subjektu Vyriausybė arba jos įgaliota institucija, vadovaudamosi šio įstatymo 23 straipsnio 1 dalies 1 punktu, yra paskyrusi centralizuotos apskaitos įstaigą.“"
    },
    {
      "provision_ref": "art12",
      "section": "12",
      "title": "12 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Ataskaitų rinkinių teikimas\n\n1. Metinės ir tarpinės ataskaitos teikiamos kontroliuojančiajam viešojo sektoriaus subjektui ir (arba) Finansų ministerijai finansų ministro nustatyta tvarka ir terminais.\n\n2. Viešojo sektoriaus subjektų grupių metinių konsoliduotųjų ataskaitų rinkiniai teikiami už aukštesniojo lygio konsoliduotųjų ataskaitų rinkinio parengimą atsakingam viešojo sektoriaus subjektui finansų ministro nustatyta tvarka ne vėliau kaip iki kitų metų gegužės 31 dienos, išskyrus savivaldybių metinių biudžetų vykdymo ataskaitų rinkinius, kurie teikiami ne vėliau kaip iki kitų metų vasario 20 dienos.\n\n3. Finansų ministerija teikia Vyriausybei valstybės metinių biudžeto vykdymo ataskaitų rinkinį ne vėliau kaip iki kitų metų kovo 15 dienos.\n\n4. Metinės ataskaitos ir viešojo sektoriaus subjektų grupių metinių konsoliduotųjų ataskaitų rinkiniai teikiami Valstybės kontrolei arba savivaldybių kontrolieriams (savivaldybių kontrolės ir audito tarnyboms) ne vėliau kaip iki kitų metų gegužės 31 dienos, išskyrus šio straipsnio 5 dalyje nurodytą atvejį.\n\n5. Finansų ministerija valstybės konsoliduotųjų ataskaitų rinkinį ir nacionalinį finansinių ataskaitų rinkinį teikia Valstybės kontrolei ne vėliau kaip iki kitų metų liepos 31 dienos.\n\n6. Vyriausybei viešojo sektoriaus subjektai ne vėliau kaip iki kitų metų spalio 1 dienos teikia šiuos metinių ataskaitų rinkinius:\n\n1) viešojo sektoriaus subjektas, atsakingas už valstybės išteklių fondo metinių ataskaitų rinkinių parengimą, – valstybės išteklių fondo metinių ataskaitų rinkinį;\n\n2) Socialinės apsaugos ir darbo ministerija – Valstybinio socialinio draudimo fondo metinių konsoliduotųjų ataskaitų rinkinį;\n\n3) Sveikatos apsaugos ministerija – Privalomojo sveikatos draudimo fondo metinių konsoliduotųjų ataskaitų rinkinį;\n\n4) Finansų ministerija:\n\na) valstybės konsoliduotųjų ataskaitų rinkinį;\n\nb) nacionalinį finansinių ataskaitų rinkinį.\n\n7. Vyriausybė, pritarusi šio straipsnio 6 dalyje nurodytų ataskaitų rinkiniams, teikia juos Seimui ne vėliau kaip iki spalio 10 dienos.“"
    },
    {
      "provision_ref": "art13",
      "section": "13",
      "title": "13 straipsnis. Įstatymo papildymas 321 straipsniu",
      "content": "Papildyti Įstatymą 321 straipsniu:\n\n„321 straipsnis. Veiklos ataskaitos teikimas\n\n1. Viešojo sektoriaus subjektai veiklos ataskaitą teikia viešojo sektoriaus subjektui, kurio vadovas yra asignavimų valdytojas ir kuris perdavė jiems gautus asignavimus šio viešojo sektoriaus subjekto nustatytu terminu.\n\n2. Viešojo sektoriaus subjektas, kurio vadovas yra valstybės biudžeto asignavimų valdytojas, savo grupės veiklos ataskaitą teikia Vyriausybei kiekvienais metais ne vėliau kaip iki kovo 1 dienos.\n\n3. Viešojo sektoriaus subjektas, kurio vadovas yra savivaldybės biudžeto asignavimų valdytojas, savo grupės veiklos ataskaitą teikia savivaldybės tarybai kiekvienais metais savivaldybės tarybos nustatyta tvarka.\n\n4. Vyriausybė teikia Seimui Vyriausybės veiklos ataskaitą, atsižvelgdama į šio straipsnio 2 dalyje nurodytas veiklos ataskaitas, kiekvienais metais ne vėliau kaip iki kovo 31 dienos.“"
    },
    {
      "provision_ref": "art14",
      "section": "14",
      "title": "14 straipsnis. 33 straipsnio pakeitimas",
      "content": "1. Pakeisti 33 straipsnio 1 dalį ir ją išdėstyti taip:\n\n„1. Viešojo sektoriaus subjekto ne mažiau kaip trejų paskutinių finansinių metų pasirašytos ir šio įstatymo nustatyta tvarka pateiktos metinės ataskaitos ir veiklos ataskaitos, o tais atvejais, kai atliktas metinių ataskaitų auditas, audituotos metinės ataskaitos kartu su audito arba auditoriaus išvada skelbiamos jo interneto svetainėje, o jeigu jos neturi, – kontroliuojančiojo viešojo sektoriaus subjekto interneto svetainėje.“\n\n2. Pakeisti 33 straipsnio 2 dalį ir ją išdėstyti taip:\n\n„2. Viešojo sektoriaus subjektų grupės pasirašytus ir šio įstatymo nustatyta tvarka pateiktus metinių konsoliduotųjų ataskaitų rinkinius, grupės veiklos ataskaitas, o tais atvejais, kai atliktas metinių konsoliduotųjų ataskaitų rinkinių auditas, audituotus metinių konsoliduotųjų ataskaitų rinkinius kartu su audito arba auditoriaus išvadomis skelbia kontroliuojantysis viešojo sektoriaus subjektas savo interneto svetainėje.“\n\n3. Pakeisti 33 straipsnio 3 dalį ir ją išdėstyti taip:\n\n„3. Tarpinių, metinių ataskaitų ir konsoliduotųjų ataskaitų rinkiniai skelbiami ne vėliau kaip per 10 dienų nuo ataskaitų pateikimo šio įstatymo 32 straipsnio 1 ir 2 dalyse nustatyta tvarka Finansų ministerijai dienos. Audito arba auditoriaus išvada skelbiama ne vėliau kaip per 10 dienų nuo audito arba auditoriaus išvados pasirašymo dienos.“"
    },
    {
      "provision_ref": "art15",
      "section": "15",
      "title": "15 straipsnis. 35 straipsnio pakeitimas",
      "content": "Pakeisti 35 straipsnį ir jį išdėstyti taip:\n\n„35 straipsnis. Atsakomybė už ataskaitų rinkinių, veiklos ataskaitos parengimą, pateikimą ir paskelbimą laiku\n\n1. Asmenys, pažeidę šio įstatymo reikalavimus, atsako Lietuvos Respublikos administracinių nusižengimų kodekso nustatyta tvarka. Valstybės tarnautojai, pažeidę šio įstatymo reikalavimus, atsako ir Lietuvos Respublikos valstybės tarnybos įstatymo, o statutiniai valstybės tarnautojai – ir jų veiklą reglamentuojančių statutų nustatyta tvarka.\n\n2. Už metinių ir tarpinių ataskaitų ir (arba) konsoliduotųjų ataskaitų rinkinių parengimą atsakingas viešojo sektoriaus subjekto, kurį Vyriausybė arba jos įgaliota institucija, vadovaudamosi šio įstatymo 23 straipsnio 1 dalies 1 punktu, yra paskyrusi atsakingu už metinių ir tarpinių ataskaitų ir (arba) konsoliduotųjų ataskaitų rinkinio parengimą, vadovas arba jo įgaliotas asmuo.\n\n3. Jeigu už metinių ir tarpinių ataskaitų parengimą atsakingu viešojo sektoriaus subjektu Vyriausybė arba jos įgaliota institucija, vadovaudamosi šio įstatymo 23 straipsnio 1 dalies 1 punktu, yra paskyrusi centralizuotos apskaitos įstaigą, viešojo sektoriaus subjekto, kurio ataskaitos rengiamos centralizuotai, vadovas arba jo įgaliotas asmuo yra atsakingas už ataskaitoms parengti reikalingos informacijos apie visas viešojo sektoriaus subjekto ūkines operacijas ir ūkinius įvykius pateikimą centralizuotos apskaitos įstaigai šiame įstatyme, jo įgyvendinamuosiuose teisės aktuose arba rašytinėje sutartyje nustatytais terminais ir tvarka.\n\n4. Už veiklos ataskaitos parengimą, metinių ir tarpinių ataskaitų ir veiklos ataskaitos pateikimą šio įstatymo 32 ir 321 straipsniuose nurodytoms įstaigoms ir institucijoms, metinių ataskaitų, veiklos ataskaitos ir audito arba auditoriaus išvados (tais atvejais, kai atliktas metinių ataskaitų auditas) paskelbimą laiku atsakingas viešojo sektoriaus subjekto vadovas arba jo įgaliotas asmuo.\n\n5. Už grupės veiklos ataskaitos parengimą, konsoliduotųjų ataskaitų rinkinio ir grupės veiklos ataskaitos pateikimą šio įstatymo 32 ir 321 straipsniuose nurodytoms įstaigoms ir institucijoms, konsoliduotųjų ataskaitų rinkinio, grupės veiklos ataskaitos ir audito arba auditoriaus išvados (tais atvejais, kai atliktas metinių konsoliduotųjų ataskaitų auditas) paskelbimą laiku atsakingas kontroliuojančiojo viešojo sektoriaus subjekto vadovas arba jo įgaliotas asmuo.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio įstatymo 1 straipsniu keičiamo Lietuvos Respublikos viešojo sektoriaus atskaitomybės įstatymo 1 straipsnio 4 dalį, šio įstatymo 2 straipsnio 6 dalį, įsigalioja 2018 m. liepos 1 d.\n\n2. Šio įstatymo 1 straipsniu keičiamo Lietuvos Respublikos viešojo sektoriaus atskaitomybės įstatymo 1 straipsnio 4 dalis, šio įstatymo 2 straipsnio 6 dalis įsigalioja 2019 m. sausio 1 d.\n\n3. Lietuvos Respublikos Vyriausybė ir (arba) jos įgaliota institucija iki 2018 m. birželio 30 d. priima šio įstatymo 7 ir 8 straipsnių nuostatų įgyvendinamuosius teisės aktus.\n\n4. Savivaldybės tarybos iki 2018 m. birželio 30 d. priima šio įstatymo 13 straipsnio įgyvendinamuosius teisės aktus.\n\n5. Šis įstatymas taikomas 2018 m. sausio 1 d. ir vėliau prasidedančių ataskaitinių laikotarpių šio įstatymo 10 straipsniu keičiamo Lietuvos Respublikos viešojo sektoriaus atskaitomybės įstatymo 30 straipsnio 4 dalyje nurodytų viešojo sektoriaus subjektų grupių metinių konsoliduotųjų finansinių ataskaitų rinkinių auditams.\n\n6. Šis įstatymas taikomas rengiant 2018 m. sausio 1 d. ir vėliau prasidedančių ataskaitinių laikotarpių veiklos ataskaitas ir grupės veiklos ataskaitas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
