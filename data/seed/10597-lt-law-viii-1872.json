{
  "id": "lt-law-viii-1872",
  "type": "statute",
  "title": "Lietuvos Respublikos kooperatinių bendrovių (kooperatyvų) įstatymo 7 straipsnio papildymo įstatymas",
  "short_name": "VIII-1872",
  "status": "in_force",
  "issued_date": "2000-07-18",
  "in_force_date": "2000-07-31",
  "url": "https://e-tar.lt/portal/lt/legalAct/TAR.BBBB7F7A86B7/bgbiWrMSfk",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio 1 dalies papildymas 9 punktu",
      "content": "Papildyti 7 straipsnio 1 dalį 9 punktu ir šią dalį išdėstyti taip:\n\n„Kooperatinė bendrovė turi teisę:\n\n1) užsiimti įstatuose numatyta veikla;\n\n2) turėti sąskaitas Lietuvos Respublikos ir kitų valstybių bankuose;\n\n3) valdyti jai priklausantį turtą, juo naudotis ir disponuoti pagal Lietuvos Respublikos įstatymus;\n\n4) jungtis į kooperatinių bendrovių sąjungas (asociacijas);\n\n5) sudaryti sandorius, prisiimti turtinius įsipareigojimus;\n\n6) nustatyti savo produkcijos, darbų ir paslaugų kainas, įkainius ir tarifus;\n\n7) skolintis iš savo narių lėšų pagal sutartį kooperatinės bendrovės įstatuose nustatyta tvarka. Paskolos sutarties sudarymo dieną nustatoma metinė palūkanų norma negali būti didesnė už vidutinę praėjusio ketvirčio Lietuvos Respublikos Vyriausybės vertybinių popierių palūkanų normą. Bendra iš narių gautų paskolų suma kooperatinėje bendrovėje tuo pačiu metu negali viršyti jos nuosavo kapitalo;\n\n8) nustatyti savo organizacinę struktūrą, steigti skyrius ir kitus struktūrinius padalinius, taip pat steigti įmones, veikiančias pagal Lietuvos Respublikos įstatymus;\n\n9) Vyriausybės nustatyta tvarka už įsiskolinimus valstybės, savivaldybės ar Valstybinio socialinio draudimo fondo biudžetams siūlyti atsiskaityti turtu.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
