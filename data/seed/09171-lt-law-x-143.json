{
  "id": "lt-law-x-143",
  "type": "statute",
  "title": "Lietuvos Respublikos valstybės paramos būstui įsigyti ar išsinuomoti įstatymo pavadinimo pakeitimo, 1, 2 straipsnių pakeitimo bei papildymo ir įstatymo papildymo penktuoju skirsniu įstatymas",
  "short_name": "X-143",
  "status": "in_force",
  "issued_date": "2005-03-24",
  "in_force_date": "2005-04-12",
  "url": "https://e-tar.lt/portal/lt/legalAct/TAR.7B3E3615DFCA",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo pakeitimas",
      "content": "Įstatymo pavadinime po žodžio „išsinuomoti“ įrašyti žodžius „bei daugiabučiams namams modernizuoti“ ir jį išdėstyti taip:\n\n„Lietuvos Respublikos valstybės paramos būstui įsigyti ar išsinuomoti bei daugiabučiams namams modernizuoti įstatymas“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnio 1 dalies pakeitimas",
      "content": "1 straipsnio 1 dalyje po žodžių „(toliau – įsigyti) bei“ įrašyti žodžius „daugiabučiams namams modernizuoti ir“ ir šią dalį išdėstyti taip:\n\n„1. Šis įstatymas nustato valstybės paramos, teikiamos fiziniams asmenims (šeimoms), turintiems nuolatinę gyvenamąją vietą Lietuvos Respublikoje, būstui pirkti, statyti (rekonstruoti) (toliau – įsigyti) bei daugiabučiams namams modernizuoti ir savivaldybių socialinio būsto fondui sudaryti, formas, sąlygas ir tvarką, taip pat savivaldybių socialinio būsto nuomos sąlygas ir tvarką.“"
    },
    {
      "provision_ref": "art3",
      "section": "3",
      "title": "3 straipsnis. 2 straipsnio papildymas",
      "content": "Papildyti 2 straipsnį 12 dalimi:\n\n„12. Daugiabučio namo modernizavimas – statybos darbai, kuriais iš dalies arba visiškai atnaujinamos ir pagerinamos pastato ir (ar) jo inžinerinių sistemų fizinės ir energinės savybės.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas penktuoju skirsniu",
      "content": "Papildyti Įstatymą penktuoju skirsniu:\n\n„PENKTASIS SKIRSNIS\nVALSTYBĖS PARAMA DAUGIABUČIAMS NAMAMS MODERNIZUOTI"
    },
    {
      "provision_ref": "art13",
      "section": "13",
      "title": "13 straipsnis. Valstybės paramos daugiabučiams namams modernizuoti teikimo sąlygos ir būdai",
      "content": "1. Valstybės parama daugiabučiams namams modernizuoti teikiama:\n\n1) apmokant dalį investicijų daugiabučiams namams modernizuoti, atsižvelgiant į šių investicijų projektų, įgyvendinamų pagal Lietuvos Respublikos Vyriausybės patvirtintą daugiabučių namų modernizavimo programą ar ją atitinkančias savivaldybių patvirtintas programas, energinį efektyvumą;\n\n2) apmokant daugiabučio namo modernizavimo, vykdomo pagal 1 punkte nurodytus investicijų projektus, išlaidas, tenkančias mažas pajamas gaunančioms šeimoms (vieniems gyvenantiems asmenims): jiems tenkantį investicijos pradinį įnašą ar jo dalį, kredito draudimo įmoką ar jos dalį, kreditą ar jo dalį ir palūkanas ar jų dalį.\n\n2. Šio straipsnio 1 dalyje nurodyto valstybės paramos teikimo ir investicijų projektų energinio efektyvumo nustatymo taisykles nustato Lietuvos Respublikos Vyriausybė ar jos įgaliotos institucijos, atsižvelgdamos į valstybės biudžeto asignavimus daugiabučių namų modernizavimo programai įgyvendinti."
    },
    {
      "provision_ref": "art14",
      "section": "14",
      "title": "14 straipsnis. Valstybės paramos daugiabučiams namams modernizuoti finansavimas",
      "content": "Valstybės parama daugiabučiams namams modernizuoti teikiama iš Lietuvos Respublikos valstybės biudžeto lėšų, skiriamų Lietuvos Respublikos Vyriausybės patvirtintai daugiabučių namų modernizavimo programai įgyvendinti.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
