{
  "id": "lt-law-xiii-1263",
  "type": "statute",
  "title": "Lietuvos Respublikos tikslinių kompensacijų įstatymo Nr. XII-2507 pakeitimo įstatymas",
  "short_name": "XIII-1263",
  "status": "in_force",
  "issued_date": "2018-06-14",
  "in_force_date": "2019-01-01",
  "url": "https://e-tar.lt/portal/lt/legalAct/4af72ed0792e11e8ae2bfd1913d66d57/rpAehrOoTq",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos tikslinių kompensacijų įstatymo Nr. XII-2507 nauja redakcija",
      "content": "Pakeisti Lietuvos Respublikos tikslinių kompensacijų įstatymą Nr. XII-2507 ir jį išdėstyti taip:\n\n„LIETUVOS RESPUBLIKOS\nTIKSLINIŲ KOMPENSACIJŲ\nĮSTATYMAS\n\nI SKYRIUS\nBENDROSIOS NUOSTATOS"
    },
    {
      "provision_ref": "art1",
      "chapter": "I SKYRIUS BENDROSIOS NUOSTATOS",
      "section": "1",
      "title": "1 straipsnis. Įstatymo tikslas, paskirtis ir taikymas",
      "content": "1. Šio įstatymo tikslas – nustatyti slaugos ir priežiūros (pagalbos) išlaidų tikslines kompensacijas (toliau kartu – tikslinės kompensacijos) asmenims, kuriems nustatytas specialusis nuolatinės slaugos ar specialusis nuolatinės priežiūros (pagalbos) poreikis. Šis įstatymas nustato tikslinių kompensacijų finansavimo šaltinius, teisę į šias kompensacijas turinčius asmenis, tikslinių kompensacijų dydžius, šių kompensacijų skyrimo ir mokėjimo sąlygas ir tvarką.\n\n2. Tikslinių kompensacijų paskirtis – kompensuoti asmens, turinčio teisę gauti tikslinę kompensaciją, išlaidas, patirtas tenkinant specialiuosius nuolatinės slaugos ar nuolatinės priežiūros (pagalbos) poreikius. Tikslinės kompensacijos gali būti naudojamos tik specialiesiems nuolatinės slaugos, priežiūros (pagalbos) poreikiams tenkinti ir (ar) specialiosios pagalbos priemonėms įsigyti.\n\n3. Šis įstatymas taikomas Lietuvos Respublikos gyvenamosios vietos deklaravimo įstatymo nustatyta tvarka deklaravusiems gyvenamąją vietą arba į gyvenamosios vietos neturinčių asmenų apskaitą įtrauktiems:\n\n1) Lietuvos Respublikos piliečiams;\n\n2) Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečiams ir jų šeimos nariams, kuriems išduoti dokumentai, patvirtinantys ar suteikiantys teisę gyventi Lietuvos Respublikoje;\n\n3) užsieniečiams, turintiems Lietuvos Respublikos ilgalaikio gyventojo leidimą gyventi Europos Sąjungoje;\n\n4) užsieniečiams, kuriems suteiktas prieglobstis Lietuvos Respublikoje.\n\n4. Šis įstatymas taip pat taikomas asmenims, kuriems taikomi Europos Sąjungos socialinės apsaugos sistemų koordinavimo reglamentai.\n\n5. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos civiliniame kodekse, Lietuvos Respublikos šalpos pensijų įstatyme ir Lietuvos Respublikos neįgaliųjų socialinės integracijos įstatyme.\n\n6. Šio įstatymo nuostatos suderintos su Europos Sąjungos teisės aktais, nurodytais šio įstatymo priede."
    },
    {
      "provision_ref": "art2",
      "chapter": "I SKYRIUS BENDROSIOS NUOSTATOS",
      "section": "2",
      "title": "2 straipsnis. Tikslinių kompensacijų dydžio matas ir mokėjimo šaltinis",
      "content": "1. Tikslinių kompensacijų dydžio matas yra tikslinių kompensacijų bazė.\n\n2. Tikslinės kompensacijos mokamos iš valstybės biudžeto lėšų.\n\n3. Tikslinėms kompensacijoms administruoti ir savivaldybių administracijoms dalyvauti vertinant asmens savarankiškumą kasdienėje veikloje savivaldybių administracijoms skiriama iki 4 procentų tikslinėms kompensacijoms mokėti skirtų lėšų. Konkretų tikslinėms kompensacijoms administruoti ir savivaldybių administracijoms dalyvauti vertinant asmens savarankiškumą kasdienėje veikloje skiriamų lėšų dydį procentais vieniems metams iki biudžetinių metų pradžios nustato socialinės apsaugos ir darbo ministras. Tikslinėms kompensacijoms administruoti ir savivaldybių administracijoms dalyvauti vertinant asmens savarankiškumą kasdienėje veikloje panaudojama ne didesnė lėšų suma negu nustatytas tikslinėms kompensacijoms administruoti ir dalyvauti vertinant asmens savarankiškumą kasdienėje veikloje skiriamų lėšų dydis procentais skaičiuojant nuo tikslinėms kompensacijoms mokėti panaudotų lėšų.\n\n4. Lėšų tikslinėms kompensacijoms mokėti ir administruoti bei savivaldybių administracijoms dalyvauti vertinant asmens savarankiškumą kasdienėje veikloje paskirstymo, pervedimo, naudojimo, atsiskaitymo ir kontrolės tvarką nustato socialinės apsaugos ir darbo ministras.\n\nII SKYRIUS\nASMENYS, TURINTYS TEISĘ GAUTI TIKSLINĘ KOMPENSACIJĄ, IR TIKSLINIŲ KOMPENSACIJŲ DYDŽIAI"
    },
    {
      "provision_ref": "art3",
      "chapter": "II SKYRIUS ASMENYS, TURINTYS TEISĘ GAUTI TIKSLINĘ KOMPENSACIJĄ, IR TIKSLINIŲ KOMPENSACIJŲ DYDŽIAI",
      "section": "3",
      "title": "3 straipsnis. Asmenys, turintys teisę gauti tikslinę kompensaciją",
      "content": "1. Teisę gauti slaugos išlaidų tikslinę kompensaciją turi asmenys, kuriems yra nustatytas specialusis nuolatinės slaugos poreikis.\n\n2. Teisę gauti priežiūros (pagalbos) išlaidų tikslinę kompensaciją turi asmenys, kuriems yra nustatytas specialusis nuolatinės priežiūros (pagalbos) poreikis."
    },
    {
      "provision_ref": "art4",
      "chapter": "II SKYRIUS ASMENYS, TURINTYS TEISĘ GAUTI TIKSLINĘ KOMPENSACIJĄ, IR TIKSLINIŲ KOMPENSACIJŲ DYDŽIAI",
      "section": "4",
      "title": "4 straipsnis. Tikslinių kompensacijų dydžiai",
      "content": "1. Slaugos išlaidų tikslinės kompensacijos yra šių dydžių:\n\n1) asmenims, kuriems nustatytas pirmojo lygio specialusis nuolatinės slaugos poreikis, – 2,6 tikslinių kompensacijų bazės dydžio;\n\n2) asmenims, kuriems nustatytas antrojo lygio specialusis nuolatinės slaugos poreikis, – 1,9 tikslinių kompensacijų bazės dydžio.\n\n2. Priežiūros (pagalbos) išlaidų tikslinės kompensacijos yra šių dydžių:\n\n1) asmenims, kuriems nustatytas pirmojo lygio specialusis nuolatinės priežiūros (pagalbos) poreikis, – 1,1 tikslinių kompensacijų bazės dydžio;\n\n2) asmenims, kuriems nustatytas antrojo lygio specialusis nuolatinės priežiūros (pagalbos) poreikis, – 0,6 tikslinių kompensacijų bazės dydžio.\n\nIII SKYRIUS\nTIKSLINIŲ KOMPENSACIJŲ SKYRIMO IR MOKĖJIMO TVARKA"
    },
    {
      "provision_ref": "art5",
      "chapter": "III SKYRIUS TIKSLINIŲ KOMPENSACIJŲ SKYRIMO IR MOKĖJIMO TVARKA",
      "section": "5",
      "title": "5 straipsnis. Tikslinių kompensacijų skyrimas ir mokėjimas",
      "content": "1. Tikslines kompensacijas skiria ir moka savivaldybės, kurioje gyvena asmuo, turintis teisę gauti tikslinę kompensaciją, administracija.\n\n2. Kreipimosi dėl tikslinių kompensacijų skyrimo ir mokėjimo, tikslinių kompensacijų skyrimo ir mokėjimo tvarką nustato socialinės apsaugos ir darbo ministras.\n\n3. Tikslinių kompensacijų skyrimo ir mokėjimo tvarką asmenims, kuriems taikomi Europos Sąjungos socialinės apsaugos sistemų koordinavimo reglamentai, nustato socialinės apsaugos ir darbo ministras.\n\n4. Tikslinės kompensacijos skiriamos arba jų mokėjimas atnaujinamas (pratęsiamas) asmenų, turinčių teisę gauti šias kompensacijas, arba jų įgaliotų asmenų, sutuoktinių, artimųjų giminaičių, socialinių paslaugų įstaigos darbuotojų arba neveiksniais tam tikroje srityje pripažintų asmenų, turinčių teisę gauti tikslines kompensacijas, globėjų prašymu. Tikslinės kompensacijos 18 metų nesukakusiems asmenims skiriamos arba jų mokėjimas atnaujinamas (pratęsiamas) jų tėvų (įtėvių) arba globėjų ar rūpintojų, arba artimųjų giminaičių, arba socialinių paslaugų įstaigos darbuotojo prašymu. Paskirtos tikslinės kompensacijos mokamos asmenims, turintiems teisę gauti šias kompensacijas, arba jų atstovams, išskyrus šio straipsnio 5 dalyje nustatytą atvejį.\n\n5. Tikslinė kompensacija, paskirta pilnamečiam asmeniui, kuris dėl sveikatos būklės negali pats atsiimti paskirtos kompensacijos, negali įgalioti kito asmens ją atsiimti (negali išreikšti savo valios) ir kuriam nepaskirtas globėjas ar rūpintojas (toliau – slaugomas asmuo), mokama veiksniam šioje srityje socialinės rizikos nepatiriančiam pilnamečiam asmeniui, kuris yra kreipęsis į teismą dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo ir jeigu ši civilinė byla yra iškelta, išskyrus šio straipsnio 6 dalyje nurodytą atvejį.\n\n6. Jeigu į teismą dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo kreipiasi prokuroras arba globos ir rūpybos institucija ir ši civilinė byla yra iškelta, tikslinė kompensacija mokama veiksniam šioje srityje socialinės rizikos nepatiriančiam pilnamečiam asmeniui, kuris kreipėsi į prokurorą ar globos ir rūpybos instituciją dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo.\n\n7. Šio straipsnio 6 dalyje nurodytu atveju asmuo, kuris kreipiasi dėl tikslinės kompensacijos mokėjimo, turi atitikti bent vieną iš šių sąlygų:\n\n1) yra deklaravęs gyvenamąją vietą arba faktiškai gyvena tuo pačiu adresu kaip ir slaugomas asmuo (ši aplinkybė patvirtinama savivaldybės administracijos surašytu buities ir gyvenimo sąlygų patikrinimo aktu);\n\n2) yra slaugomo asmens artimasis giminaitis arba sutuoktinis;\n\n3) yra asmuo, neįregistravęs santuokos su slaugomu asmeniu, tačiau tvarkantis su juo bendrą ūkį (ši aplinkybė patvirtinama savivaldybės administracijos surašytu buities ir gyvenimo sąlygų patikrinimo aktu);\n\n4) buvo slaugomo asmens globėjas (rūpintojas) iki jo pilnametystės.\n\n8. Tikslinė kompensacija asmeniui, kuris yra kreipęsis į teismą ar prokurorą, ar globos ir rūpybos instituciją dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo (toliau – slaugantis asmuo), mokama jo prašymu tol, kol išlieka visos šio straipsnio 5 dalyje nurodytos aplinkybės ir kol asmuo, kuris yra kreipęsis į prokurorą ar globos ir rūpybos instituciją dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo, atitinka bent vieną iš šio straipsnio 7 dalyje nurodytų sąlygų, tačiau ne ilgiau, negu įsiteisėja teismo sprendimas dėl asmens pripažinimo neveiksniu tam tikroje srityje ar ribotai veiksniu tam tikroje srityje ir globos (rūpybos) nustatymo.\n\n9. Savivaldybės administracija per 15 darbo dienų nuo prašymo skirti tikslinę kompensaciją, paskirtą tikslinę kompensaciją mokėti slaugančiam asmeniui ar atnaujinti (pratęsti) tikslinės kompensacijos mokėjimą ir visų socialinės apsaugos ir darbo ministro nustatyta kreipimosi dėl tikslinių kompensacijų skyrimo ir mokėjimo, tikslinių kompensacijų skyrimo ir mokėjimo tvarka pateiktų dokumentų arba trūkstamų dokumentų gavimo savivaldybės administracijoje dienos privalo priimti sprendimą dėl tikslinės kompensacijos skyrimo, mokėjimo atnaujinimo (pratęsimo) arba paskirtos tikslinės kompensacijos mokėjimo slaugančiam asmeniui ir apie tai raštu pranešti pareiškėjui.\n\n10. Tikslinės kompensacijos mokamos už praėjusį mėnesį.\n\n11. Tikslinės kompensacijos gavėjo mirties atveju apskaičiuotos tikslinės kompensacijos sumos, kurios jam priklausė ir kurių jis dėl mirties negavo, išmokamos mirusiojo įpėdiniams, kuriems paveldėjimo tvarka pereina mirusio tikslinės kompensacijos gavėjo turtas, kai jie pateikia paveldėjimo teisės liudijimą, ir (arba) mirusįjį pergyvenusiam sutuoktiniui, pateikusiam nuosavybės teisės į sutuoktinių bendro turto dalį liudijimą."
    },
    {
      "provision_ref": "art6",
      "chapter": "III SKYRIUS TIKSLINIŲ KOMPENSACIJŲ SKYRIMO IR MOKĖJIMO TVARKA",
      "section": "6",
      "title": "6 straipsnis. Tikslinių kompensacijų skyrimo ir mokėjimo terminai",
      "content": "1. Tikslinės kompensacijos skiriamos ir mokamos nuo teisės gauti tikslinę kompensaciją atsiradimo dienos, tačiau ne daugiau kaip už 6 mėnesius iki prašymo skirti tikslinę kompensaciją gavimo savivaldybės administracijoje dienos.\n\n2. Teisės gauti tikslinę kompensaciją atsiradimo diena laikoma diena, nuo kurios asmeniui nustatomas specialusis nuolatinės slaugos arba specialusis nuolatinės priežiūros (pagalbos) poreikis.\n\n3. Tikslinė kompensacija skiriama iki sprendimo dėl atitinkamo specialiojo poreikio nustatymo galiojimo termino pabaigos. Savivaldybės administracija privalo prieš mėnesį iki tikslinės kompensacijos mokėjimo termino pabaigos pranešti tikslinės kompensacijos gavėjui apie šios kompensacijos mokėjimo termino pabaigą.\n\n4. Kai tikslinės kompensacijos gavėjui nustatomas kitoks arba kito lygio specialusis poreikis ir dėl to keičiasi jam priklausančios tikslinės kompensacijos dydis, naujo dydžio tikslinė kompensacija pradedama mokėti tokia tvarka:\n\n1) kai vietoj specialiojo nuolatinės priežiūros (pagalbos) poreikio nustatomas specialusis nuolatinės slaugos poreikis arba vietoj specialiojo nuolatinės priežiūros (pagalbos) antrojo lygio poreikio nustatomas specialiojo nuolatinės priežiūros (pagalbos) pirmojo lygio poreikis, – nuo specialiojo nuolatinės slaugos poreikio arba specialiojo nuolatinės priežiūros (pagalbos) pirmojo lygio poreikio nustatymo dienos;\n\n2) kai vietoj specialiojo nuolatinės slaugos poreikio nustatomas specialusis nuolatinės priežiūros (pagalbos) poreikis arba vietoj specialiojo nuolatinės slaugos pirmojo lygio poreikio nustatomas specialiojo nuolatinės slaugos antrojo lygio poreikis, – nuo kito mėnesio pirmos dienos po to, kai buvo nustatytas kitas arba kito lygio specialusis poreikis."
    },
    {
      "provision_ref": "art7",
      "chapter": "III SKYRIUS TIKSLINIŲ KOMPENSACIJŲ SKYRIMO IR MOKĖJIMO TVARKA",
      "section": "7",
      "title": "7 straipsnis. Tikslinių kompensacijų mokėjimo sustabdymo, atnaujinimo ir nutraukimo pagrindai ir tvarka",
      "content": "1. Tikslinės kompensacijos neskiriamos, o paskirtosios nemokamos:\n\n1) jeigu asmuo, turintis teisę gauti tikslinę kompensaciją, gyvena švietimo įstaigoje, o likęs be tėvų globos vaikas ir (ar) vaikas, patiriantis socialinę riziką, – ir socialinės globos įstaigoje arba jeigu asmeniui, turinčiam teisę gauti tikslinę kompensaciją, palaikomojo gydymo ir slaugos ligoninėje teikiamos iš Privalomojo sveikatos draudimo fondo biudžeto lėšų apmokamos slaugos, palaikomojo gydymo, paliatyviosios pagalbos, socialinės paslaugos ir patarnavimai;\n\n2) asmens, turinčio teisę gauti tikslinę kompensaciją, kardomojo kalinimo (suėmimo) metu;\n\n3) jeigu asmuo, turintis teisę gauti tikslinę kompensaciją, atlieka laisvės atėmimo bausmę (išskyrus atvejus, kai bausmė atliekama atvirose kolonijose, pataisos įstaigos ar kardomojo kalinimo vietos specialiame padalinyje – pusiaukelės namuose);\n\n4) jeigu asmeniui, turinčiam teisę gauti tikslinę kompensaciją, taikomos Lietuvos Respublikos baudžiamojo kodekso 98 straipsnio 1 dalyje nustatytos priverčiamosios stacionarinio stebėjimo specializuotose psichikos sveikatos priežiūros įstaigose medicinos priemonės ar auklėjamojo poveikio priemonė – atidavimas į specialią auklėjimo įstaigą;\n\n5) jeigu asmuo, turintis teisę gauti tikslinę kompensaciją, persikėlė nuolat gyventi į kitą valstybę.\n\n2. Atsiradus kuriai nors iš šio straipsnio 1 dalies 1–4 punktuose nurodytų aplinkybių, paskirtos tikslinės kompensacijos mokėjimas sustabdomas nuo kitos dienos po šios aplinkybės atsiradimo dienos. Atsiradus šio straipsnio 1 dalies 5 punkte nurodytai aplinkybei, paskirtos tikslinės kompensacijos mokėjimas nutraukiamas nuo mėnesio, einančio po to mėnesio, kurį ši aplinkybė atsirado, pirmos dienos, jeigu Lietuvos Respublikos tarptautinėse sutartyse ar Europos Sąjungos teisės aktuose nenustatyta kitaip. Išnykus šio straipsnio 1 dalyje nurodytoms aplinkybėms, tikslinė kompensacija skiriama arba, gavus šio įstatymo 5 straipsnio 4 dalyje nurodyto asmens prašymą ir visus reikiamus dokumentus, tikslinės kompensacijos mokėjimas atnaujinamas nuo kitos dienos po atitinkamos aplinkybės išnykimo dienos, jeigu asmens teisė gauti tikslinę kompensaciją yra išlikusi.\n\n3. Pasibaigus tikslinės kompensacijos skyrimo laikotarpiui, tikslinės kompensacijos mokėjimas nutraukiamas nuo kito mėnesio pirmos dienos po to, kai pasibaigė tikslinės kompensacijos skyrimo laikotarpis. Jeigu pakartotinai vertinant specialiuosius poreikius asmeniui vėl nustatomas specialusis poreikis, bet prašymą dėl kompensacijos mokėjimo pratęsimo asmuo pateikia po to, kai tikslinės kompensacijos mokėjimas jau nutrauktas, tikslinės kompensacijos mokėjimas atnaujinamas ir tikslinė kompensacija išmokama už visą praėjusį laikotarpį, bet ne daugiau kaip už 12 mėnesių nuo tos dienos, kurią buvo pateiktas prašymas pratęsti tikslinės kompensacijos mokėjimą ir visi reikiami dokumentai.\n\n4. Asmuo, kuriam mokama tikslinė kompensacija, privalo pranešti savivaldybės administracijai apie šio straipsnio 1 dalyje nurodytas aplinkybes per 10 dienų nuo šių aplinkybių atsiradimo (sužinojimo apie šias aplinkybes) dienos.\n\n5. Savivaldybės administracija pranešime pareiškėjui apie priimtą sprendimą skirti tikslinę kompensaciją ar paskirtą tikslinę kompensaciją mokėti slaugančiam asmeniui privalo nurodyti šio straipsnio 1 ir 4 dalyse nurodytą informaciją."
    },
    {
      "provision_ref": "art8",
      "chapter": "III SKYRIUS TIKSLINIŲ KOMPENSACIJŲ SKYRIMO IR MOKĖJIMO TVARKA",
      "section": "8",
      "title": "8 straipsnis. Tikslinių kompensacijų teikimas nepinigine forma",
      "content": "1. Savivaldybių administracijos prižiūri, kaip naudojamos tikslinės kompensacijos.\n\n2. Nustačius, kad asmeniui, turinčiam teisę gauti tikslinę kompensaciją, ar slaugančiam asmeniui mokama tikslinė kompensacija naudojama ne pagal paskirtį, ši kompensacija socialinės apsaugos ir darbo ministro nustatyta tvarka teikiama nepinigine forma (teikiamos socialinės apsaugos ir darbo ministro nustatytos socialinės ir (ar) kitos asmens specialiesiems poreikiams patenkinti reikalingos paslaugos, specialiosios pagalbos priemonės).\n\n3. Tikslinės kompensacijos mokėjimas gali būti pakeistas į šios kompensacijos teikimą nepinigine forma ir asmens, kuriam mokama tikslinė kompensacija, prašymu."
    },
    {
      "provision_ref": "art9",
      "chapter": "III SKYRIUS TIKSLINIŲ KOMPENSACIJŲ SKYRIMO IR MOKĖJIMO TVARKA",
      "section": "9",
      "title": "9 straipsnis. Permokėtų ar neteisėtai slaugančiam asmeniui išmokėtų tikslinių kompensacijų grąžinimo ir (ar) išskaitymo tvarka",
      "content": "1. Permokėta tikslinės kompensacijos suma arba asmeniui, kuriam paskirta tikslinė kompensacija, priklausiusi, tačiau slaugančiam asmeniui neteisėtai išmokėta tikslinės kompensacijos suma grąžinama savivaldybės administracijos direktoriaus nustatyta tvarka.\n\n2. Jeigu slaugantis asmuo negrąžina jam neteisėtai išmokėtos tikslinės kompensacijos sumos, ji išieškoma iš slaugančio asmens teismo tvarka. Permokėta, tačiau negrąžinta tikslinės kompensacijos suma išskaitoma iš asmeniui, kuriam paskirta tikslinė kompensacija, priklausančios tikslinės kompensacijos. Išskaitoma suma per mėnesį negali viršyti 20 procentų asmeniui priklausančios tikslinės kompensacijos. Rašytiniu asmens, kuriam mokama tikslinė kompensacija, prašymu gali būti išskaitoma daugiau kaip 20 procentų tikslinės kompensacijos per mėnesį. Jeigu tikslinės kompensacijos mokėjimas nutraukiamas, tačiau visa permokėta tikslinės kompensacijos suma neišskaityta, likusi permokos suma gali būti išskaitoma iš bet kurios kitos asmens gaunamos išmokos, kurią moka savivaldybės administracija, arba išieškoma teismo tvarka.\n\n3. Tikslinės kompensacijos permoka negrąžinama ir neišskaitoma, jeigu ji yra susidariusi ne dėl tikslinės kompensacijos gavėjo kaltės (nesąžiningumo) ir (ar) nėra galimybės jos išieškoti iš kaltų asmenų (jų teisių ir pareigų perėmėjų) arba jeigu jos išskaitymo išlaidos būtų didesnės už tikslinės kompensacijos permoką.\n\nIV SKYRIUS\nTEISIŲ IŠSAUGOJIMAS"
    },
    {
      "provision_ref": "art10",
      "chapter": "IV SKYRIUS TEISIŲ IŠSAUGOJIMAS",
      "section": "10",
      "title": "10 straipsnis. Asmenų iki 18 metų įgytų teisių išsaugojimas",
      "content": "1. Priežiūros (pagalbos) išlaidų tikslinės kompensacijos vaikams invalidams, kuriems iki 2005 m. birželio 30 d. buvo nustatyta sunki ar vidutinė negalia, arba vaikams, kuriems iki 2018 m. gruodžio 31 d. buvo nustatytas sunkus arba vidutinis neįgalumo lygis, iki jiems nustatyto invalidumo arba neįgalumo lygio termino pabaigos skiriamos ir mokamos netaikant reikalavimo nustatyti specialųjį nuolatinės priežiūros (pagalbos) poreikį. Šiuo atveju priežiūros (pagalbos) išlaidų tikslinė kompensacija vaikams, kuriems nustatyta sunki negalia arba sunkus neįgalumo lygis, yra vienos tikslinių kompensacijų bazės dydžio, o ši kompensacija vaikams, kuriems nustatyta vidutinė negalia arba vidutinis neįgalumo lygis, – 0,5 tikslinių kompensacijų bazės dydžio.\n\n2. Slaugos išlaidų tikslinės kompensacijos vaikams invalidams, kuriems iki 2005 m. birželio 30 d. buvo nustatyta visiška negalia, iki jiems nustatyto invalidumo termino pabaigos skiriamos ir mokamos netaikant reikalavimo nustatyti specialųjį nuolatinės slaugos poreikį ir yra 2,5 tikslinių kompensacijų bazės dydžio."
    },
    {
      "provision_ref": "art11",
      "chapter": "IV SKYRIUS TEISIŲ IŠSAUGOJIMAS",
      "section": "11",
      "title": "11 straipsnis. Sukakusių 18 metų asmenų įgytų teisių išsaugojimas",
      "content": "1. Teisė gauti tikslinę kompensaciją iki invalidumo, kuris buvo nustatytas iki 2005 m. birželio 30 d., arba specialiojo nuolatinės slaugos ar priežiūros (pagalbos) poreikio, kuris buvo nustatytas iki 2018 m. gruodžio 31 d., termino pabaigos išsaugoma šiems asmenims:\n\n1) invalidams, kuriems nustatyto invalidumo priežastis – invalidumas nuo vaikystės;\n\n2) invalidams, pripažintiems invalidais iki dienos (įskaitytinai), kurią jiems sukako 24 metai, taip pat asmenims, kurie dėl ligos ar traumos, atsiradusios, iki jiems sukako 24 metai, padarinių invalidais pripažinti po 24 metų sukakties dienos, tačiau ne vėliau kaip iki dienos (įskaitytinai), kurią jiems sukako 26 metai;\n\n3) 60 procentų ir daugiau darbingumo netekusiems asmenims, kuriems specialusis nuolatinės slaugos arba nuolatinės priežiūros (pagalbos) poreikis nustatytas iki 2018 m. gruodžio 31 d. galiojusia tvarka;\n\n4) senatvės pensijos amžių sukakusiems asmenims, kuriems specialusis nuolatinės slaugos arba nuolatinės priežiūros (pagalbos) poreikis nustatytas iki 2018 m. gruodžio 31 d. galiojusia tvarka.\n\n2. Šio straipsnio 1 dalies 1 ir 2 punktuose nurodytiems asmenims, pripažintiems visiškos negalios invalidais, slaugos išlaidų tikslinės kompensacijos skiriamos ir mokamos netaikant reikalavimo nustatyti specialųjį nuolatinės slaugos poreikį ir yra 2,5 tikslinių kompensacijų bazės dydžio.\n\n3. Šio straipsnio 1 dalies 1 ir 2 punktuose nurodytiems asmenims, pripažintiems I ar II grupės invalidais, skiriamos ir mokamos atitinkamai vienos tikslinių kompensacijų bazės arba 0,5 tikslinių kompensacijų bazės dydžio priežiūros (pagalbos) išlaidų tikslinės kompensacijos netaikant reikalavimo nustatyti specialųjį nuolatinės priežiūros (pagalbos) poreikį, jeigu pagal iki 2005 m. birželio 30 d. galiojusią tvarką, remiantis invalidumą nustatančių įstaigų išvadomis, jiems buvo nustatytas nuolatinės slaugos, nuolatinės priežiūros ar nuolatinės pagalbos būtinumas.\n\n4. Šio straipsnio 1 dalies 3 ir 4 punktuose nurodytiems asmenims, kuriems nustatytas specialusis nuolatinės slaugos poreikis, skiriamos ir mokamos 2,5 tikslinių kompensacijų bazės dydžio tikslinės kompensacijos.\n\n5. Šio straipsnio 1 dalies 3 punkte nurodytiems 75–100 procentų darbingumo netekusiems asmenims, kuriems nustatytas specialusis nuolatinės priežiūros (pagalbos) poreikis, skiriamos ir mokamos vienos tikslinių kompensacijų bazės dydžio priežiūros (pagalbos) išlaidų tikslinės kompensacijos.\n\n6. Šio straipsnio 1 dalies 3 punkte nurodytiems 60–70 procentų darbingumo netekusiems arba šio straipsnio 1 dalies 4 punkte nurodytiems asmenims, kuriems nustatytas specialusis nuolatinės priežiūros (pagalbos) poreikis, skiriamos ir mokamos 0,5 tikslinių kompensacijų bazės dydžio priežiūros (pagalbos) išlaidų tikslinės kompensacijos.\n\n7. Kai šio įstatymo 10 straipsnyje ir šio straipsnio 1 dalyje nurodytam tikslinės kompensacijos gavėjui nustatomas pirmojo arba antrojo lygio specialusis nuolatinės slaugos arba specialusis nuolatinės priežiūros (pagalbos) poreikis, mažesnė tikslinė kompensacija pradedama mokėti nuo kito mėnesio pirmos dienos po to, kai buvo nustatytas atitinkamas specialusis poreikis, didesnė tikslinė kompensacija – nuo atitinkamo specialiojo poreikio nustatymo dienos.\n\n8. Vietoj 0,5 valstybinės socialinio draudimo bazinės pensijos dydžio priedo, kuris skirtas specialiajam nuolatinės slaugos ar nuolatinės priežiūros (pagalbos) poreikiui tenkinti ir kurį iki 2007 m. gruodžio 31 d. mokėjo Valstybinio socialinio draudimo fondo valdybos teritoriniai skyriai, paskirto 0,5 tikslinių kompensacijų bazės dydžio tikslinio priedo (toliau – tikslinis priedas) mokėjimas tęsiamas tol, kol baigiasi šio priedo gavėjui pagal iki 2018 m. gruodžio 31 d. galiojusią tvarką nustatyto specialiojo nuolatinės slaugos poreikio (iki 2005 m. birželio 30 d. pripažintos visiškos negalios) arba pagal nuo 2019 m. sausio 1 d. galiojančią tvarką nustatyto pirmojo lygio specialiojo nuolatinės slaugos poreikio terminas. Tikslinis priedas mokamas šiame įstatyme nustatyta tikslinių kompensacijų mokėjimo tvarka. Tikslinio priedo mokėjimas nutraukiamas nuo kito mėnesio pirmos dienos po to, kai baigiasi asmeniui nustatyto specialiojo nuolatinės slaugos poreikio terminas.\n\n9. Socialinio draudimo senatvės pensijos amžių sukakusiems asmenims, kuriems iki 2016 m. gruodžio 31 d. paskirtų slaugos arba priežiūros (pagalbos) išlaidų tikslinių kompensacijų mokėjimas buvo pratęstas nenustačius specialiojo nuolatinės slaugos ar nuolatinės priežiūros (pagalbos) poreikio, paskirtos slaugos arba priežiūros (pagalbos) išlaidų tikslinės kompensacijos mokamos iki gyvos galvos, nereikalaujant nustatyti specialųjį nuolatinės slaugos ar nuolatinės priežiūros (pagalbos) poreikį. Jeigu šiems asmenims nustatomas pirmojo arba antrojo lygio specialusis nuolatinės slaugos arba nuolatinės priežiūros (pagalbos) poreikis, tikslinė kompensacija jiems mokama šio straipsnio 7 dalyje nustatyta tvarka.\n\nV SKYRIUS\nBAIGIAMOSIOS NUOSTATOS"
    },
    {
      "provision_ref": "art12",
      "chapter": "V SKYRIUS BAIGIAMOSIOS NUOSTATOS",
      "section": "12",
      "title": "12 straipsnis. Informacijos ir duomenų gavimas ir teikimas bei metodinė pagalba",
      "content": "1. Savivaldybių administracijos tikslinių kompensacijų skyrimo ir mokėjimo tikslais turi teisę neatlygintinai gauti iš valstybės ir savivaldybių institucijų ir įmonių, kitų įmonių ir organizacijų, valstybės ir žinybinių registrų, valstybės ir savivaldybių informacinių sistemų informaciją, duomenis, taip pat specialių kategorijų asmens duomenis, susijusius su tikslinių kompensacijų gavėjų teistumu (laisvės atėmimo bausmės atlikimo laiką ir vietą) ir sveikata, ir juos tvarkyti.\n\n2. Savivaldybių administracijos socialinės apsaugos ir darbo ministro nustatyta tvarka teikia Lietuvos Respublikos socialinės apsaugos ir darbo ministerijai informaciją apie tikslinių kompensacijų gavėjų skaičių, tikslinių kompensacijų dydžius, šioms kompensacijoms mokėti, administruoti ir savivaldybių administracijoms dalyvauti vertinant asmenų savarankiškumą kasdienėje veikloje panaudotas valstybės biudžeto lėšas.\n\n3. Socialinės apsaugos ir darbo ministerija teikia savivaldybių administracijoms metodinę pagalbą tikslinių kompensacijų skyrimo ir mokėjimo klausimais.\n\nLietuvos Respublikos\ntikslinių kompensacijų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2014 m. balandžio 16 d. Europos Parlamento ir Tarybos direktyva 2014/54/ES dėl priemonių, kad darbuotojai galėtų lengviau naudotis laisvo darbuotojų judėjimo teisėmis (OL 2014 L 128, p. 8).“"
    },
    {
      "provision_ref": "art2",
      "chapter": "V SKYRIUS BAIGIAMOSIOS NUOSTATOS",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos Vyriausybė ir Lietuvos Respublikos socialinės apsaugos ir darbo ministras iki 2018 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Šio įstatymo tikslas",
      "definition": "nustatyti slaugos ir priežiūros (pagalbos) išlaidų tikslines kompensacijas (toliau kartu – tikslinės kompensacijos) asmenims, kuriems nustatytas specialusis nuolatinės slaugos ar specialusis nuolatinės priežiūros (pagalbos) poreikis. Šis įstatymas nustato tikslinių kompensacijų finansavimo šaltinius, teisę į šias kompensacijas turinčius asmenis, tikslinių kompensacijų dydžius, šių kompensacijų skyrimo ir mokėjimo sąlygas ir tvarką.",
      "source_provision": "art1"
    },
    {
      "term": "Tikslinių kompensacijų paskirtis",
      "definition": "kompensuoti asmens, turinčio teisę gauti tikslinę kompensaciją, išlaidas, patirtas tenkinant specialiuosius nuolatinės slaugos ar nuolatinės priežiūros (pagalbos) poreikius. Tikslinės kompensacijos gali būti naudojamos tik specialiesiems nuolatinės slaugos, priežiūros (pagalbos) poreikiams tenkinti ir (ar) specialiosios pagalbos priemonėms įsigyti.\n\n3. Šis įstatymas taikomas Lietuvos Respublikos gyvenamosios vietos deklaravimo įstatymo nustatyta tvarka deklaravusiems gyvenamąją vietą arba į gyvenamosios vietos neturinčių asmenų apskaitą įtrauktiems:\n\n1) Lietuvos Respublikos piliečiams;\n\n2) Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečiams ir jų šeimos nariams, kuriems išduoti dokumentai, patvirtinantys ar suteikiantys teisę gyventi Lietuvos Respublikoje;\n\n3) užsieniečiams, turintiems Lietuvos Respublikos ilgalaikio gyventojo leidimą gyventi Europos Sąjungoje;\n\n4) užsieniečiams, kuriems suteiktas prieglobstis Lietuvos Respublikoje.\n\n4. Šis įstatymas taip pat taikomas asmenims, kuriems taikomi Europos Sąjungos socialinės apsaugos sistemų koordinavimo reglamentai.\n\n5. Šiame įstatyme vartojamos sąvokos suprantamos taip, kaip jos apibrėžtos Lietuvos Respublikos civiliniame kodekse, Lietuvos Respublikos šalpos pensijų įstatyme ir Lietuvos Respublikos neįgaliųjų socialinės integracijos įstatyme.\n\n6. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.",
      "source_provision": "art1"
    }
  ]
}
