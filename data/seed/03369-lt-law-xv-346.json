{
  "id": "lt-law-xv-346",
  "type": "statute",
  "title": "Lietuvos Respublikos valstybės gynybos fondo įstatymo Nr. XIV-2775 2, 4, 5 ir 8 straipsnių pakeitimo įstatymas",
  "short_name": "XV-346",
  "status": "in_force",
  "issued_date": "2025-06-26",
  "in_force_date": "2026-01-01",
  "url": "https://e-tar.lt/portal/lt/legalAct/835b9800535c11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio įstatymo sąvokos\n\nŠiame įstatyme vartojamos sąvokos suprantamos taip, kaip apibrėžiamos arba suprantamos Lietuvos Respublikos akcizų įstatyme, Lietuvos Respublikos gyventojų pajamų mokesčio įstatyme, Lietuvos Respublikos krašto apsaugos sistemos organizavimo ir karo tarnybos įstatyme, Lietuvos Respublikos krizių valdymo ir civilinės saugos įstatyme, Lietuvos Respublikos laikinojo solidarumo įnašo įstatyme, Lietuvos Respublikos mobilizacijos ir priimančiosios šalies paramos įstatyme, Lietuvos Respublikos mokėjimų įstatyme, Lietuvos Respublikos nekilnojamojo turto mokesčio įstatyme, Lietuvos Respublikos pelno mokesčio įstatyme, Lietuvos Respublikos saugumo įnašo įstatyme ir Lietuvos Respublikos valstybės iždo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Valstybės gynybos fondo lėšas sudaro:\n\n1) valstybės biudžeto pajamos, gautos iš laikinojo solidarumo įnašo už 2025 metų laikinojo solidarumo įnašo mokėjimo laikotarpį;\n\n2) fizinių ir juridinių asmenų, kitų organizacijų ir jų padalinių savanoriškos įmokos;\n\n3) 1,9 procento valstybės biudžeto pajamų, gautų iš surinkto pelno mokesčio 2025 metais, 8 procentai – 2026 metais, 11,2 procento – 2027 metais ir vėlesniais metais;\n\n4) 4,1 procento valstybės biudžeto pajamų, gautų iš akcizų 2025 metais, 8 procentai – 2026 metais, 8,4 procento – 2027 metais ir vėlesniais metais;\n\n5) šio straipsnio 7 dalyje nurodytos pajamos ir kitos teisėtai gautos lėšos;\n\n6) 2 procentai (neatsižvelgiant į šios dalies 8 punkte nurodytas Valstybės gynybos fondo lėšas) valstybės biudžeto ir savivaldybių biudžetų pajamų, gautų iš gyventojų pajamų mokesčio, atėmus pajamas, gautas iš fiksuoto dydžio gyventojų pajamų mokesčio už veiklą, kuria verčiamasi turint verslo liudijimą;\n\n7) valstybės biudžeto pajamų, gautų iš Lietuvos banko pelno įmokos, dalis, viršijanti 14 milijonų eurų;\n\n8) 25 milijonai eurų iš valstybės biudžeto pajamų, gautų iš gyventojų pajamų mokesčio, ta pačia suma sumažinus savivaldybių biudžetams tenkančią pastoviąją gyventojų pajamų mokesčio dalį (procentais) vadovaujantis Lietuvos Respublikos savivaldybių biudžetų pajamų nustatymo metodikos įstatymo nuostatomis. Šios dalies sumažinimas apskaičiuojamas rengiant Lietuvos Respublikos 2025–2027 metų biudžeto patvirtinimo įstatymo projektą ir perskaičiuojamas kiekvienais vėlesniais metais rengiant Lietuvos Respublikos tam tikrų metų biudžeto patvirtinimo įstatymo projektą;\n\n9) valstybės biudžeto pajamos, gautos iš saugumo įnašo;\n\n10) valstybės biudžeto pajamos, gautos iš nekilnojamojo turto mokesčio pagal Nekilnojamojo turto mokesčio įstatymo 13 straipsnio 3 dalį.“\n\n2. Pakeisti 4 straipsnio 3 dalį ir ją išdėstyti taip:\n\n„3. Šio straipsnio 1 dalies 1, 3, 4, 6–10 punktuose nurodytas lėšas į Valstybės gynybos fondo sąskaitą perveda Lietuvos Respublikos finansų ministerija finansų ministro nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnio 7 dalį ir ją išdėstyti taip:\n\n„7. Šio įstatymo 4 straipsnio 1 dalies 8 punkte nurodyta lėšų suma skiriama šio įstatymo 3 straipsnio 1 dalies 5 punkte nurodytai programai įgyvendinti savivaldybėse.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "1. Pakeisti 8 straipsnio 6 dalį ir ją išdėstyti taip:\n\n„6. Šio įstatymo 4 straipsnio 1 dalies 8 punkte nurodyta Valstybės gynybos fondo pajamų suma neįskaičiuojama atliekant pastoviosios gyventojų pajamų mokesčio dalies (procentais) koregavimą dėl Seimo ir (ar) Vyriausybės sprendimų nulemtų savivaldybių pajamų iš gyventojų pajamų mokesčio pokyčių, vadovaujantis Savivaldybių biudžetų pajamų nustatymo metodikos įstatymo nuostatomis.“\n\n2. Pakeisti 8 straipsnio 7 dalį ir ją išdėstyti taip:\n\n„7. Šio įstatymo 4 straipsnio 1 dalies 6, 8 ir 10 punktai galioja iki 2030 m. gruodžio 31 d.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Šis įstatymas taikomas rengiant Lietuvos Respublikos 2026–2028 metų ir vėlesnių metų biudžeto patvirtinimo įstatymų projektus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
