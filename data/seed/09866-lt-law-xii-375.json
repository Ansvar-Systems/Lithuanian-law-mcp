{
  "id": "lt-law-xii-375",
  "type": "statute",
  "title": "Lietuvos Respublikos kolektyvinio investavimo subjektų įstatymo 1, 2, 4, 25, 36, 42, 46, 84, 128, 133, 134, 140, 142, 143, 147, 152, 156 straipsnių pakeitimo ir papildymo, 129 straipsnio ir VIII skyriaus šeštojo skirsnio pripažinimo netekusiais galios įstatymas",
  "short_name": "XII-375",
  "status": "in_force",
  "issued_date": "2013-06-18",
  "in_force_date": "2013-07-01",
  "url": "https://e-tar.lt/portal/lt/legalAct/TAR.9B8EACB0DFAF",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 ir 3 dalių pakeitimas",
      "content": "1. Pakeisti 1 straipsnio 1 dalį ir ją išdėstyti taip:\n\n„1. Šis įstatymas nustato suderintųjų ir neprofesionaliesiems investuotojams skirtų specialiųjų kolektyvinio investavimo subjektų ir kolektyvinio investavimo subjektų valdymo įmonių veiklą bei šios veiklos valstybinę priežiūrą. Įstatymo paskirtis – užtikrinti, kad būtų apsaugoti investicinių fondų bendraturčių ir investicinių bendrovių akcininkų interesai.“\n\n2. Pakeisti 1 straipsnio 3 dalį ir ją išdėstyti taip:\n\n„3. Šis įstatymas taikomas:\n\n1) suderintiesiems kolektyvinio investavimo subjektams;\n\n2) neprofesionaliesiems investuotojams skirtiems specialiesiems kolektyvinio investavimo subjektams, išskyrus tuos, kurių investiciniai vienetai ar akcijos nėra viešai siūlomi Lietuvos Respublikoje ar kitose valstybėse narėse arba pagal jų steigimo dokumentus yra siūlomi tik trečiosiose šalyse;\n\n3) suderintųjų kolektyvinio investavimo subjektų ir neprofesionaliesiems investuotojams skirtų kolektyvinio investavimo subjektų valdymo įmonėms.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 32 dalį ir ją išdėstyti taip:\n\n„32. Neprofesionalusis investuotojas – neprofesionalusis klientas, kaip jis apibrėžtas Finansinių priemonių rinkų įstatyme.“\n\n2. 2 straipsnio 40 dalį pripažinti netekusia galios.\n\n3. Buvusias 2 straipsnio 41–55 dalis laikyti atitinkamai 40–54 dalimis."
    },
    {
      "provision_ref": "art3",
      "section": "3",
      "title": "3 straipsnis. 4 straipsnio papildymas 7 dalimi",
      "content": "Papildyti 4 straipsnį 7 dalimi:\n\n„7. Valdymo įmonės veiklos licenciją pagal šį įstatymą gavusi valdymo įmonė taip pat turi teisę valdyti kolektyvinio investavimo subjektus, įsteigtus pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą, jeigu tokia teisė numatyta valdymo įmonės veiklos licencijoje.“"
    },
    {
      "provision_ref": "art4",
      "section": "4",
      "title": "4 straipsnis. 25 straipsnio 4, 5 dalių pripažinimas netekusiomis galios ir 7 dalies pakeitimas",
      "content": "1. 25 straipsnio 4 dalį pripažinti netekusia galios.\n\n2. 25 straipsnio 5 dalį pripažinti netekusia galios.\n\n3. Pakeisti 25 straipsnio 7 dalį ir ją išdėstyti taip:\n\n„7. Metų ir pusmečio ataskaitos turi būti prieinamos investuotojams prospekte ir pagrindinės informacijos investuotojams dokumente nurodytu būdu.“"
    },
    {
      "provision_ref": "art5",
      "section": "5",
      "title": "5 straipsnis. 36 straipsnio 3 dalies 5 punkto pripažinimas netekusiu galios",
      "content": "36 straipsnio 3 dalies 5 punktą pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 42 straipsnio 3 dalies pakeitimas",
      "content": "42 straipsnio 3 dalyje išbraukti paskutinį sakinį ir šią dalį išdėstyti taip:\n\n„3. Vadovaujantis šiuo įstatymu įsteigtų kolektyvinio investavimo subjektų investiciniai vienetai ar akcijos gali būti platinami reguliuojamos rinkos ar daugiašalės prekybos sistemos operatoriaus ir (ar) atsiskaitymų sistemos techninėmis organizacinėmis priemonėmis priežiūros institucijos nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 46 straipsnio 1 dalies pakeitimas",
      "content": "Pakeisti 46 straipsnio 1 dalį ir ją išdėstyti taip:\n\n„1. Valdymo įmonė ar investicinė bendrovė kolektyvinio investavimo subjekto dalyvio reikalavimu privalo išpirkti jo investicinius vienetus ar akcijas paraiškos išpirkti investicinius vienetus ar akcijas pateikimo dienos kaina, jeigu paraiška pateikiama iki valdymo įmonės ar investicinės bendrovės, kurios valdymas neperduotas valdymo įmonei, nustatyto paraiškos priėmimo laiko pabaigos. Jeigu paraiška pateikiama po nustatyto laiko, investiciniai vienetai ar akcijos privalo būti išpirkti kitos darbo dienos po paraiškos pateikimo kaina, išskyrus paraišką išpirkti nekilnojamojo turto, privataus kapitalo kolektyvinio investavimo subjekto ir (ar) kolektyvinio investavimo subjekto, investuojančio į kitus kolektyvinio investavimo subjektus, investicinius vienetus ar akcijas (tokios paraiškos anuliuojamos).“"
    },
    {
      "provision_ref": "art8",
      "section": "8",
      "title": "8 straipsnis. 84 straipsnio 1 ir 2 dalių pakeitimas",
      "content": "1. Pakeisti 84 straipsnio 1 dalį ir ją išdėstyti taip:\n\n„1. Finansuojančiajam subjektui investuojant į finansuojamąjį subjektą ne mažiau kaip 85 procentus savo grynųjų aktyvų, šių investicijų atžvilgiu leidžiama nesilaikyti suderintojo kolektyvinio investavimo subjekto sąvokoje, apibrėžtoje šio įstatymo 2 straipsnio 41 dalyje, nurodyto vienintelio jo tikslo požymio, taip pat nesilaikyti šio įstatymo 75 ir 76 straipsniuose nustatytų suderintųjų kolektyvinio investavimo subjektų investavimo objektų ir investicijų portfelio diversifikavimo reikalavimų bei šio įstatymo 77 straipsnio 2 dalies 3 punkte ir 79 straipsnyje investavimui į kitus kolektyvinio investavimo subjektus nustatyto reikalavimo.“\n\n2. Pakeisti 84 straipsnio 2 dalį ir ją išdėstyti taip:\n\n„2. Jeigu finansuojamasis subjektas turi bent du finansuojančiuosius subjektus, jam netaikomas suderintojo kolektyvinio investavimo subjekto sąvokoje, apibrėžtoje šio įstatymo 2 straipsnio 41 dalyje, nurodytas vienintelio jo tikslo požymis, taip pat suderintiesiems kolektyvinio investavimo subjektams, kurių investiciniai vienetai ar akcijos nėra viešai siūlomi Lietuvos Respublikoje ar kitose valstybėse narėse, taikomas apribojimas, nustatytas šio įstatymo 1 straipsnio 3 dalyje.“"
    },
    {
      "provision_ref": "art9",
      "section": "9",
      "title": "9 straipsnis. 128 straipsnio 2 ir 4 dalių pakeitimas",
      "content": "1. Pakeisti 128 straipsnio 2 dalį ir ją išdėstyti taip:\n\n„2. Šio įstatymo 42 straipsnio 2, 3 dalyse ir 44 straipsnyje nustatyti reikalavimai netaikomi nekilnojamojo turto ir privataus kapitalo kolektyvinio investavimo subjektams. Šių kolektyvinio investavimo subjektų investiciniai vienetai ar akcijos įsigyjami kolektyvinio investavimo subjekto steigimo dokumentuose ir prospektuose nustatyta tvarka ir terminais.“\n\n2. Pakeisti 128 straipsnio 4 dalį ir ją išdėstyti taip:\n\n„4. Nekilnojamojo turto ar privataus kapitalo kolektyvinio investavimo subjekto valdymo įmonė, nekilnojamojo turto ar privataus kapitalo investicinė bendrovė, kurios valdymas neperduotas valdymo įmonei, turi teisę atidėti šio straipsnio 3 dalyje nustatytą atsiskaitymo už išperkamus investicinius vienetus ar akcijas terminą, kai išperkamų investicinių vienetų ar akcijų bendra vertė viršija subjekto steigimo dokumentuose ir prospekte nustatytą vertę, kuri negali būti mažesnė negu 10 procentų subjekto grynųjų aktyvų vertės, arba išimtiniais atvejais, kai nepakanka lėšų išmokėti už išperkamus investicinius vienetus ar akcijas, o turimų investavimo objektų pardavimas būtų nuostolingas. Atsiskaitymas gali būti atidedamas tik tuo atveju, kai tokia valdymo įmonės ar investicinės bendrovės teisė nustatyta subjekto steigimo dokumentuose ir prospekte.“"
    },
    {
      "provision_ref": "art10",
      "section": "10",
      "title": "10 straipsnis. 129 straipsnio pripažinimas netekusiu galios",
      "content": "129 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. 133 straipsnio 5 dalies pakeitimas",
      "content": "Pakeisti 133 straipsnio 5 dalį ir ją išdėstyti taip:\n\n„5. Kolektyvinio investavimo į perleidžiamuosius vertybinius popierius investicinė bendrovė ar valdymo įmonė, valdanti kolektyvinio investavimo į perleidžiamuosius vertybinius popierius subjektą, gali skolintis iki 15 procentų paskolos sudarymo dieną buvusių grynųjų aktyvų vertės kolektyvinio investavimo subjekto steigimo dokumentuose iš anksto nustatytam terminui.“"
    },
    {
      "provision_ref": "art12",
      "section": "12",
      "title": "12 straipsnis. 134 straipsnio 1 dalies pakeitimas",
      "content": "134 straipsnio 1 dalyje išbraukti paskutinį sakinį ir šią dalį išdėstyti taip:\n\n„1. Nekilnojamojo turto kolektyvinio investavimo subjekto valdymo įmonė ar nekilnojamojo turto investicinė bendrovė, kurios valdymas neperduotas valdymo įmonei, privalo užtikrinti, kad kolektyvinio investavimo subjekto investicijų portfelį sudarančius ar ketinamus įsigyti nekilnojamojo turto objektus vertintų ne mažiau kaip du nepriklausomi, teisę verstis nekilnojamojo turto vertinimo veikla turintys turto vertintojai, išskyrus turto vertintojus asistentus, kurie pateiktų atskiras išvadas.“"
    },
    {
      "provision_ref": "art13",
      "section": "13",
      "title": "13 straipsnis. 140 straipsnio pakeitimas",
      "content": "Pakeisti 140 straipsnį ir jį išdėstyti taip:\n\n„140 straipsnis. Privataus kapitalo kolektyvinio investavimo subjektų pagrindinės investavimo taisyklės ir ypatumai\n\n1. Jeigu šiame skirsnyje nenustatyta kitaip, privataus kapitalo kolektyvinio investavimo subjektams ir jų valdymo įmonėms netaikomi šio įstatymo 18 straipsnio 4 ir 5 dalyse, 75 straipsnio 1, 2 ir 4 dalyse, 76, 77 straipsniuose, 82 straipsnio 2 dalyje nustatyti apribojimai, 115 straipsnis ir 18 straipsnio 3 dalyje įtvirtintas draudimas įkeisti investicinį fondą sudarantį ar investicinės bendrovės turtą. Draudžiama skolinti privataus kapitalo kolektyvinio investavimo subjekto turtą, garantuoti ar laiduoti juo už kitų asmenų įsipareigojimus. Privataus kapitalo kolektyvinio investavimo subjektas neprivalo naudoti lyginamojo indekso.\n\n2. Privataus kapitalo investicinė bendrovė ar valdymo įmonė, valdanti privataus kapitalo kolektyvinio investavimo subjektą, gali skolintis kolektyvinio investavimo subjekto sąskaita iki 80 procentų paskolos sutarties sudarymo dieną buvusių grynųjų aktyvų vertės kolektyvinio investavimo subjekto steigimo dokumentuose iš anksto nustatytam terminui.“"
    },
    {
      "provision_ref": "art14",
      "section": "14",
      "title": "14 straipsnis. 142 straipsnio 6 dalies pripažinimas netekusia galios",
      "content": "142 straipsnio 6 dalį pripažinti netekusia galios."
    },
    {
      "provision_ref": "art15",
      "section": "15",
      "title": "15 straipsnis. 143 straipsnio 2 dalies pripažinimas netekusia galios",
      "content": "143 straipsnio 2 dalį pripažinti netekusia galios."
    },
    {
      "provision_ref": "art16",
      "section": "16",
      "title": "16 straipsnis. 147 straipsnio 5 dalies pripažinimas netekusia galios",
      "content": "147 straipsnio 5 dalį pripažinti netekusia galios."
    },
    {
      "provision_ref": "art17",
      "section": "17",
      "title": "17 straipsnis. VIII skyriaus šeštojo skirsnio pripažinimas netekusiu galios",
      "content": "VIII skyriaus šeštąjį skirsnį pripažinti netekusiu galios."
    },
    {
      "provision_ref": "art18",
      "section": "18",
      "title": "18 straipsnis. 152 straipsnio 8 dalies pakeitimas",
      "content": "Pakeisti 152 straipsnio 8 dalį ir ją išdėstyti taip:\n\n„8. Jeigu nors viena uždarojo tipo investicinės bendrovės akcijų emisija buvo platinama šio įstatymo 2 straipsnio 54 dalyje nustatyta tvarka, kitų tos pačios bendrovės akcijų emisijų platinimas taip pat privalo būti vykdomas ta pačia tvarka.“"
    },
    {
      "provision_ref": "art19",
      "section": "19",
      "title": "19 straipsnis. 156 straipsnio 1 dalies pakeitimas",
      "content": "156 straipsnio 1 dalyje išbraukti paskutinį sakinį ir šią dalį išdėstyti taip:\n\n„1. Remiantis šiuo įstatymu įsteigto kolektyvinio investavimo subjekto investiciniai vienetai ar akcijos gali būti įtraukiami į prekybą Lietuvos Respublikoje veikiančioje reguliuojamoje rinkoje ir (ar) daugiašalėje prekybos sistemoje, laikantis šiame įstatyme ir Finansinių priemonių rinkų įstatyme nustatytų taisyklių, reglamentuojančių finansinių priemonių įtraukimą į prekybą reguliuojamoje rinkoje ir (ar) daugiašalėje prekybos sistemoje, reikalavimų.“"
    },
    {
      "provision_ref": "art20",
      "section": "20",
      "title": "20 straipsnis. Baigiamosios nuostatos",
      "content": "1. Šis įstatymas įsigalioja 2013 m. liepos 1 d.\n\n2. Šio įstatymo įsigaliojimo dieną veikiančios valdymo įmonės, valdančios pagal Lietuvos Respublikos kolektyvinio investavimo subjektų įstatymą įsteigtus profesionaliesiems investuotojams skirtus uždarojo tipo specialiuosius kolektyvinio investavimo subjektus, kurių steigimo dokumentuose įtvirtintas ribotas veiklos terminas, arba atitinkamą veiklą vykdančios investicinės bendrovės turi teisę:\n\n1) veikti ir valdyti tokius kolektyvinio investavimo subjektus, vadovaudamosi iki Lietuvos Respublikos informuotiesiems investuotojams skirtų kolektyvinio investavimo subjektų įstatymo įsigaliojimo galiojusiame Lietuvos Respublikos kolektyvinio investavimo subjektų įstatyme įtvirtintais reikalavimais, iki kolektyvinio investavimo subjektų veiklos termino pabaigos arba\n\n2) veikti ir valdyti jau įsteigtus kolektyvinio investavimo subjektus pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą.\n\n3. Šio straipsnio 2 dalyje nurodyti subjektai turi teisę veikti ir valdyti jau įsteigtus kolektyvinio investavimo subjektus pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą, jeigu:\n\n1) šiam sprendimui pritaria kolektyvinio investavimo subjekto dalyviai ir\n\n2) kolektyvinio investavimo subjektas atitinka Lietuvos Respublikos informuotiesiems investuotojams skirtų kolektyvinio investavimo subjektų įstatymo reikalavimus, ir\n\n3) valdymo įmonė ar investicinė bendrovė kolektyvinio investavimo subjekto dalyviams iš anksto pateikė pakankamą ir tikslią informaciją, kuria remdamiesi dalyviai galėtų priimti pagrįstą sprendimą pritarti arba nepritarti sprendimui, kad kolektyvinio investavimo subjektas veiktų pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą.\n\n4. Šio straipsnio 2 dalyje nurodyti subjektai, pasirinkę pasinaudoti šio straipsnio 2 dalies 1 punkte nustatyta teise, turi iki 2014 m. sausio 1 d. apie tai informuoti priežiūros instituciją.\n\n5. Pagal Lietuvos Respublikos kolektyvinio investavimo subjektų įstatymą įsteigti, bet šio straipsnio 2 dalyje neįvardyti profesionaliesiems investuotojams skirti specialieji kolektyvinio investavimo subjektai arba analogiškos investicinės bendrovės nuo 2014 m. sausio 1 d. veikia pagal Lietuvos Respublikos informuotiesiems investuotojams skirtų kolektyvinio investavimo subjektų įstatymo reikalavimus.\n\n6. Valdymo įmonės ar investicinės bendrovės privalo šio straipsnio 2 dalies 2 punkte nustatytu atveju kolektyvinio investavimo subjektų dalyviams steigimo dokumentuose nustatyta tvarka pranešti apie tai, kad kolektyvinio investavimo subjektas pradės veikti pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą. Pranešime kolektyvinio investavimo subjekto dalyviui turi būti pateikta pakankama ir tiksli informacija, kuria remdamasis jis galėtų priimti pagrįstus sprendimus pasinaudoti šios dalies 4 punkte nurodytomis teisėmis. Šiame pranešime valdymo įmonė ar investicinė bendrovė privalo:\n\n1) nurodyti kolektyvinio investavimo subjekto veiklos formos keitimo priežastį;\n\n2) paaiškinti kolektyvinio investavimo subjekto veiklos formos pasikeitimo įtaką kolektyvinio investavimo subjekto dalyvių turtinėms ir neturtinėms teisėms;\n\n3) aiškiai įspėti kolektyvinio investavimo subjekto dalyvius, ar dėl kolektyvinio investavimo subjekto veiklos formos pasikeitimo keičiasi jiems taikomas apmokestinimas;\n\n4) aiškiai išdėstyti kolektyvinio investavimo subjekto dalyvio teisę gauti papildomos informacijos apie numatomus kolektyvinio investavimo subjekto pokyčius ir teisę per pranešime nurodytą terminą pareikalauti išpirkti dalyviui priklausančius kolektyvinio investavimo subjekto investicinius vienetus ar akcijas;\n\n5) pateikti pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą veiksiančio kolektyvinio investavimo subjekto prospekto kopiją arba nurodyti, kur su ja galima susipažinti;\n\n6) pateikti kitą esminę informaciją, kuria remdamiesi kolektyvinio investavimo subjekto dalyviai galėtų priimti pagrįstus sprendimus dėl tolesnių savo veiksmų.\n\n7. Pasinaudojimo šio straipsnio 6 dalies 4 punkte įtvirtinta kolektyvinio investavimo subjekto teise pareikalauti išpirkti jam priklausančius kolektyvinio investavimo subjekto investicinius vienetus ar akcijas realizavimo terminas negali būti trumpesnis kaip 2 mėnesiai nuo dienos, kai dalyvis buvo tinkamai informuotas apie šiame straipsnyje aptariamus pokyčius. Pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą ketinančio veikti kolektyvinio investavimo subjekto dalyviai, nepasinaudoję teise pareikalauti išpirkti jiems priklausančius investicinius vienetus ar akcijas per valdymo įmonės ar investicinės bendrovės nustatytą laikotarpį, tampa pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą veikiančio kolektyvinio investavimo subjekto dalyviais.\n\n8. Nuo šio straipsnio 6 dalyje nustatyto pranešimo kolektyvinio investavimo subjekto dalyviams pateikimo dienos iki prašymo kolektyvinio investavimo subjekto steigimo dokumentus pripažinti netekusiais galios pateikimo priežiūros institucijai dienos valdymo įmonė ar investicinė bendrovė privalo šio straipsnio 6 dalyje nurodytą informaciją pateikti visiems kolektyvinio investavimo subjekto investicinių vienetų ar akcijų ketinantiems įsigyti asmenims.\n\n9. Šio straipsnio 2 dalies 2 punkte nustatyta teise ketinanti pasinaudoti ir šio straipsnio 4 dalyje įtvirtintą pareigą vykdanti valdymo įmonė ar investicinė bendrovė turi gauti priežiūros institucijos sprendimą pripažinti netekusiais galios pagal Lietuvos Respublikos kolektyvinio investavimo subjektų įstatymą veikusio profesionaliesiems investuotojams skirto kolektyvinio investavimo subjekto steigimo dokumentus.\n\n10. Valdymo įmonė ar investicinė bendrovė kartu su prašymu gauti veiklos leidimą pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą privalo priežiūros institucijai pateikti informaciją, patvirtinančią, kad valdymo įmonė ar investicinė bendrovė tinkamai įvykdė šio straipsnio 3 dalies 3 punkte ir šio straipsnio 6 dalyje nustatytas pareigas. Šio straipsnio 5 dalyje įtvirtintą pareigą vykdanti valdymo įmonė ar investicinė bendrovė prašymą priežiūros institucijai turi pateikti iki 2014 m. sausio 1 d.\n\n11. Kolektyvinio investavimo subjektas laikomas veikiančiu pagal Lietuvos Respublikos informuotiesiems investuotojams skirtų kolektyvinio investavimo subjektų įstatymą, kai priežiūros institucija, vadovaudamasi nurodyto įstatymo nuostatomis, suteikia investicinei bendrovei veiklos leidimą arba pritaria investicinio fondo steigimo dokumentams.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "Buvusias 2 straipsnio 41",
      "definition": "55 dalis laikyti atitinkamai 40–54 dalimis.",
      "source_provision": "art2"
    }
  ]
}
