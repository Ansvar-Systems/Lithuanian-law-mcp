{
  "id": "lt-law-i-865",
  "type": "statute",
  "title": "Dėl Europos žmogaus teisių ir pagrindinių laisvių apsaugos konvencijos, jos ketvirtojo, septintojo ir vienuoliktojo protokolų ratifikavimo",
  "short_name": "I-865",
  "status": "in_force",
  "issued_date": "1995-04-27",
  "in_force_date": "1995-05-05",
  "url": "https://e-tar.lt/portal/lt/legalAct/TAR.46779A5EF667/TAIS_415394",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\n\nĮstatymas skelbtas: Žin., 1995, Nr. 37-913\nNeoficialus įstatymo tekstas\n\nLIETUVOS RESPUBLIKOS\nĮSTATYMAS\n\n1995 m. balandžio 27 d. Nr. I-865\nVilnius\n\nDĖL EUROPOS ŽMOGAUS TEISIŲ IR PAGRINDINIŲ LAISVIŲ\nAPSAUGOS KONVENCIJOS, JOS KETVIRTOJO, SEPTINTOJO IR\nVIENUOLIKTOJO PROTOKOLŲ RATIFIKAVIMO\n\n1. Remdamasis Lietuvos Respublikos Konstitucijos 138 straipsniu,\nLietuvos Respublikos Seimas ratifikuoja su išlygomis ir pareiškimais 1993 m.\ngegužės 14 d. pasirašytą Europos žmogaus teisių ir pagrindinių laisvių apsaugos\nkonvenciją bei šios Konvencijos ketvirtąjį, septintąjį bei vienuoliktąjį\nprotokolus.\n\n2. Vadovaujantis Europos žmogaus teisių ir pagrindinių\nlaisvių apsaugos konvencijos 64 straipsniu, padarytos šios išlygos dėl minėtos\nKonvencijos 5 straipsnio 3 dalies:\n1) Lietuvos Respublika daro išlygą, kad pagal Lietuvos\nRespublikos baudžiamojo proceso kodekso 104 straipsnį teisę sankcionuoti\nasmenų, įtariamų padarius nusikaltimą, suėmimą turi ir prokuroras. Ši išlyga galioja\nvienerius metus po minėtos Konvencijos įsigaliojimo Lietuvos Respublikoje;\n2) (neteko galios nuo 2006-02-11).\nStraipsnio pakeitimai:\nNr. X-499, 2006-01-19,\nŽin., 2006, Nr. 17-595 (2006-02-11)\n\n3. Vadovaujantis Europos žmogaus teisių ir pagrindinių\nlaisvių apsaugos konvencijos 25 ir 46 straipsniais, padaryti šie pareiškimai:\ndėl Konvencijos 25 straipsnio Lietuvos Respublika\npareiškia, kad trejų metų laikotarpiui pripažįsta Europos žmogaus teisių komisijos\nkompetenciją priimti fizinio asmens, nevyriausybinės organizacijos ar grupės asmenų,\nteigiančių, kad jie yra šioje Konvencijoje pripažintų teisių pažeidimo, kurį\npadarė Lietuvos Respublika, aukos peticijas;\ndėl Konvencijos 46 straipsnio Lietuvos Respublika\npareiškia, kad trejų metų laikotarpiui pripažįsta privaloma Europos žmogaus teisių\nteismo jurisdikciją visose bylose, susijusiose su šios Konvencijos aiškinimu ir\ntaikymu.\nLietuvos Respublikos pareiškimai dėl Konvencijos 25 ir\n46 straipsnių taikomi ir Konvencijos ketvirtajam bei septintajam protokolams.\nStraipsnio pakeitimai:\nNr. I-1117, 1995-12-07,\nŽin., 1996, Nr. 5-112 (1996-01-17)\n\nSkelbiu šį Lietuvos Respublikos Seimo priimtą\nįstatymą.\n\nRESPUBLIKOS PREZIDENTAS\nALGIRDAS BRAZAUSKAS\n\n_______________"
    }
  ],
  "definitions": []
}
