{
  "id": "lt-law-xi-1402",
  "type": "statute",
  "title": "Lietuvos Respublikos finansinių priemonių rinkų įstatymo 3, 4, 7, 15, 18, 20, 21, 64, 67, 68, 69, 71, 80, 85, 95 straipsnių ir priedo pakeitimo ir papildymo bei įstatymo papildymo 90-1, 93-1 straipsniais įstatymas",
  "short_name": "XI-1402",
  "status": "in_force",
  "issued_date": "2011-05-24",
  "in_force_date": "2011-06-11",
  "url": "https://e-tar.lt/portal/lt/legalAct/TAR.A1F398E49ADA",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas ir papildymas",
      "content": "1. Papildyti 3 straipsnį nauja 15 dalimi:\n\n„15. Jungtinė (konsoliduota) priežiūra – kaip tai apibrėžta Finansų įstaigų įstatyme.“\n\n2. Buvusias 3 straipsnio 15–18 dalis laikyti atitinkamai 16–19 dalimis.\n\n3. Papildyti 3 straipsnį nauja 20 dalimi:\n\n„20. Kredito reitingų agentūra – kaip tai apibrėžta 2009 m. rugsėjo 16 d. Europos Parlamento ir Tarybos reglamente (EB) Nr. 1060/2009 (toliau – reglamentas (EB) Nr. 1060/2009).“\n\n4. Buvusias 3 straipsnio 19–43 dalis laikyti atitinkamai 21–45 dalimis.\n\n5. 3 straipsnio 29 dalyje po žodžio „komisija“ įrašyti žodžius „(toliau – Vertybinių popierių komisija)“ ir šią dalį išdėstyti taip:\n\n„29. Priežiūros institucija – Lietuvos Respublikos vertybinių popierių komisija (toliau – Vertybinių popierių komisija), taip pat kitų valstybių narių kompetentingos institucijos, vykdančios analogiškas funkcijas.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 9 dalies pakeitimas",
      "content": "Pakeisti 4 straipsnio 9 dalį ir ją išdėstyti taip:\n\n„9. Finansų patarėjo įmonei netaikomi šio įstatymo 12 ir 15 straipsnių reikalavimai, tačiau ji privalo apdrausti savo profesinę civilinę atsakomybę. Draudimo suma turi būti ne mažesnė kaip 100 tūkstančių litų vienam draudžiamajam įvykiui ir 500 tūkstančių litų visiems draudžiamiesiems įvykiams per metus. Finansų patarėjo įmonė privalo turėti draudimo apsaugą visą savo veiklos laiką.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 1 dalies 7 punkto pakeitimas",
      "content": "7 straipsnio 1 dalies 7 punkte po žodžio „depozitoriumo“ įrašyti žodžius „(toliau – Centrinis depozitoriumas)“ ir šį punktą išdėstyti taip:\n\n„7) bent vienas įmonės darbuotojas yra Lietuvos Respublikoje veikiančios reguliuojamos rinkos ar Lietuvos centrinio vertybinių popierių depozitoriumo (toliau – Centrinis depozitoriumas) darbuotojas;“."
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Finansų maklerio įmonių apskaita, auditas ir pelno paskirstymas\n\n1. Finansų maklerio įmonė privalo tvarkyti apskaitą ir sudaryti finansines ataskaitas vadovaudamasi Lietuvos Respublikos įstatymais, kitais teisės aktais ir tarptautiniais apskaitos standartais.\n\n2. Finansų maklerio įmonių audito atlikimo tvarką, reikalavimus auditoriui ir audito įmonei, auditoriaus ir audito įmonės pareigas ir atsakomybę reglamentuoja Audito įstatymas, Finansų įstaigų įstatymas ir šio įstatymo 83 straipsnis.\n\n3. Šio straipsnio 1 dalis mutatis mutandis taikoma rinkos operatoriui ir Centriniam depozitoriumui.\n\n4. Finansų maklerio įmonės pelno paskirstymo tvarką reglamentuoja Finansų įstaigų įstatymas.“"
    },
    {
      "provision_ref": "art5",
      "section": "5",
      "title": "5 straipsnis. 18 straipsnio 4 punkto pakeitimas",
      "content": "18 straipsnio 4 punkte po žodžio „kapitalo“ įrašyti žodžius „ir kitus riziką ribojančius“ ir šį punktą išdėstyti taip:\n\n„4) finansų maklerio įmonių kapitalo ir kitus riziką ribojančius reikalavimus;“."
    },
    {
      "provision_ref": "art6",
      "section": "6",
      "title": "6 straipsnis. 20 straipsnio 3 dalies pakeitimas",
      "content": "20 straipsnio 3 dalyje išbraukti žodį „tarpines“, po žodžio „finansines“ įrašyti žodžius „ir priežiūrai skirtas“ ir šią dalį išdėstyti taip:\n\n„3. Finansų maklerio įmonės Vertybinių popierių komisijos nustatyta tvarka ir atvejais privalo pateikti kapitalo pakankamumo skaičiavimo ataskaitą, finansines ir priežiūrai skirtas ataskaitas, veiklos ataskaitą ir kitus Vertybinių popierių komisijos nustatytus dokumentus.“"
    },
    {
      "provision_ref": "art7",
      "section": "7",
      "title": "7 straipsnis. 21 straipsnio 1 dalies pakeitimas",
      "content": "21 straipsnio 1 dalyje po žodžio „privalo“ įrašyti žodžius „vengti interesų konfliktų ir“ ir šią dalį išdėstyti taip:\n\n„1. Finansų maklerio įmonė privalo vengti interesų konfliktų ir imtis visų reikalingų priemonių, skirtų nustatyti interesų konfliktus, kylančius tarp įmonės, jos vadovų, darbuotojų, agentų, taip pat kitų su įmone tiesiogiai ar netiesiogiai kontrolės ryšiais susijusių asmenų ir įmonės klientų arba vien tik tarp įmonės klientų, kai interesų konfliktai kyla įmonei teikiant investicines paslaugas, papildomas paslaugas arba jų derinį.“"
    },
    {
      "provision_ref": "art8",
      "section": "8",
      "title": "8 straipsnis. 64 straipsnio 3 ir 4 dalių pakeitimas",
      "content": "1. Pakeisti 64 straipsnio 3 dalį ir ją išdėstyti taip:\n\n„3. Valstybėse narėse ar trečiosiose šalyse registruotų sąskaitų tvarkytojų klientų sąskaitos gali būti atidaromos sąskaitų tvarkytojų vardu, nurodant, kad jie veikia kaip sąskaitų tvarkytojai ir kad sąskaita yra atidaryta klientų naudai. Lietuvos Respublikoje registruoti sąskaitų tvarkytojai, tvarkantys valstybėse narėse ar trečiosiose šalyse registruotų sąskaitų tvarkytojų sąskaitų, atidarytų tų sąskaitų tvarkytojų klientų naudai, apskaitą, turi užtikrinti, kad Vertybinių popierių komisijos ar Centrinio depozitoriumo reikalavimu būtų nurodomi klientai, kurių naudai yra įgytos finansinės priemonės.“\n\n2. Pakeisti 64 straipsnio 4 dalį ir ją išdėstyti taip:\n\n„4. Lietuvos Respublikoje registruotų sąskaitų tvarkytojų bendrosios klientų sąskaitos gali būti atidaromos sąskaitų tvarkytojų vardu pas kitą Lietuvos Respublikoje registruotą sąskaitų tvarkytoją, nurodant, kad jie veikia kaip sąskaitų tvarkytojai ir kad sąskaita yra atidaryta klientų naudai. Lietuvos Respublikoje registruoti sąskaitų tvarkytojai, kurių vardu yra atidarytos tokios sąskaitos, Vertybinių popierių komisijos ar Centrinio depozitoriumo reikalavimu privalo nurodyti klientus, kurių naudai yra įgytos finansinės priemonės.“"
    },
    {
      "provision_ref": "art9",
      "section": "9",
      "title": "9 straipsnis. 67 straipsnio pakeitimas ir papildymas",
      "content": "Pakeisti ir papildyti 67 straipsnį ir jį išdėstyti taip:\n\n„67 straipsnis. Centrinis depozitoriumas\n\n1. Centrinis depozitoriumas yra akcinė bendrovė, veikianti pagal šį įstatymą ir savo įstatus.\n\n2. Centrinio depozitoriumo stebėtojų tarybos nariai, valdybos nariai ar vadovas turi būti nepriekaištingos reputacijos, turėti Vertybinių popierių komisijos nustatytą kvalifikaciją ar darbo patirtį finansų ir joms prilygintose institucijose.\n\n3. Centrinio depozitoriumo akcininkais gali būti tik Lietuvos Respublika, Lietuvos bankas, Lietuvos Respublikoje ar kitoje valstybėje narėje licencijuotos kredito įstaigos, finansų maklerio įmonės, draudimo įmonės, valdymo įmonės, rinkos operatoriai, centriniai depozitoriumai bei pagrindinės sutarties šalys. Centrinis depozitoriumas gali išleisti tik paprastąsias vardines akcijas.\n\n4. Centrinio depozitoriumo akcijų paketu laikoma jo įstatinio kapitalo ar balsavimo teisių dalis, sudaranti ne mažiau kaip 1/10 įstatinio kapitalo ar balsavimo teisių arba leidžianti daryti esminę įtaką Centrinio depozitoriumo valdymui.\n\n5. Juridinis asmuo arba kartu veikiantys asmenys, siekiantys įsigyti Centrinio depozitoriumo akcijų paketą arba padidinti turimą akcijų paketą (toliau šiame straipsnyje – įsigyjantis asmuo) tiek, kad būtų peržengtos šio įstatymo 10 straipsnio 1 dalyje nurodytos ribos (toliau šiame straipsnyje – siūlomas įsigijimas), turi gauti Vertybinių popierių komisijos sprendimą neprieštarauti siūlomam įsigijimui. Kartu veikiančiais asmenimis šiame straipsnyje laikomi du ar daugiau juridinių asmenų, kurie, remdamiesi aiškiai sudarytu ar numanomu žodiniu ar rašytiniu susitarimu, įgyvendina ar siekia įgyvendinti savo teises, kurias suteikia jų turimas Centrinio depozitoriumo akcijų paketas.\n\n6. Įsigyjantis asmuo privalo pateikti Vertybinių popierių komisijai rašytinį pranešimą apie siūlomą įsigijimą ir jame nurodyti ketinamo įsigyti akcijų paketo dydį. Kartu su pranešimu apie siūlomą įsigijimą reikia pateikti dokumentus ir duomenis, būtinus įsigyjančio asmens ir siūlomo įsigijimo vertinimui atlikti.\n\n7. Vertybinių popierių komisija nustato kartu su pranešimu apie siūlomą įsigijimą pateikiamų dokumentų ir duomenų, būtinų įsigyjančio asmens ir siūlomo įsigijimo vertinimui atlikti, sąrašą. Šiame sąraše nurodyti dokumentai ir duomenys turi būti proporcingi, pritaikyti įsigyjančiam asmeniui ir siūlomam įsigijimui ir būtini įsigyjančio asmens ir siūlomo įsigijimo vertinimui pagal šio įstatymo 10 straipsnio 10 dalyje nustatytus kriterijus atlikti.\n\n8. Vertybinių popierių komisija, gavusi įsigyjančio asmens pranešimą apie siūlomą įsigijimą ir visus šio straipsnio 7 dalyje nustatytame sąraše nurodytus dokumentus ir duomenis:\n\n1) per 20 darbo dienų atlieka įsigyjančio asmens vertinimą (toliau šiame straipsnyje – vertinimo laikotarpis);\n\n2) vertinimo laikotarpiu prireikus gali raštu paprašyti papildomos vertinimui užbaigti reikalingos informacijos. Šiuo atveju vertinimo laikotarpis skaičiuojamas nuo papildomos informacijos gavimo dienos;\n\n3) vertinimo laikotarpiu turi teisę konsultuotis su Lietuvos Respublikos ir kitų valstybių narių priežiūros institucijomis, jeigu įsigyjantis asmuo yra valstybėje narėje licencijuota ir (arba) prižiūrima įmonė.\n\n9. Vertybinių popierių komisija, atlikusi įsigyjančio asmens vertinimą, priima vieną iš šių sprendimų:\n\n1) neprieštarauti siūlomam įsigijimui. Apie šį sprendimą Vertybinių popierių komisija per 2 darbo dienas nuo sprendimo priėmimo raštu praneša įsigyjančiam asmeniui;\n\n2) prieštarauti siūlomam įsigijimui, vadovaujantis šio įstatymo 10 straipsnio 10 dalyje nustatytais kriterijais arba tais atvejais, kai įsigyjantis asmuo pateikė ne visus šio straipsnio 7 dalyje nustatytame sąraše nurodytus dokumentus ir duomenis ar nepateikė šio straipsnio 8 dalies 2 punkte nurodytos papildomos informacijos arba kai yra pagrindas manyti, kad siūlomas įsigijimas turės neigiamą įtaką saugiam ir veiksmingam finansinių priemonių rinkų veikimui. Apie šį sprendimą Vertybinių popierių komisija per 2 darbo dienas nuo sprendimo priėmimo raštu praneša įsigyjančiam asmeniui, nurodydama sprendimo motyvus.\n\n10. Jeigu Vertybinių popierių komisija per vertinimo laikotarpį nepriima sprendimo prieštarauti siūlomam įsigijimui, laikoma, kad Vertybinių popierių komisija siūlomam įsigijimui neprieštarauja.\n\n11. Asmens, įsigijusio Centrinio depozitoriumo akcijų paketą arba padidinusio akcijų paketą daugiau negu šio įstatymo 10 straipsnio 1 dalyje numatytos ribos negavus Vertybinių popierių komisijos sprendimo neprieštarauti siūlomam įsigijimui arba nepasibaigus siūlomo įsigijimo vertinimui, visos turimos akcijos praranda balsavimo teisę visuotiniame akcininkų susirinkime. Balsavimo teisė vėl įgyjama tą dieną, kurią gaunamas Vertybinių popierių komisijos sprendimas neprieštarauti siūlomam įsigijimui, arba jeigu Vertybinių popierių komisija vertinimo laikotarpiu nepareiškia prieštaravimo įsigijimui.“"
    },
    {
      "provision_ref": "art10",
      "section": "10",
      "title": "10 straipsnis. 68 straipsnio 1 ir 2 dalių papildymas",
      "content": "1. Papildyti 68 straipsnio 1 dalį 15 punktu:\n\n„15) turėti tinkamų priemonių ir nustatytų procedūrų, skirtų nustatyti ir valdyti situacijas, dėl kurių gali būti neigiamų pasekmių finansinių priemonių rinkų, atsiskaitymo sistemų veikimui ar jų dalyviams, taip pat skirtų nustatyti ir valdyti interesų konfliktus tarp Centrinio depozitoriumo, jo akcininkų ar kitų rinkos dalyvių, ypač tais atvejais, kai tokie interesų konfliktai galėtų turėti neigiamų pasekmių veiksmingam finansinių priemonių rinkų ar atsiskaitymo sistemų veikimui;“.\n\n2. Papildyti 68 straipsnio 1 dalį 16 punktu:\n\n„16) teikti Lietuvos bankui finansinių priemonių saugojimo, apskaitos, pervedimo ir su tuo susijusias paslaugas, reikalingas Lietuvos bankui ir Europos centrinių bankų sistemos funkcijoms vykdyti.“\n\n3. Papildyti 68 straipsnio 2 dalį 4 punktu:\n\n„4) sudaryti sandorius su kitais asmenimis, pagal kuriuos šiems asmenims būtų perduodamas su finansinių priemonių ir jų apyvartos apskaita ir finansinių priemonių pervedimu susijusių funkcijų techninis atlikimas, jeigu tam neprieštarauja Vertybinių popierių komisija.“"
    },
    {
      "provision_ref": "art11",
      "section": "11",
      "title": "11 straipsnis. 69 straipsnio 1 dalies pakeitimas",
      "content": "Pakeisti 69 straipsnio 1 dalį ir ją išdėstyti taip:\n\n„1. Finansinių priemonių rinkas reguliuoja ir prižiūri Vertybinių popierių komisija.“"
    },
    {
      "provision_ref": "art12",
      "section": "12",
      "title": "12 straipsnis. 71 straipsnio pakeitimas",
      "content": "Pakeisti 71 straipsnį ir jį išdėstyti taip:\n\n„71 straipsnis. Vertybinių popierių komisijos uždaviniai ir funkcijos\n\n1. Vertybinių popierių komisijos uždaviniai yra:\n\n1) prižiūrėti, kaip laikomasi sąžiningos prekybos taisyklių finansinių priemonių apyvartoje;\n\n2) imtis priemonių, užtikrinančių veiksmingą finansinių priemonių rinkų veikimą ir investuotojų apsaugą;\n\n3) teikti pasiūlymus dėl valstybės ekonominės politikos, skatinančios finansinių priemonių rinkų plėtrą, formavimo;\n\n4) skleisti informaciją apie finansinių priemonių rinkų veikimo principus;\n\n5) imtis kitų priemonių šiam įstatymui ir kitiems teisės aktams, susijusiems su finansinių priemonių rinka, įgyvendinti.\n\n2. Įgyvendindama šio straipsnio 1 dalyje nustatytus uždavinius, Vertybinių popierių komisija atlieka šias funkcijas:\n\n1) rengia, tvirtina, keičia ir pripažįsta netekusiomis galios taisykles, reglamentuojančias reguliuojamų rinkų, finansų maklerio įmonių, finansų patarėjo įmonių ir maklerių licencijavimą ir veiklą, finansinių priemonių apyvartą;\n\n2) teikia išaiškinimus ir rekomendacijas finansinių priemonių apyvartos klausimais;\n\n3) reguliuojamoms rinkoms, finansų maklerio įmonėms, finansų patarėjo įmonėms, makleriams išduoda licencijas ar panaikina jų galiojimą;\n\n4) stebi, analizuoja, tikrina ir kitaip prižiūri finansų maklerio įmonių, finansų patarėjo įmonių, reguliuojamų rinkų ir jų narių, Centrinio depozitoriumo ir sąskaitų tvarkytojų veiklą;\n\n5) taiko šiame ir kituose Lietuvos Respublikos įstatymuose nustatytas sankcijas asmenims, pažeidusiems šį įstatymą ir Vertybinių popierių komisijos nutarimus;\n\n6) rengia ar dalyvauja rengiant leidinius apie finansinių priemonių rinkų veikimą ir reguliavimą;\n\n7) rengia egzaminus ir atestacijas finansų maklerių žinioms ir kompetencijai įvertinti;\n\n8) bendradarbiauja su finansų maklerio įmonių asociacijomis;\n\n9) sudaro susitarimus su kitų valstybių atitinkamomis institucijomis dėl bendradarbiavimo ir keitimosi informacija;\n\n10) bendradarbiauja ir keičiasi reikalinga informacija su kitų valstybių atitinkamomis institucijomis;\n\n11) bendradarbiauja ir keičiasi informacija su kredito įstaigų, draudimo įmonių ir draudimo įmonių tarpininkų, taip pat kitomis finansų įstaigų priežiūrą vykdančiomis institucijomis;\n\n12) paskiria savo atstovą į Finansų įstaigų bei draudimo įmonių veiklos reglamentavimo ir priežiūros koordinavimo komisiją;\n\n13) atlieka jungtinę (konsoliduotą) priežiūrą;\n\n14) atlieka kitas šiame ir kituose Lietuvos Respublikos įstatymuose nustatytas funkcijas.\n\n3. Nepažeisdama šio ir kitų įstatymų nuostatų, Vertybinių popierių komisija, įgyvendindama jai nustatytus uždavinius ir pavestas funkcijas, atsižvelgia į priežiūros priemonių ir praktikos taikant įstatymus ir kitus teisės aktus, priimtus įgyvendinant Europos Sąjungos teisės aktus, konvergenciją.\n\n4. Vertybinių popierių komisija privalo rengti ir pateikti visuomenei ir Seimui metinę savo veiklos ataskaitą. Šioje ataskaitoje turi būti apibūdinta ir finansinių priemonių rinkų plėtra, pagrindiniai ataskaitinio laikotarpio įvykiai.\n\n5. Vertybinių popierių komisijos veiksmai ar neveikimas gali būti skundžiami Administracinių bylų teisenos įstatymo nustatyta tvarka.“"
    },
    {
      "provision_ref": "art13",
      "section": "13",
      "title": "13 straipsnis. 80 straipsnio 5 dalies pakeitimas",
      "content": "Pakeisti 80 straipsnio 5 dalį ir ją išdėstyti taip:\n\n„5. Šio įstatymo 76 ir 82 straipsnių bei šio straipsnio nuostatos neužkerta kelio Vertybinių popierių komisijai perduoti konfidencialią informaciją Lietuvos bankui, Europos centrinių bankų sistemos centriniams bankams ir kitoms analogiškas funkcijas atliekančioms institucijoms, kai ši informacija reikalinga teisės aktuose nustatytoms jų funkcijoms (įskaitant pinigų politikos vykdymą ir likvidumo užtikrinimą, mokėjimo, kliringo ir atsiskaitymo sistemų priežiūrą ir finansinės sistemos stabilumo užtikrinimą) atlikti, taip pat Lietuvos Respublikos finansų ministerijai ir kitų valstybių narių centrinės valdžios institucijoms, dalyvaujančioms rengiant teisės aktus, susijusius su kredito įstaigų, finansų įstaigų, investicines ir draudimo paslaugas teikiančių bendrovių priežiūra, jeigu konfidenciali informacija reikalinga jų funkcijoms atlikti.“"
    },
    {
      "provision_ref": "art14",
      "section": "14",
      "title": "14 straipsnis. 85 straipsnio 2 dalies 2 ir 5 punktų pakeitimas",
      "content": "1. 85 straipsnio 2 dalies 2 punkte išbraukti žodį „reguliuojamų“ ir šį punktą išdėstyti taip:\n\n„2) pateikę tarnybinį pažymėjimą ir Vertybinių popierių komisijos ar jos įgalioto darbuotojo motyvuotą sprendimą, atlikti patikrinimą (reviziją), laisvai įeiti į finansų maklerio įmonių, kredito įstaigų, rinkų operatorių, Centrinio depozitoriumo, emitentų, valdymo įmonių, finansų patarėjų įmonių, investicinių bendrovių patalpas, tikrinti dokumentus, darbuotojų užrašus, apskaitos registrus ir kitus patikrinimui reikalingus informacijos šaltinius, gauti jų kopijas ir išrašus, kopijuoti juos bei kompiuteriuose ir bet kokiose laikmenose esančią informaciją ir pagal tikrinimo medžiagą iš ekspertizės įstaigų gauti išvadas;“.\n\n2. 85 straipsnio 2 dalies 5 punkte po žodžio „įstaigų‘ įrašyti žodžius „valdymo įmonių“, žodį „reguliuojamų“ išbraukti ir šį punktą išdėstyti taip:\n\n„5) laikinai paimti tikrinamų finansų maklerio įmonių, kredito įstaigų, valdymo įmonių, finansų patarėjo įmonių, rinkų operatorių, Centrinio depozitoriumo, emitentų dokumentus, kurie gali būti panaudojami kaip pažeidimo įrodymai, palikdami motyvuotą sprendimą dėl dokumentų paėmimo ir paimtų dokumentų apyrašą;“."
    },
    {
      "provision_ref": "art15",
      "section": "15",
      "title": "15 straipsnis. Įstatymo papildymas 901 straipsniu",
      "content": "Papildyti Įstatymą 901 straipsniu:\n\n„901 straipsnis. Jungtinė (konsoliduota) priežiūra\n\n1. Vertybinių popierių komisija atlieka finansinės grupės jungtinę (konsoliduotą) priežiūrą, jeigu:\n\n1) finansinės grupės patronuojanti įmonė yra finansų maklerio įmonė ar valdymo įmonė, turinčios Vertybinių popierių komisijos išduotą licenciją;\n\n2) finansų maklerio įmonės ar valdymo įmonės, turinčių Vertybinių popierių komisijos išduotą licenciją, patronuojanti įmonė yra patronuojanti finansų kontroliuojančioji (holdingo) bendrovė ir nė viena iš kontroliuojamų finansinės grupės įmonių nėra kredito įstaiga.\n\n2. Jungtinės (konsoliduotos) priežiūros atlikimo tvarką nustato Vertybinių popierių komisija.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo papildymas 931 straipsniu",
      "content": "Papildyti Įstatymą 931 straipsniu:\n\n„931 straipsnis. Kredito reitingų agentūrų veiklos priežiūra\n\n1. Vertybinių popierių komisija yra Lietuvos Respublikos kompetentinga institucija, įgyvendinanti kredito reitingų agentūrų veiklos priežiūros ir kitas jai priskirtas funkcijas, nustatytas reglamente (EB) Nr. 1060/2009.\n\n2. Vertybinių popierių komisija, atlikdama šio straipsnio 1 dalyje nurodytas funkcijas, turi reglamente (EB) Nr. 1060/2009 nustatytas teises, pareigas ir įgaliojimus, taip pat mutatis mutandis naudojasi šiame įstatyme nustatytomis teisėmis ir pareigomis.\n\n3. Vertybinių popierių komisija asmenims, nesilaikantiems reglamente (EB) Nr. 1060/2009 nustatytų reikalavimų, turi teisę šio įstatymo nustatyta tvarka taikyti šiame reglamente nustatytas priežiūros priemones ir reglamente bei šio įstatymo 86 straipsnio  1 dalies 1 ir 2 punktuose nurodytas poveikio priemones.“"
    },
    {
      "provision_ref": "art17",
      "section": "17",
      "title": "17 straipsnis. 95 straipsnio 1 dalies papildymas 11 punktu",
      "content": "Papildyti 95 straipsnio 1 dalį 11 punktu:\n\n„11) juridiniams asmenims, nesilaikantiems reglamente (EB) Nr. 1060/2009 nustatytų reikalavimų, – iki 200 tūkstančių litų.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo priedo pakeitimas ir papildymas",
      "content": "1. Papildyti Įstatymo priedą nauju 4 punktu:\n\n„4. 2006 m. birželio 14 d. Europos Parlamento ir Tarybos direktyva 2006/49/EB dėl investicinių įmonių ir kredito įstaigų kapitalo pakankamumo (nauja redakcija) (OL 2006 L 177, p. 201).“\n\n2. Papildyti Įstatymo priedą 5 punktu:\n\n„5. 2006 m. birželio 14 d. Europos Parlamento ir Tarybos direktyva 2006/48/EB dėl kredito įstaigų veiklos pradėjimo ir vykdymo (nauja redakcija) (OL 2006 L 177, p. 1).“\n\n3. Buvusį Įstatymo priedo 4 punktą laikyti 6 punktu.\n\n4. Papildyti Įstatymo priedą 7 punktu:\n\n„7. 2009 m. rugsėjo 16 d. Europos Parlamento ir Tarybos reglamentas (EB) Nr. 1060/2009 dėl kredito reitingų agentūrų (OL 2009 L 302, p. 1).“"
    },
    {
      "provision_ref": "art19",
      "section": "19",
      "title": "19 straipsnis. Šio įstatymo 4 straipsnio taikymas",
      "content": "Finansų maklerio įmonės, rinkos operatorius ir Centrinis depozitoriumas, vadovaudamiesi šio įstatymo 4 straipsniu, pagal tarptautinius apskaitos standartus sudaro 2012 m. sausio 1 d. ir vėliau prasidedančių ataskaitinių laikotarpių finansines ataskaitas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "Buvusias 3 straipsnio 15",
      "definition": "18 dalis laikyti atitinkamai 16–19 dalimis.\n\n3. Papildyti 3 straipsnį nauja 20 dalimi:\n\n„20. Kredito reitingų agentūra – kaip tai apibrėžta 2009 m. rugsėjo 16 d. Europos Parlamento ir Tarybos reglamente (EB) Nr. 1060/2009 (toliau – reglamentas (EB) Nr. 1060/2009).“",
      "source_provision": "art1"
    },
    {
      "term": "Buvusias 3 straipsnio 19",
      "definition": "43 dalis laikyti atitinkamai 21–45 dalimis.",
      "source_provision": "art1"
    },
    {
      "term": "3 straipsnio 29 dalyje po žodžio „komisija“ įrašyti žodžius „(toliau",
      "definition": "Vertybinių popierių komisija)“ ir šią dalį išdėstyti taip:\n\n„29. Priežiūros institucija – Lietuvos Respublikos vertybinių popierių komisija (toliau – Vertybinių popierių komisija), taip pat kitų valstybių narių kompetentingos institucijos, vykdančios analogiškas funkcijas.“",
      "source_provision": "art1"
    }
  ]
}
