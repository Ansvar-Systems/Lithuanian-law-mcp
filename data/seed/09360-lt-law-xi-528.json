{
  "id": "lt-law-xi-528",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 14, 38, 39, 40, 41, 52 ir 53 straipsnių pakeitimo įstatymas",
  "short_name": "XI-528",
  "status": "in_force",
  "issued_date": "2009-12-08",
  "in_force_date": "2010-01-01",
  "url": "https://e-tar.lt/portal/lt/legalAct/TAR.8936BF7AE333",
  "provisions": [
    {
      "provision_ref": "art1",
      "section": "1",
      "title": "1 straipsnis. 14 straipsnio 2 ir 3 dalių pakeitimas",
      "content": "1. Pakeisti 14 straipsnio 2 dalį ir ją išdėstyti taip:\n\n„2. Asmenų, gavusių pajamas iš sporto veiklos, asmenų, gavusių pajamas iš atlikėjo veiklos, ir asmenų, gavusių pajamas pagal autorines sutartis, nuo kurių 2009 metais įmokėtos sumažinto tarifo privalomojo valstybinio pensijų socialinio draudimo įmokos, taip pat šių asmenų, gavusių minėtąsias pajamos iš draudėjo, su kuriuo jie yra susiję darbo santykiais arba jų esmę atitinkančiais santykiais, nuo kurių 2010 metais įmokėtos sumažinto tarifo privalomojo valstybinio pensijų socialinio draudimo įmokos, tų metų draudžiamosiomis pajamomis laikomos gautos pajamų sumos, apskaičiuotos proporcingai mokėtoms valstybinio socialinio draudimo įmokoms: atitinkamais metais gauta pajamų suma dauginama iš dydžio, kuris apskaičiuojamas atitinkamų metų sumažintą draudėjų ir apdraustųjų valstybinio pensijų socialinio draudimo įmokos tarifą, taikomą pajamoms, gautoms iš sporto ir atlikėjo veiklos, ar pajamoms, gautoms pagal autorines sutartis (atitinkamai gautoms iš savo darbdavio arba ne iš savo darbdavio), dalijant iš tų metų draudėjų ir apdraustųjų bendrojo valstybinio pensijų socialinio draudimo įmokų tarifo, nustatyto pajamoms, gautoms iš sporto ir atlikėjo veiklos, ar pajamoms, gautoms pagal autorines sutartis (atitinkamai gautoms iš savo darbdavio arba ne iš savo darbdavio).“\n\n2. Pakeisti 14 straipsnio 3 dalį ir ją išdėstyti taip:\n\n„3. Ūkininkų ir jų partnerių, taip pat kitų savarankiškai dirbančių asmenų gautos pajamos, nuo kurių 2009 metais, o ūkininkų ir jų partnerių – ir 2010 metais, įmokėtos sumažinto tarifo privalomojo valstybinio pensijų socialinio draudimo įmokos, tų metų draudžiamosiomis pajamomis laikomos gautos pajamos, apskaičiuotos proporcingai mokėtoms valstybinio socialinio draudimo įmokoms: atitinkamais metais gauta pajamų suma dauginama iš dydžio, kuris apskaičiuojamas atitinkamų metų sumažintą valstybinio pensijų socialinio draudimo įmokos tarifą, taikomą ūkininkų ir jų partnerių bei savarankiškai dirbančių asmenų gautoms pajamoms, dalijant iš tų metų bendrojo valstybinio pensijų socialinio draudimo įmokų tarifo, nustatyto ūkininkams ir jų partneriams bei savarankiškai dirbantiems asmenims.“"
    },
    {
      "provision_ref": "art2",
      "section": "2",
      "title": "2 straipsnis. 38 straipsnio 1 dalies pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Teisę gauti našlaičių pensiją turi mirusiojo vaikai ir įvaikiai iki 18 metų, taip pat vyresni, jeigu jie pripažinti neįgaliaisiais (iki 2005 m. liepos 1 d. – invalidais) iki 18 metų ir jeigu jie nuo 18 metų nuolat yra nedarbingi ar iš dalies darbingi (invalidai), taip pat mirusiojo vaikai ir įvaikiai, kurie iki 2005 m. liepos 1 d. buvo pripažinti invalidais nuo vaikystės po 18 metų sukakties dienos, tačiau ne vėliau kaip iki dienos, kurią jiems sukako 24 metai, ir jeigu jie nuo pripažinimo invalidais dienos nuolat yra nedarbingi ar iš dalies darbingi (invalidai).“"
    },
    {
      "provision_ref": "art3",
      "section": "3",
      "title": "3 straipsnis. 39 straipsnio 3 dalies pakeitimas",
      "content": "Pakeisti 39 straipsnio 3 dalį ir ją išdėstyti taip:\n\n„3. Patvirtinus naują valstybinės socialinio draudimo bazinės pensijos dydį ir (ar) naujas einamųjų metų draudžiamąsias pajamas, našlaičių pensijos yra atitinkamai apskaičiuojamos pagal naujus dydžius.“"
    },
    {
      "provision_ref": "art4",
      "section": "4",
      "title": "4 straipsnis. 40 straipsnio 2 dalies pakeitimas",
      "content": "Pakeisti 40 straipsnio 2 dalį ir ją išdėstyti taip:\n\n„2. Valstybinio socialinio draudimo fondo administravimo įstaigos pensijas pristato Valstybinio socialinio draudimo fondo valdybos nustatyta tvarka, suderinta su Valstybinio socialinio draudimo fondo taryba.“"
    },
    {
      "provision_ref": "art5",
      "section": "5",
      "title": "5 straipsnis. 41 straipsnio 5 dalies pakeitimas",
      "content": "Pakeisti 41 straipsnio 5 dalį ir ją išdėstyti taip:\n\n„5. Pensininkui mirus, pensija išmokama jį palaidojusiems asmenims už mirties mėnesį, jeigu ji dar nebuvo išmokėta, ir dar paskirtos pensijos už vieną mėnesį dydžio suma.“"
    },
    {
      "provision_ref": "art6",
      "section": "6",
      "title": "6 straipsnis. 52 straipsnio 2 ir 4 dalių pakeitimas",
      "content": "1. Pakeisti 52 straipsnio 2 dalį ir ją išdėstyti taip:\n\n„2. Pensijos dalis, lygi buvusiam 110 procentų valstybinės socialinio draudimo bazinės pensijos dydžiui, padidinama (laikinai sumažinama) iki naujo 110 procentų valstybinės socialinio draudimo bazinės pensijos dydžio, likusi pensijos dalis be priedo už stažo metus indeksuojama pagal naujai patvirtintų ir prieš tai buvusių einamųjų metų draudžiamųjų pajamų santykį, o priedas už stažo metus – pagal naują valstybinės socialinio draudimo bazinės pensijos dydį.“\n\n2. Pakeisti 52 straipsnio 4 dalį ir ją išdėstyti taip:\n\n„4. Maksimalią neperskaičiuotą pensiją tvirtina Vyriausybė kartu su nauju bazinės pensijos dydžiu. Maksimali neperskaičiuota pensija, lyginant su prieš tai patvirtinta, didinama (laikinai mažinama) tiek procentų, kiek procentų padidinta (laikinai sumažinta) bazinė pensija.“"
    },
    {
      "provision_ref": "art7",
      "section": "7",
      "title": "7 straipsnis. 53 straipsnio 1 dalies pakeitimas",
      "content": "Pakeisti 53 straipsnio 1 dalį ir ją išdėstyti taip:\n\n„1. Valstybinės socialinio draudimo invalidumo pensijos nuo 2005 m. liepos 1 d. toliau mokamos tol, kol pasibaigia šių pensijų skyrimo ir mokėjimo terminas arba kol vietoj jų šio įstatymo nustatyta tvarka paskiriamos valstybinės socialinio draudimo senatvės arba netekto darbingumo pensijos. Patvirtinus naują valstybinės socialinio draudimo bazinės pensijos dydį ar naujas einamųjų metų draudžiamąsias pajamas, toliau mokamos I grupės invalidumo pensijos apskaičiuojamos pagal naujus dydžius taip kaip netekto darbingumo pensijos asmenims, netekusiems 75–100 procentų darbingumo, II grupės invalidumo pensijos – taip kaip netekto darbingumo pensijos asmenims, netekusiems 60–70 procentų darbingumo, III grupės invalidumo pensijos – taip kaip netekto darbingumo pensijos asmenims, netekusiems 45–55 procentų darbingumo. Invalidumo pensijos, nuo 1995 m. sausio 1 d. neperskaičiuotos pagal šį įstatymą, toliau indeksuojamos šio įstatymo 52 straipsnio nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. Baigiamosios nuostatos",
      "content": "Šio įstatymo 5 straipsnyje išdėstytos Valstybinių socialinio draudimo pensijų įstatymo 41 straipsnio 5 dalies nuostatos taikomos išmokant valstybines socialinio draudimo pensijas už asmenis, mirusius po šio įstatymo įsigaliojimo."
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 2 straipsnį ir šio straipsnio 3 dalį, įsigalioja 2010 m. sausio 1 d.\n\n2. Šio įstatymo 2 straipsnis įsigalioja 2011 m. sausio 1 d.\n\n3. Lietuvos Respublikos Vyriausybė iki 2009 m. gruodžio 31 d. parengia ir priima šio įstatymo 1, 3, 4, 5, 6, 7 ir 8 straipsniuose išdėstytoms nuostatoms įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
