{
  "id": "lt-law-ix-2369",
  "type": "statute",
  "title": "Lietuvos Respublikos įstatymas dėl Šiaurės Atlanto Sutarties Šalių susitarimo dėl informacijos saugumo, NATO susitarimo dėl su gynyba susijusių išradimų, dėl kurių paduotos patento paraiškos, abipusės slaptumo apsaugos bei NATO susitarimo dėl techninės informacijos perdavimo gynybos tikslais ratifikavimo",
  "short_name": "IX-2369",
  "status": "in_force",
  "issued_date": "2004-07-15",
  "in_force_date": "2004-08-14",
  "url": "https://e-tar.lt/portal/lt/legalAct/TAR.19FF0CAD2049",
  "provisions": [
    {
      "provision_ref": "art1",
      "section": "1",
      "title": "1 straipsnis. Susitarimų ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir 138 straipsnio 1 dalies 6 punktu bei atsižvelgdamas į laikinai einančio Respublikos Prezidento pareigas 2004 m. liepos 7 d. dekretą Nr. 142, ratifikuoja Šiaurės Atlanto Sutarties Šalių susitarimą dėl informacijos saugumo, sudarytą 1997 m. kovo 6 d. Briuselyje, NATO susitarimą dėl su gynyba susijusių išradimų, dėl kurių paduotos patento paraiškos, abipusės slaptumo apsaugos, sudarytą 1960 m. rugsėjo 21 d. Paryžiuje, bei NATO susitarimą dėl techninės informacijos perdavimo gynybos tikslais, sudarytą 1970 m. spalio 19 d. Briuselyje."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimas",
      "content": "Lietuvos Respublikos Seimas pareiškia, kad Šiaurės Atlanto Sutarties Šalių susitarimo dėl informacijos saugumo 2 straipsnyje numatytos Nacionalinės saugumo institucijos NATO veiklai funkcijas atlieka Lietuvos Respublikos paslapčių apsaugos koordinavimo komisija."
    },
    {
      "provision_ref": "art3",
      "section": "3",
      "title": "3 straipsnis. Susitarimų vykdymas ir įgyvendinimas",
      "content": "1. Šiaurės Atlanto Sutarties Šalių susitarimo dėl informacijos saugumo, NATO susitarimo dėl su gynyba susijusių išradimų, dėl kurių paduotos patento paraiškos, abipusės slaptumo apsaugos bei NATO susitarimo dėl techninės informacijos perdavimo gynybos tikslais vykdymą pagal įstatymų ir kitų teisės aktų nustatytą kompetenciją užtikrina Lietuvos Respublikos paslapčių apsaugos koordinavimo komisija, Valstybės saugumo departamentas, Lietuvos Respublikos Vyriausybė ir paslapčių subjektai.\n\n2. Lietuvos Respublikos paslapčių apsaugos koordinavimo komisija, Valstybės saugumo departamentas, Lietuvos Respublikos Vyriausybė ir paslapčių subjektai pagal savo kompetenciją įstatymų ir kitų teisės aktų nustatyta tvarka užtikrina, kad Šiaurės Atlanto Sutarties Šalių susitarimas dėl informacijos saugumo, NATO susitarimas dėl su gynyba susijusių išradimų, dėl kurių paduotos patento paraiškos, abipusės slaptumo apsaugos bei NATO susitarimas dėl techninės informacijos perdavimo gynybos tikslais Lietuvos Respublikoje būtų įgyvendinamas laikantis Šiaurės Atlanto Tarybos sprendimais nustatomų saugumo standartų ir kitų šių susitarimų įgyvendinimo tvarkos bei taikymo reikalavimų.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
