{
  "id": "lt-law-x-1491",
  "type": "statute",
  "title": "Lietuvos Respublikos rinkliavų įstatymo 6, 6-1, 7 straipsnių pakeitimo ir papildymo įstatymas",
  "short_name": "X-1491",
  "status": "in_force",
  "issued_date": "2008-04-15",
  "in_force_date": "2008-04-30",
  "url": "https://e-tar.lt/portal/lt/legalAct/TAR.1476A41152C4",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas ir papildymas",
      "content": "1. 6 straipsnio 6 punkte po žodžių „paso išdavimą bei keitimą“ įrašyti žodžius „dokumentų išduoti, pakeisti leidimą gyventi Lietuvos Respublikoje tvarkymą ir“ ir šį punktą išdėstyti taip:\n\n„6) asmens tapatybės kortelės ir paso išdavimą bei keitimą, dokumentų išduoti, pakeisti leidimą gyventi Lietuvos Respublikoje tvarkymą ir leidimo gyventi Lietuvos Respublikoje išdavimą ir keitimą, asmens be pilietybės kelionės dokumento išdavimą, keitimą ir jo galiojimo laiko pratęsimą, vizų išdavimą ir buvimo Lietuvos Respublikoje turint vizą laiko pratęsimą asmenims, kuriems pagal Lietuvos Respublikos asmenų, nukentėjusių nuo 1939–1990 metų okupacijų, teisinio statuso įstatymą pripažįstamas nuo okupacijų nukentėjusio – represuoto asmens teisinis statusas;“.\n\n2. 6 straipsnio 7 punkte po žodžių „dokumentų išduoti“ įrašyti žodį „pakeisti“, po žodžių „leidimo gyventi Lietuvos Respublikoje išdavimą“ įrašyti žodžius „ir keitimą“ ir šį punktą išdėstyti taip:\n\n„7) asmens be pilietybės kelionės dokumento, pabėgėlio kelionės dokumento ir užsieniečio paso išdavimą, vizų išdavimą ir buvimo Lietuvos Respublikoje turint vizą laiko pratęsimą, dokumentų išduoti, pakeisti leidimą gyventi Lietuvos Respublikoje tvarkymą ir leidimo gyventi Lietuvos Respublikoje išdavimą ir keitimą asmenims iki 16 metų;“.\n\n3. 6 straipsnio 8 punkte vietoj žodžio „pirmojo“ įrašyti žodžius „dokumentų išduoti, pakeisti leidimą gyventi Lietuvos Respublikoje tvarkymą užsieniečiams, pateikusiems prašymus suteikti prieglobstį Lietuvos Respublikoje, ir“, po žodžio „išdavimą“ įrašyti žodžius „ir keitimą“ ir šį punktą išdėstyti taip:\n\n„8) dokumentų išduoti, pakeisti leidimą gyventi Lietuvos Respublikoje tvarkymą užsieniečiams, pateikusiems prašymus suteikti prieglobstį Lietuvos Respublikoje, ir leidimo gyventi Lietuvos Respublikoje išdavimą ir keitimą užsieniečiams, kuriems suteiktas prieglobstis Lietuvos Respublikoje;“.\n\n4. 6 straipsnio 9 punkte prieš žodžius „leidimo laikinai gyventi“ įrašyti žodžius „dokumentų išduoti, pakeisti leidimą laikinai gyventi Lietuvos Respublikoje tvarkymą ir“, vietoj žodžių „nepilnamečiam užsieniečiui“ įrašyti žodžius „asmeniui iki 18 metų“ ir šį punktą išdėstyti taip:\n\n„9) dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimo laikinai gyventi Lietuvos Respublikoje išdavimą ir keitimą asmeniui iki 18 metų, kurio globėju (rūpintoju) yra paskirtas Lietuvos Respublikos pilietis;“.\n\n5. 6 straipsnio 11 punkte po žodžių „turint vizą laiko pratęsimą“ įrašyti žodžius „dokumentų išduoti, pakeisti leidimą gyventi Lietuvos Respublikoje tvarkymą ir“ ir šį punktą išdėstyti taip:\n\n„11) vizų išdavimą ir buvimo Lietuvos Respublikoje turint vizą laiko pratęsimą, dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimų laikinai gyventi Lietuvos Respublikoje išdavimą ir keitimą užsienio valstybių piliečiams, vykstantiems į Lietuvos Respubliką dalyvauti Respublikos Prezidento, Seimo, Vyriausybės, ministerijų, kitų valstybės ar savivaldybių institucijų, įstaigų ar tarnybų organizuojamuose oficialiuose susitikimuose, labdaros bei organizuotos pagalbos Lietuvai tikslais arba su Raudonojo Kryžiaus misija, taip pat tarptautinių organizacijų, kurių narė yra Lietuvos Respublika, atstovams;“.\n\n6. 6 straipsnio 12 punkte po žodžių „laiko pratęsimą“ įrašyti žodžius „dokumentų išduoti, pakeisti leidimą laikinai gyventi Lietuvos Respublikoje tvarkymą ir“ ir šį punktą išdėstyti taip:\n\n„12) vizų išdavimą ir buvimo Lietuvos Respublikoje turint vizą laiko pratęsimą, dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimų laikinai gyventi Lietuvos Respublikoje išdavimą ir keitimą lietuvių kilmės asmenims, pateikusiems lietuvių kilmę ar teisę į Lietuvos Respublikos pilietybės išsaugojimą patvirtinančius dokumentus, ir šių asmenų šeimos nariams;“.\n\n7. 6 straipsnio 15 punkte vietoj žodžių „ilgalaikių vizų“ įrašyti žodžius „nacionalinių vizų“ ir šį punktą išdėstyti taip:\n\n„15) nacionalinių vizų (D) išdavimą užsieniečiams, vykstantiems dirbti pedagoginį darbą į Lietuvos Respublikos aukštąsias, profesines ir bendrojo lavinimo mokyklas, taip pat užsieniečiams, atvykstantiems studijuoti, mokytis į Lietuvos Respublikos aukštąsias, profesines ir bendrojo lavinimo mokyklas pagal tarptautines sutartis ir susitarimus;“.\n\n8. Pakeisti 6 straipsnio 17 punktą ir jį išdėstyti taip:\n\n„17) dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimo laikinai gyventi Lietuvos Respublikoje išdavimą ir keitimą užsieniečiui, kuriam suteikta papildoma arba laikinoji apsauga Lietuvos Respublikoje, ir jo šeimos nariams, atvykstantiems gyventi kartu su juo, arba užsieniečiui, kuris negali būti išsiųstas, taip pat kurio išsiuntimas iš Lietuvos Respublikos yra atidėtas Lietuvos Respublikos įstatymo „Dėl užsieniečių teisinės padėties“ nustatyta tvarka arba kuris negali išvykti dėl pavojingos organizmo būklės ir kuriam reikia neatidėliotinos medicinos pagalbos;“.\n\n9. Papildyti 6 straipsnį nauju 18 punktu:\n\n„18) dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimo laikinai gyventi Lietuvos Respublikoje išdavimą ir keitimą užsieniečiams, kurie ketina studijuoti, mokytis, stažuoti, dalyvauti kvalifikacijos tobulinimo kursuose ar profesiniuose mokymuose, jeigu jie priimti studijuoti į aukštojo mokslo įstaigos dienines nuosekliąsias studijas, mokytis į švietimo įstaigą pagal vidurinio ugdymo programą, pakviesti stažuoti, tobulinti kvalifikaciją ar į profesinius mokymus pagal Lietuvos Respublikos tarptautines sutartis, ministerijų ar Vyriausybės įstaigų, kitų valstybės institucijų ar įstaigų vardu ir pagal jų kompetenciją sudarytus susitarimus su atitinkamomis užsienio valstybių institucijomis;“.\n\n10. Papildyti 6 straipsnį nauju 19 punktu:\n\n„19) dokumentų išduoti, pakeisti leidimą laikinai gyventi Lietuvos Respublikoje tvarkymą ir leidimo laikinai gyventi Lietuvos Respublikoje išdavimą ir keitimą užsieniečiams, kuriems leista pasilikti gyventi Lietuvos Respublikoje, kadangi jie yra ar buvo prekybos žmonėmis aukos ir bendradarbiauja su ikiteisminio tyrimo įstaiga arba teismu kovojant su prekyba žmonėmis ar nusikaltimais, susijusiais su prekyba žmonėmis;“.\n\n11. Buvusius 6 straipsnio 18, 19, 20, 21 ir 22 punktus laikyti atitinkamai 20, 21, 22, 23 ir 24 punktais."
    },
    {
      "provision_ref": "art2",
      "section": "2",
      "title": "2 straipsnis. 61 straipsnio pakeitimas ir papildymas",
      "content": "Pakeisti 61 straipsnio 1 dalį, straipsnį papildyti 2 ir 3 dalimis ir visą straipsnį išdėstyti taip:\n\n„61 straipsnis. Atleidimas nuo valstybės rinkliavos, kai yra sumokėtas konsulinis mokestis\n\n1. Nuo valstybės rinkliavos už paso išdavimą ar keitimą ir dokumento dėl teisės į Lietuvos Respublikos pilietybę išsaugojimo išdavimą ar keitimą yra atleidžiami asmenys, kurie dėl šių paslaugų kreipiasi per Lietuvos Respublikos diplomatines atstovybes ar konsulines įstaigas užsienyje ir yra sumokėję konsulinį mokestį už konsulinių veiksmų, numatytų Lietuvos Respublikos konsulinio mokesčio įstatymo 3 straipsnio 4 ir 5 punktuose, atlikimą.\n\n2. Nuo valstybės rinkliavos už dokumentų išduoti, pakeisti leidimą gyventi Lietuvos Respublikoje tvarkymą yra atleidžiami asmenys, kurie dėl dokumentų dėl leidimo gyventi Lietuvos Respublikoje išdavimo priėmimo ir perdavimo kreipiasi per Lietuvos Respublikos diplomatines atstovybes ar konsulines įstaigas užsienyje ir yra sumokėję konsulinį mokestį už konsulinių veiksmų, numatytų Lietuvos Respublikos konsulinio mokesčio įstatymo 3 straipsnio 6 punkte, atlikimą.\n\n3. Nuo valstybės rinkliavos už civilinės būklės aktų įregistravimą ir dokumentų išdavimą yra atleidžiami asmenys, kurie dėl šių paslaugų kreipiasi per Lietuvos Respublikos diplomatines atstovybes ar konsulines įstaigas užsienyje ir yra sumokėję konsulinį mokestį už konsulinių veiksmų, numatytų Lietuvos Respublikos konsulinio mokesčio įstatymo 3 straipsnio 8 punkte, atlikimą.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas ir papildymas",
      "content": "Papildyti 7 straipsnį nauja 1 dalimi, buvusią 1 dalį laikyti 2 dalimi ir visą straipsnį išdėstyti taip:\n\n„7 straipsnis. Valstybės rinkliavos lengvatos\n\n1. Valstybės rinkliavos už paso išdavimą, keitimą bendra tvarka Lietuvos Respublikos piliečiams, kuriems nesukako 18 metų, taip pat kuriems sukako senatvės pensijos amžius, nustatytas Lietuvos Respublikos valstybinių socialinio draudimo pensijų įstatyme, dydis sumažinamas 50 procentų.\n\n2. Savivaldybės taryba turi teisę savo biudžeto sąskaita paskiriems valstybės rinkliavos mokėtojams sumažinti valstybės rinkliavos dydį arba iš viso nuo jos atleisti tais atvejais, kai valstybės rinkliava įskaitoma į tos savivaldybės biudžetą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
