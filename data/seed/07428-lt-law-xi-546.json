{
  "id": "lt-law-xi-546",
  "type": "statute",
  "title": "Lietuvos Respublikos socialinės paramos mokiniams įstatymo 3, 4, 5, 7, 9, 12, 13 ir 14 straipsnių pakeitimo įstatymas",
  "short_name": "XI-546",
  "status": "in_force",
  "issued_date": "2009-12-10",
  "in_force_date": "2010-01-01",
  "url": "https://e-tar.lt/portal/lt/legalAct/TAR.2B4F5F417A44/GNvAzcqJSu",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Socialinės paramos mokiniams rūšys\n\n1. Nustatomos šios socialinės paramos mokiniams rūšys:\n\n1) mokinių nemokamas maitinimas;\n\n2) parama mokinio reikmenims įsigyti.\n\n2. Vyriausybė ar jos įgaliota institucija mokinių nemokamo maitinimo mokyklose tvarkos apraše mokyklų steigėjams nustato rekomenduojamas mokinių nemokamo maitinimo rūšis (pusryčiai, pietūs, pavakariai, maitinimas mokyklose organizuojamose dieninėse vasaros poilsio stovyklose).“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Socialinės paramos mokiniams finansavimas\n\n1. Socialinė parama mokiniams finansuojama iš valstybės biudžeto specialios tikslinės dotacijos savivaldybių biudžetams, valstybės biudžete skirtų bendrųjų asignavimų Švietimo ir mokslo ministerijai, savivaldybių biudžetų lėšų, nevalstybinių mokyklų steigėjų skirtų lėšų ir įstatymų nustatyta tvarka gautų kitų lėšų.\n\n2. Socialinės paramos mokiniams išlaidų rūšys:\n\n1) išlaidos produktams (įskaitant prekių pirkimo pridėtinės vertės mokestį), kai mokiniai maitinami nemokamai;\n\n2) išlaidos mokinio reikmenims (įskaitant prekių pirkimo pridėtinės vertės mokestį);\n\n3) patiekalų gamybos išlaidos (maitinimo paslaugų teikėjų darbuotojų, tiesiogiai susijusių su mokinių nemokamo maitinimo teikimu, darbo užmokestis, valstybinio socialinio draudimo įmokos, komunalinių paslaugų išlaidos ir kt.);\n\n4) išlaidos socialinei paramai mokiniams administruoti (šią paramą administruojančių institucijų darbuotojų ir mokyklų darbuotojų, atsakingų už šios paramos teikimą, darbo užmokestis, valstybinio socialinio draudimo įmokos, ryšių paslaugos, pašto paslaugos ir kt.).\n\n3. Šio straipsnio 2 dalies 1 punkte nustatytos išlaidos savivaldybių ir nevalstybinių mokyklų mokiniams finansuojamos iš valstybės biudžeto specialios tikslinės dotacijos savivaldybių biudžetams, o valstybinių mokyklų mokiniams – iš Švietimo ir mokslo ministerijai valstybės biudžete skirtų bendrųjų asignavimų ir įstatymų nustatyta tvarka gautų kitų lėšų.\n\n4. Šio straipsnio 2 dalies 2 punkte nustatytos išlaidos finansuojamos iš valstybės biudžeto specialios tikslinės dotacijos savivaldybių biudžetams ir įstatymų nustatyta tvarka gautų kitų lėšų.\n\n5. Šio straipsnio 2 dalies 3 punkte nustatytos išlaidos finansuojamos iš savivaldybių biudžetų lėšų, nevalstybinių mokyklų steigėjų skirtų lėšų ir Švietimo ir mokslo ministerijai valstybės biudžete skirtų bendrųjų asignavimų ir įstatymų nustatyta tvarka gautų kitų lėšų.\n\n6. Šio straipsnio 2 dalies 4 punkte nustatytoms išlaidoms finansuoti iš valstybės biudžeto specialios tikslinės dotacijos savivaldybių biudžetams ir iš valstybės biudžete skirtų bendrųjų asignavimų Švietimo ir mokslo ministerijai papildomai skiriami 4 procentai šio straipsnio 2 dalies 1 ir 2 punktuose nustatytoms išlaidoms finansuoti skirtų lėšų.\n\n7. Einamaisiais metais nepanaudotos šio straipsnio 2 dalies 1, 2 ar 4 punktuose nurodytoms išlaidoms apmokėti skirtos valstybės biudžeto specialios tikslinės dotacijos savivaldybių biudžetams ir iš valstybės biudžeto skirtos bendrųjų asignavimų lėšos Švietimo ir mokslo ministerijai gali būti skiriamos papildomai kitoms šio straipsnio 2 dalies 1 ar 2 punkte nurodytoms išlaidoms apmokėti.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Mokinių teisė į socialinę paramą\n\n1. Mokiniai turi teisę į nemokamą maitinimą ir į paramą mokinio reikmenims įsigyti, jeigu vidutinės pajamos vienam šeimos nariui per mėnesį yra mažesnės kaip 1,5 valstybės remiamų pajamų (toliau – VRP) dydžio.\n\n2. Kitais savivaldybės, kurioje priimamas sprendimas dėl socialinės paramos mokiniams skyrimo, tarybos nustatytais atvejais (ligos, nelaimingo atsitikimo, netekus maitintojo, mokiniui iš tris ir daugiau vaikų auginančios ar neįgalių tėvų šeimos ir kt.), atsižvelgiant į šeimos gyvenimo sąlygas, mokiniai turi teisę į nemokamą maitinimą, jeigu vidutinės pajamos vienam šeimos nariui per mėnesį yra mažesnės kaip 2 VRP dydžiai.\n\n3. Šio straipsnio 1 ir 2 dalyse nurodytiems mokiniams skiriamas nemokamas maitinimas vasaros atostogų metu mokyklose organizuojamose dieninėse vasaros poilsio stovyklose.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Nemokamam maitinimui skirtiems produktams įsigyti skiriamų lėšų dydžio nustatymas\n\n1. Nemokamam maitinimui skirtiems produktams įsigyti skiriamų lėšų dydis vienai dienai vienam mokiniui nustatomas vadovaujantis Vyriausybės ar jos įgaliotos institucijos patvirtintu pusryčių, pietų ir pavakarių patiekalų gamybai reikalingų produktų rinkinių sąrašu pagal mokinių amžiaus grupes Vyriausybės ar jos įgaliotos institucijos nustatyta mokinių nemokamo maitinimo mokyklose tvarka.\n\n2. Nemokamam maitinimui skirtiems produktams įsigyti (įskaitant prekių pirkimo pridėtinės vertės mokestį) skiriama nuo 1,2 iki 7 procentų bazinės socialinės išmokos dydžio suma.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 1 dalies pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Švietimo ir mokslo ministerija administruoja mokinių nemokamą maitinimą valstybinėse mokyklose, o savivaldybių administracijos – savivaldybių įsteigtose mokyklose ir savivaldybių teritorijose įsteigtose nevalstybinėse mokyklose.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio 1, 4 ir 5 dalių pakeitimas",
      "content": "1. Pakeisti 12 straipsnio 1 dalį ir ją išdėstyti taip:\n\n„1. Mokiniams nemokamas maitinimas teikiamas toje mokykloje, kurioje mokiniai mokosi, neatsižvelgiant į jų gyvenamąją vietą. Valstybinių mokyklų mokiniams nemokamas maitinimas teikiamas švietimo ir mokslo ministro patvirtinta mokinių nemokamo maitinimo mokyklose tvarka, o savivaldybių ir nevalstybinių mokyklų mokiniams – savivaldybių tarybų patvirtinta mokinių nemokamo maitinimo mokyklose tvarka.“\n\n2. Pakeisti 12 straipsnio 4 dalį ir ją išdėstyti taip:\n\n„4. Nemokamas maitinimas poilsio, švenčių ir atostogų dienomis per mokslo metus gali būti teikiamas valstybinių mokyklų mokiniams vadovaujantis švietimo ir mokslo ministro patvirtinta mokinių nemokamo maitinimo mokyklose tvarka, o savivaldybių ir nevalstybinių mokyklų mokiniams – savivaldybių tarybų patvirtinta mokinių nemokamo maitinimo mokyklose tvarka.“\n\n3. Pakeisti 12 straipsnio 5 dalį ir ją išdėstyti taip:\n\n„5. Pakeitus mokyklą, mokiniui nemokamas maitinimas naujoje mokykloje pradedamas teikti nuo pirmos mokymosi joje dienos. Ankstesnė mokykla pateikia pažymą apie mokinio teisę gauti nemokamą maitinimą ir informuoja mokinio gyvenamosios vietos savivaldybės administraciją apie tai, kad mokinys pakeitė mokyklą.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio 1 dalies pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. Savivaldybės administracija lėšų poreikį šio įstatymo 4 straipsnio 2 dalies 1, 2 ir 4 punktuose nurodytoms išlaidoms finansuoti nustato vadovaudamasi Vyriausybės ar jos įgaliotos institucijos patvirtinta Valstybinėms (perduotoms savivaldybėms) funkcijoms atlikti skirtų lėšų apskaičiavimo metodika, o Švietimo ir mokslo ministerija lėšų poreikį šio įstatymo 4 straipsnio 2 dalies 1 ir 4 punktuose nurodytoms išlaidoms finansuoti nustato vadovaudamasi Vyriausybės ar jos įgaliotos institucijos patvirtinta Valstybės biudžeto lėšų poreikio mokinių nemokamam maitinimui planavimo bei jų paskirstymo metodika.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio 1 dalies 1 punkto ir 3, 4 dalių pakeitimas",
      "content": "1. Pakeisti 14 straipsnio 1 dalies 1 punktą ir jį išdėstyti taip:\n\n„1) skirsto šiam įstatymui įgyvendinti gautas valstybės ir savo biudžeto lėšas bei įstatymų nustatyta tvarka gautas kitas lėšas;“.\n\n2. Pakeisti 14 straipsnio 3 dalį ir ją išdėstyti taip:\n\n„3. Savivaldybių administracijos ir Švietimo ir mokslo ministerija:\n\n1) atsako už valstybės ir savo biudžeto lėšų, skiriamų šiam įstatymui įgyvendinti, tikslingą panaudojimą;\n\n2) nustato produktams įsigyti skiriamų lėšų dydį, vadovaudamosi šio įstatymo 7 straipsniu;\n\n3) teikia Socialinės apsaugos ir darbo ministerijai duomenis apie pagrįstą valstybės biudžeto lėšų, reikalingų šiam įstatymui įgyvendinti, poreikį, vadovaudamosi Vyriausybės ar jos įgaliotos institucijos patvirtinta duomenų apie valstybės biudžeto lėšų poreikį socialinei paramai mokiniams teikimo tvarka;\n\n4) renka ir kaupia duomenis apie suteiktą socialinę paramą mokiniams, analizuoja duomenis apie remiamus mokinius ir lėšų panaudojimą mokyklose, laiku apskaičiuoja papildomai reikalingas ar numatomas nepanaudoti einamaisiais metais lėšas;\n\n5) teikia Socialinės apsaugos ir darbo ministerijai duomenis apie suteiktą socialinę paramą mokiniams, vadovaudamosi Vyriausybės ar jos įgaliotos institucijos patvirtinta duomenų apie suteiktą socialinę paramą mokiniams teikimo tvarka, ir, jei reikia, kitą informaciją;\n\n6) gavusios informaciją apie pasikeitusias aplinkybes, turinčias įtakos skiriant socialinę paramą mokiniams, ar kilus įtarimui, kad pateikta neteisinga informacija arba ji yra nuslėpta, apie tai praneša savivaldybės, kurioje priimamas sprendimas dėl socialinės paramos mokiniams skyrimo, administracijos direktoriui arba jo įgaliotam administracijos valstybės tarnautojui.“\n\n3. 14 straipsnio 4 dalį papildyti 4 punktu:\n\n„4) savivaldybės, kurioje priimamas sprendimas dėl socialinės paramos mokiniams skyrimo, tarybos nustatytais atvejais (ligos, nelaimingo atsitikimo, netekus maitintojo, mokiniui iš tris ir daugiau vaikų auginančios ar neįgalių tėvų šeimos ir kt.), patikrinus šeimos gyvenimo sąlygas ir surašius buities tyrimo aktą, turi teisę skirti nemokamą maitinimą savivaldybės nustatyta tvarka. Tam tikslui gali būti panaudojama iki 2 procentų šio įstatymo 4 straipsnio 1, 2 ir 4 dalyse numatytoms išlaidoms finansuoti skirtų valstybės biudžeto lėšų.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "1. Šis įstatymas, išskyrus 2 ir 5 straipsnius, 6 straipsnio 1 dalį, 7 straipsnį ir 8 straipsnio 2 dalį, įsigalioja 2010 m. sausio 1 d.\n\n2. Šio įstatymo 2 ir 5 straipsniai, 6 straipsnio 1 dalis, 7 straipsnis ir 8 straipsnio 2 dalis įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
