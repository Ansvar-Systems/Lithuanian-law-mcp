{
  "id": "lt-law-xv-202",
  "type": "statute",
  "title": "Lietuvos Respublikos specialiųjų žemės naudojimo sąlygų įstatymo Nr. XIII-2166 X skyriaus antrojo skirsnio pakeitimo įstatymas",
  "short_name": "XV-202",
  "status": "in_force",
  "issued_date": "2025-05-15",
  "in_force_date": "2026-01-01",
  "url": "https://e-tar.lt/portal/lt/legalAct/3eebdb5036f411f08fdabd4950271e2c",
  "provisions": [
    {
      "provision_ref": "art1",
      "section": "1",
      "title": "1 straipsnis. X skyriaus antrojo skirsnio pakeitimas",
      "content": "Pakeisti X skyriaus antrąjį skirsnį ir jį išdėstyti taip:\n\n„ANTRASIS SKIRSNIS\nTERITORIJOSE, KURIOSE, ATSIŽVELGIANT Į NACIONALINIO SAUGUMO REIKALAVIMUS, TAIKOMI ŪKINĖS IR (AR) KITOKIOS VEIKLOS APRIBOJIMAI, TAIKOMOS SPECIALIOSIOS ŽEMĖS NAUDOJIMO SĄLYGOS"
    },
    {
      "provision_ref": "art135",
      "section": "135",
      "title": "135 straipsnis. Specialiosios žemės naudojimo sąlygos teritorijose, kuriose, atsižvelgiant į nacionalinio saugumo reikalavimus, taikomi ūkinės ir (ar) kitokios veiklos apribojimai",
      "content": "1. Teritorijose, kuriose, atsižvelgiant į nacionalinio saugumo reikalavimus, taikomi ūkinės ir (ar) kitokios veiklos apribojimai, draudžiama:\n\n1) 100 m atstumu į abi puses nuo kelio briaunų prie valstybinės reikšmės magistralinių ir krašto kelių kirsti želdinius ne miško žemėje, išskyrus žuvusius, ligų ir kenkėjų pažeistus, pavojų eismo saugumui ir elektros linijoms keliančius medžius, ir vykdyti plynuosius pagrindinius miško kirtimus. Vykdant atrankinius ir atvejinius pagrindinius miško kirtimus, paskutinis kirtimų atvejis vykdomas, kai kertamoje biržėje atkurto miško medžių vidutinis aukštis yra ne mažesnis kaip 2,5 m;\n\n2) 20 km atstumu į Lietuvos Respublikos teritorijos gilumą nuo valstybės sienos su Rusijos Federacija ir su Baltarusijos Respublika vykdyti plynuosius pagrindinius miško kirtimus didesnėse kaip 1,5 ha biržėse. Nauja plynųjų pagrindinių miško kirtimų biržė šalia anksčiau plynaisiais kirtimais (plynaisiais pagrindiniais, plynaisiais sanitariniais ir specialiaisiais miško kirtimais) iškirstos biržės turi būti šliejama laikantis aplinkos ministro tvirtinamų miško kirtimų taisyklių reikalavimų, kai anksčiau iškirstoje biržėje atkurto miško medžių vidutinis aukštis yra ne mažesnis kaip 2,5 m;\n\n3) 100 m atstumu nuo miestų ir miestelių teritorijų ribų vykdyti plynuosius pagrindinius miško kirtimus. Vykdant atrankinius ir atvejinius pagrindinius miško kirtimus, paskutinis kirtimų atvejis vykdomas, kai kertamoje biržėje atkurto miško medžių vidutinis aukštis yra ne mažesnis kaip 2,5 m.\n\n2. Teritorijose, kuriose, atsižvelgiant į nacionalinio saugumo reikalavimus, taikomi ūkinės ir (ar) kitokios veiklos apribojimai, Vyriausybės nustatyta tvarka negavus Lietuvos kariuomenės vado ir kitų nacionalinį saugumą užtikrinančių institucijų pritarimo (derinimo) projektui, draudžiama statyti, rekonstruoti ar įrengti vėjo elektrines.\n\n3. Lietuvos kariuomenės vadas nepritaria projektui, jeigu planuojamos statyti vėjo elektrinės nurodytose statybos vietose kliudys stebėti, kontroliuoti ir ginti oro erdvę, kitos nacionalinį saugumą užtikrinančios institucijos – jeigu planuojamos statyti vėjo elektrinės nurodytose statybos vietose kliudys atlikti tiesiogines jų funkcijas, susijusias su nacionalinio saugumo užtikrinimu. Vėjo elektrinių statybos vietų su Lietuvos kariuomenės vadu ir kitomis nacionalinį saugumą užtikrinančiomis institucijomis derinimo sąlygos nustatomos Atsinaujinančių išteklių energetikos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Aplinkos ministras iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
