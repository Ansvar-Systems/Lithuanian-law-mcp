{
  "id": "lt-law-xiv-2687",
  "type": "statute",
  "title": "Lietuvos Respublikos patikimumo deklaracijų juridiniams asmenims, norintiems dalyvauti Šiaurės Atlanto sutarties organizacijos konkursuose, išdavimo pagrindų įstatymo Nr. XIII-1995 2, 3 straipsnių pakeitimo ir Įstatymo papildymo 6-1 straipsniu įstatymas",
  "short_name": "XIV-2687",
  "status": "in_force",
  "issued_date": "2024-06-06",
  "in_force_date": "2024-07-01",
  "url": "https://e-tar.lt/portal/lt/legalAct/a3523e7024c811efbdaea558de59136c/KrdShhOfer",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 3 dalį ir ją išdėstyti taip:\n\n„3. Kitos šiame įstatyme vartojamos sąvokos suprantamos taip, kaip jos apibrėžiamos 2016 m. balandžio 27 d. Europos Parlamento ir Tarybos reglamente (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrajame duomenų apsaugos reglamente), Lietuvos Respublikos valstybės ir tarnybos paslapčių įstatyme ir Lietuvos Respublikos tarptautinių sankcijų įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio 1 dalies 2 punkto c papunktį ir jį išdėstyti taip:\n\n„c) nėra duomenų, patvirtinančių, kad juridinio asmens ir (ar) su juridiniu asmeniu susijusių asmenų turimi ar praeityje turėti ryšiai su užsienio valstybių institucijomis ar tų valstybių fiziniais arba juridiniais asmenimis kreipimosi metu kelia grėsmę nacionaliniam saugumui;“.\n\n2. Pakeisti 3 straipsnio 1 dalies 2 punkto d papunktį ir jį išdėstyti taip:\n\n„d) įsiteisėjusiu teismo nuosprendžiu nėra pripažinti kaltais už nusikaltimą pagal užsienio valstybių baudžiamuosius įstatymus, kuris atitinka Lietuvos Respublikos baudžiamojo kodekso 1231 straipsnyje nurodytą nusikalstamą veiką, arba dėl tokio nusikaltimo padarymo teistumas yra išnykęs ar panaikintas;“.\n\n3. Papildyti 3 straipsnio 1 dalies 2 punktą e papunkčiu:\n\n„e) per paskutinius 3 metus nebuvo pripažinti pažeidę Lietuvos Respublikoje įgyvendinamas tarptautines sankcijas arba Lietuvos Respublikos įstatymuose nustatytas ribojamąsias priemones.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 61 straipsniu",
      "content": "Papildyti Įstatymo V skyrių 61 straipsniu:\n\n„61 straipsnis. Asmens duomenų apsauga ir dokumentų saugojimas\n\n1. Įgaliota institucija privalo užtikrinti, kad asmens duomenys būtų tvarkomi vadovaujantis Reglamentu (ES) 2016/679 ir Lietuvos Respublikos asmens duomenų teisinės apsaugos įstatymu.\n\n2. Asmens duomenų tvarkymo tikslas – nagrinėti prašymus, svarstyti prašymus Komisijoje ir sudaryti sąlygas įgaliotai institucijai priimti sprendimus dėl juridinių asmenų ir (ar) su juridiniu asmeniu susijusių asmenų atitikties šiame įstatyme nurodytiems patikimumo deklaracijos išdavimo ar patikimumo deklaracijos galiojimo panaikinimo pagrindams.\n\n3. Veiklos, susijusios su patikimumo deklaracijų išdavimu arba atsisakymu jas išduoti, dokumentai saugomi Lietuvos Respublikos dokumentų ir archyvų įstatymo nustatyta tvarka.\n\n4. Duomenų subjektų teisės įgyvendinamos duomenų valdytojo, į kurį kreipiamasi dėl duomenų subjekto teisių įgyvendinimo, nustatyta tvarka, vadovaujantis Reglamentu (ES) 2016/679.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė iki 2024 m. birželio 30 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo juridinių asmenų pateikti prašymai išduoti patikimumo deklaraciją ir kartu pateikti dokumentai baigiami nagrinėti ir sprendimai dėl patikimumo deklaracijos išdavimo priimami, taip pat procedūros dėl patikimumo deklaracijos galiojimo panaikinimo, pradėtos iki šio įstatymo įsigaliojimo, baigiamos ir sprendimai dėl patikimumo deklaracijos galiojimo panaikinimo priimami vadovaujantis iki šio įstatymo įsigaliojimo galiojusiu Lietuvos Respublikos patikimumo deklaracijų juridiniams asmenims, norintiems dalyvauti Šiaurės Atlanto sutarties organizacijos konkursuose, išdavimo pagrindų įstatymu ir jo įgyvendinamaisiais teisės aktais.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
