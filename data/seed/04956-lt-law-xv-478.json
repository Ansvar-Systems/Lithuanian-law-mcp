{
  "id": "lt-law-xv-478",
  "type": "statute",
  "title": "Lietuvos Respublikos investicijų įstatymo Nr. VIII-1312 2 ir 13 straipsnių pakeitimo įstatymas",
  "short_name": "XV-478",
  "status": "in_force",
  "issued_date": "2025-10-16",
  "in_force_date": "2025-11-02",
  "url": "https://e-tar.lt/portal/lt/legalAct/c3f83c20afcc11f092fda1fd0c194cc5",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 27 dalį ir ją išdėstyti taip:\n\n„27. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos gynybos ir saugumo pramonės įstatyme, Lietuvos Respublikos karo padėties įstatyme, Lietuvos Respublikos krizių valdymo ir civilinės saugos įstatyme, Lietuvos Respublikos nepaprastosios padėties įstatyme, Lietuvos Respublikos įstatyme „Dėl užsieniečių teisinės padėties.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "Pakeisti 13 straipsnio 1 dalies 14 punktą ir jį išdėstyti taip:\n\n„14) Žemės įstatymo nustatyta tvarka valstybė rezervuoja investicinius valstybinės žemės sklypus apdirbamosios gamybos ir (ar) duomenų apdorojimo, interneto serverių (prieglobos) paslaugų ir susijusios veiklos, ir (ar) mokslinių tyrimų ar taikomosios veiklos privačių investicijų projektams, dėl kurių šio įstatymo nustatyta tvarka tarp privataus subjekto ir Lietuvos Respublikos Vyriausybės įgaliotos institucijos ar savivaldybės yra sudaromos investicijų sutartys ir kuriuos įgyvendinant bus pasiekti ne mažesni negu šio straipsnio 1 dalies 6 punkte nustatyti privačių investicijų, kuriamų darbo vietų, jų išlaikymo ir mokamo darbo užmokesčio kriterijai. Lietuvos Respublikos ekonomikos ir inovacijų ministerija Lietuvos Respublikos Vyriausybės arba jos įgaliotų institucijų nustatyta tvarka, įvertinusi privačių investicijų projektu sukuriamų naujų darbo vietų skaičių, privačių kapitalo investicijų dydį, aukštos profesinės kvalifikacijos darbuotojų dalį, naujų darbo vietų darbo užmokesčio vidurkį, lyginamą su Valstybės duomenų agentūros skelbiamu savivaldybės, kurioje įgyvendinamas privačių investicijų projektas, darbo užmokesčio vidurkiu, privačių investicijų projekto įgyvendinimo vietą, privačių investicijų projekto atitiktį reikšmingos žalos nedarymo principui, apskaičiuoja privačių investicijų projekto kvalifikacinį balą ir priima sprendimą dėl privačių investicijų projekto naudingumo, kuriuo remdamasi teikia siūlymą Nacionalinei žemės tarnybai prie Aplinkos ministerijos dėl tikslingumo konkrečiam privačių investicijų projektui įgyvendinti išnuomoti rezervuotą investicinį valstybinės žemės sklypą. Taip pat Žemės įstatymo nustatyta tvarka valstybė rezervuoja investicinius valstybinės žemės sklypus gynybos ir saugumo pramonės produktų gamybos vystymo projektams įgyvendinti. Lietuvos Respublikos Vyriausybės įgaliota institucija, atsižvelgdama į gynybos ir saugumo pramonės produktų gamybos vystymo projekto vystytojo pagal Gynybos ir saugumo pramonės įstatymo 131 straipsnio 3 dalies 2 punkto a ir c papunkčius deklaruotą poreikį, teikia siūlymą Nacionalinei žemės tarnybai prie Aplinkos ministerijos, suderinusi su Ekonomikos ir inovacijų ministerija, dėl tikslingumo konkrečiam gynybos ir saugumo pramonės produktų gamybos vystymo projektui įgyvendinti išnuomoti rezervuotą investicinį valstybinės žemės sklypą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2025 m. lapkričio 2 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
