{
  "id": "lt-law-xv-483",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 1, 2, 7, 19, 20, 21, 22, 23, 25 ir 26 straipsnių pakeitimo įstatymas",
  "short_name": "XV-483",
  "status": "in_force",
  "issued_date": "2025-10-16",
  "in_force_date": "2026-01-01",
  "url": "https://e-tar.lt/portal/lt/legalAct/0d5b8c82afcf11f092fda1fd0c194cc5",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo tikslas ir paskirtis\n\n1. Šio įstatymo tikslas – reglamentuoti ginklų, ginklų priedėlių, šaudmenų, jų pagrindinių dalių apyvartą siekiant užtikrinti žmogaus, visuomenės ir valstybės saugumą.\n\n2. Šio įstatymo paskirtis – nustatyti ginklų, ginklų priedėlių ir šaudmenų klasifikavimo į kategorijas nuostatas, ginklų, ginklų priedėlių, šaudmenų, jų pagrindinių dalių apyvartos ir jos kontrolės teisinius pagrindus ir subjektų, kurių veikla susijusi su ginklais, ginklų priedėliais, šaudmenimis ir jų pagrindinėmis dalimis, teises ir pareigas.\n\n3. Šio įstatymo nuostatos netaikomos:\n\n1) branduoliniams, cheminiams, biologiniams ar kitokiems masinio naikinimo ginklams;\n\n2) daiktams ir įrenginiams, kurių konstrukcija ar įranga nėra skirta naudoti juos kaip ginklus, bet jie gali būti naudojami kaip ginklai;\n\n3) ginklams, kurių sviedinio kinetinė energija yra iki 2,5 džaulio (J);\n\n4) startiniams įtaisams;\n\n5) lankams ir jų strėlėms;\n\n6) karinei įrangai, išskyrus A, B, C, D kategorijų ginklus, ginklų priedėlius, šaudmenis, jų pagrindines dalis;\n\n7) pirotechnikos priemonėms ir jų paleidimo įtaisams;\n\n8) civilinėje apyvartoje naudojamiems sprogmenims;\n\n9) sprogstamosioms medžiagoms.\n\n4. Daiktų ir įrenginių modelius ginklams, ginklų priedėliams, šaudmenims, jų pagrindinėms dalims ir konkrečiai jų kategorijai šio įstatymo 7 straipsnio 5 dalyje nustatyta tvarka priskiria Lietuvos Respublikos Vyriausybės arba jos įgaliotos institucijos sudaryta ekspertų komisija.\n\n5. Specialiojo statuso subjektų veiklai, susijusiai su ginklų, ginklų priedėlių, šaudmenų, jų pagrindinių dalių apyvarta, galioja jų veiklą reglamentuojantys įstatymai ir specialiojo statuso subjekto vadovo priimti teisės aktai, išskyrus šio įstatymo nustatytus atvejus.\n\n6. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Civilinė ginklų, ginklų priedėlių, šaudmenų, jų pagrindinių dalių apyvarta (toliau – civilinė apyvarta) – ginklų, ginklų priedėlių, šaudmenų, jų pagrindinių dalių apyvarta, kai šią veiklą vykdo fiziniai ir juridiniai asmenys, kitos organizacijos ar jų padaliniai, išskyrus specialiojo statuso subjektus.“\n\n2. Pakeisti 2 straipsnio 12 dalį ir ją išdėstyti taip:\n\n„12. Ginklininkas – fizinis asmuo, atsakingas už subjekto, kuris verčiasi šiame įstatyme nustatyta licencijuojama veikla, ar jo padalinio ginklų, ginklų priedėlių, šaudmenų, jų pagrindinių dalių gabenimą, priėmimą, laikymą, išdavimą, apskaitą.“\n\n3. Pripažinti netekusia galios 2 straipsnio 20 dalį.\n\n4. Pakeisti 2 straipsnio 22 dalį ir ją išdėstyti taip:\n\n„22. Ginklų, ginklų priedėlių, šaudmenų, jų pagrindinių dalių apyvarta (toliau – ginklų, ginklų priedėlių, šaudmenų, jų dalių apyvarta) – ginklų, ginklų priedėlių, šaudmenų, jų pagrindinių dalių gamyba, taisymas, perdirbimas, pardavimas, perdavimas, įgijimas, dovanojimas, laikymas, saugojimas, gabenimas, nešiojimasis, naudojimas, paėmimas, realizavimas, sunaikinimas, eksportas, importas, vežimas, reeksportas (kaip apibrėžiama Reglamento (ES) Nr. 258/2012 2 straipsnyje).“\n\n5. Pakeisti 2 straipsnio 23 dalį ir ją išdėstyti taip:\n\n„23. Ginklų, ginklų priedėlių, šaudmenų, jų pagrindinių dalių eksportas (toliau – ginklų eksportas) – ginklų, ginklų priedėlių, šaudmenų, jų pagrindinių dalių išvežimas iš Lietuvos Respublikos muitų teritorijos į Europos Sąjungos muitų teritorijai nepriskiriamas šalis arba teritorijas.“\n\n6. Pakeisti 2 straipsnio 24 dalį ir ją išdėstyti taip:\n\n„24. Ginklų, ginklų priedėlių, šaudmenų, jų pagrindinių dalių gabenimas tranzitu (toliau – ginklų gabenimas tranzitu) – ginklų, ginklų priedėlių, šaudmenų, jų pagrindinių dalių, neturinčių Europos Sąjungos prekių muitinio statuso, vežimas per Europos Sąjungos muitų teritoriją iš vienos šiai teritorijai nepriskiriamos šalies ar teritorijos į kitą šiai teritorijai nepriskiriamą šalį ar teritoriją.“\n\n7. Pakeisti 2 straipsnio 25 dalį ir ją išdėstyti taip:\n\n„25. Ginklų, ginklų priedėlių, šaudmenų, jų pagrindinių dalių gamyba (toliau – ginklų, ginklų priedėlių, šaudmenų, jų dalių gamyba) – ginklų, ginklų priedėlių, šaudmenų, jų pagrindinių dalių gaminimas, pagrindinių ginklų, ginklų priedėlių, šaudmenų dalių surinkimas į visumą.“\n\n8. Pakeisti 2 straipsnio 26 dalį ir ją išdėstyti taip:\n\n„26. Ginklų, ginklų priedėlių, šaudmenų, jų pagrindinių dalių importas (toliau – ginklų importas) – ginklų, ginklų priedėlių, šaudmenų, jų pagrindinių dalių įvežimas į Lietuvos Respublikos muitų teritoriją iš Europos Sąjungos muitų teritorijai nepriskiriamų šalių arba teritorijų.“\n\n9. Pakeisti 2 straipsnio 27 dalį ir ją išdėstyti taip:\n\n„27. Ginklų, ginklų priedėlių, šaudmenų, jų pagrindinių dalių partija (toliau – ginklų partija) – tam tikras kiekis vienu metu vieno siuntėjo vienam gavėjui siunčiamų ginklų, ginklų priedėlių, šaudmenų, jų pagrindinių dalių, kuriems taikoma ta pati muitinės procedūra.“\n\n10. Pakeisti 2 straipsnio 28 dalį ir ją išdėstyti taip:\n\n„28. Ginklų, ginklų priedėlių, šaudmenų, jų pagrindinių dalių vežimas (toliau – ginklų vežimas) – ginklų, ginklų priedėlių, šaudmenų, jų pagrindinių dalių išvežimas iš Lietuvos Respublikos į kitą Europos Sąjungos valstybę narę arba įvežimas iš kitos Europos Sąjungos valstybės narės į Lietuvos Respubliką.“\n\n11. Pakeisti 2 straipsnio 30 dalį ir ją išdėstyti taip:\n\n„30. Ginklų prekybos tarpininkas (toliau – tarpininkas) – Europos fizinis asmuo ar Europos juridinis asmuo (išskyrus prekiautoją), kurių vykdomą prekybą ar verslą visiškai arba iš dalies sudaro derybos dėl šaunamųjų ginklų, ginklų priedėlių, šaudmenų, jų pagrindinių dalių pirkimo, pardavimo, tiekimo sandorių organizavimo, taip pat tokių sandorių organizavimas arba šaunamųjų ginklų, ginklų priedėlių, šaudmenų, jų pagrindinių dalių perdavimo Lietuvos Respublikoje, iš vienos Europos Sąjungos valstybės narės ar Europos ekonominės erdvės valstybės į kitą Europos Sąjungos valstybę narę ar Europos ekonominės erdvės valstybę, iš vienos Europos Sąjungos valstybės narės ar Europos ekonominės erdvės valstybės į trečiąją šalį ar iš trečiosios šalies į Europos Sąjungos valstybę narę ar Europos ekonominės erdvės valstybę organizavimas.“\n\n12. Pakeisti 2 straipsnio 31 dalį ir ją išdėstyti taip:\n\n„31. Ginklų, šaudmenų, tūtelių ar kulkų kolekcija – ginklų, šaudmenų ir (ar) jų pagrindinių dalių, turinčių istorinę, kultūrinę, kriminalistinę ar pažintinę vertę, rinkinys.“\n\n13. Pakeisti 2 straipsnio 35 dalį ir ją išdėstyti taip:\n\n„35. Išankstinis sutikimas dėl ginklų, ginklų priedėlių, šaudmenų, jų pagrindinių dalių vežimo (toliau – išankstinis sutikimas dėl ginklų vežimo) – dokumentas, kuriuo Europos Sąjungos valstybės narės kompetentinga institucija patvirtina, kad neprieštarauja dėl jame nurodytų ginklų, ginklų priedėlių, šaudmenų, jų pagrindinių dalių vežimo į šios valstybės teritoriją.“\n\n14. Pakeisti 2 straipsnio 36 dalį ir ją išdėstyti taip:\n\n„36. Kolekcininkas – Lietuvos Respublikos kultūros ministerijos ar kultūros ministro įgaliotos įstaigos pripažintas fizinis, juridinis asmuo, kita organizacija ar jų padalinys, istoriniais, kultūriniais, moksliniais, techniniais, švietimo ar paveldo išsaugojimo tikslais renkantys šaunamuosius ginklus, jų šaudmenis, perdirbtus taip, kad jų nebūtų galima panaudoti pagal paskirtį, taip pat jų pagrindines dalis, senovinius ginklus ir šaudmenis, nešaunamuosius ginklus ir visiškai netinkamus naudoti ginklus.“\n\n15. Pakeisti 2 straipsnio 43 dalį ir ją išdėstyti taip:\n\n„43. Leidimas įvežti (išvežti) pavienius ginklus – dokumentas, kuriuo suteikiama teisė įvežti ginklus, ginklų priedėlius, šaudmenis, jų pagrindines dalis į Lietuvos Respublikos muitų teritoriją iš Europos Sąjungos muitų teritorijai nepriskirtų šalių ir teritorijų arba išvežti iš Lietuvos Respublikos muitų teritorijos į Europos Sąjungos muitų teritorijai nepriskirtas šalis ir teritorijas, gabenti per Lietuvos Respublikos muitų teritoriją tranzitu Europos Sąjungos prekių muitinio statuso neturinčius leidime nurodytus ginklus, ginklų priedėlius, šaudmenis, jų pagrindines dalis.“\n\n16. Pakeisti 2 straipsnio 46 dalį ir ją išdėstyti taip:\n\n„46. Leidimas vežti ginklus, ginklų priedėlius, šaudmenis, jų pagrindines dalis (toliau – leidimas vežti ginklus) – dokumentas, kuriuo suteikiama teisė vežti ginklus, ginklų priedėlius, šaudmenis, jų pagrindines dalis iš vienos Europos Sąjungos valstybės narės į kitą Europos Sąjungos valstybę narę.“\n\n17. Papildyti 2 straipsnį 491 dalimi:\n\n„491. Pagrindinė ginklo dalis (toliau – ginklo dalis) – ginklo, įskaitant šaunamąjį ginklą, dalis, specialiai sukurta ir (ar) pritaikyta, kad ginklas veiktų pagal paskirtį. Prie pagrindinių ginklo dalių nepriskiriamos dalys, kurios turi ūkinę ar buitinę paskirtį ir gali būti naudojamos pagal šią paskirtį.“\n\n18. Papildyti 2 straipsnį 492 dalimi:\n\n„492. Pagrindinė ginklo priedėlio dalis (toliau – ginklo priedėlio dalis) – dalis, būtina, kad ginklo priedėlis veiktų pagal paskirtį. Prie pagrindinių ginklo priedėlio dalių nepriskiriamos dalys, kurios turi ūkinę ar buitinę paskirtį ir gali būti naudojamos pagal šią paskirtį.“\n\n19. Papildyti 2 straipsnį 493 dalimi:\n\n„493. Pagrindinė šaudmens dalis (toliau – šaudmens dalis) – sviedinys su užtaisu, užtaisas, sprogdiklis, kapsulė, kapsulinė tūtelė.“\n\n20. Papildyti 2 straipsnį 494 dalimi:\n\n„494. Pagrindinė šaunamojo ginklo dalis (toliau – šaunamojo ginklo dalis) – vamzdis, rėmas, uoksas, įskaitant viršutinį ir apatinį uoksus, būgnelis, spyna (užraktas), spynos (užrakto) rėmas, šovinio lizdas (kai jis yra atskira dalis) ir į šaunamojo ginklo vamzdį įdedamas įdėklas (mažesnio kalibro vamzdis), jų pusgaminiai.“\n\n21. Pakeisti 2 straipsnio 50 dalį ir ją išdėstyti taip:\n\n„50. Pavienis ginklas – ginklas, ginklo priedėlis, šaudmenys, jų pagrindinės dalys, kurie įvežami į Lietuvos Respublikos muitų teritoriją, išvežami iš jos ar gabenami per ją tranzitu, neturint tikslo jų realizuoti ar kitaip perduoti.“\n\n22. Pakeisti 2 straipsnio 53 dalį ir ją išdėstyti taip:\n\n„53. Prekiautojas – fizinis ar juridinis asmuo, kita organizacija ar jų padalinys, kurių vykdomą veiklą ar verslą visiškai arba iš dalies sudaro ginklų, ginklų priedėlių, šaudmenų, jų pagrindinių dalių gamyba, prekyba, mainai, nuoma, panauda, taisymas ar perdirbimas arba šaudmenų, jų pagrindinių dalių gamyba, prekyba, mainai, perdirbimas.“\n\n23. Pripažinti netekusia galios 2 straipsnio 63 dalį.\n\n24. Pripažinti netekusia galios 2 straipsnio 66 dalį."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnio 5 dalies 2 punktą ir jį išdėstyti taip:\n\n„2) įvertina kuriamus ir naujai rinkoje atsiradusius daiktus, įrenginius dėl jų atitikties šiame įstatyme apibrėžiamoms ginklo, ginklo priedėlio, šaudmens, jų dalies sąvokoms ir priima sprendimą dėl jų pripažinimo ginklais, ginklų priedėliais, šaudmenimis, jų dalimis bei priskyrimo tam tikrai kategorijai;“.\n\n2. Papildyti 7 straipsnį 6 dalimi:\n\n„6. Šio straipsnio 5 dalyje nurodytus sprendimus ekspertų komisija, nurodyta šio įstatymo 1 straipsnio 4 dalyje, priima per 30 darbo dienų nuo šiems sprendimams priimti reikalingos informacijos ir (arba) dokumentų gavimo dienos. Šių sprendimų priėmimo ir ekspertų komisijos darbo organizavimo tvarką nustato Vyriausybė ar jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 19 straipsnio pakeitimas",
      "content": "1. Pakeisti 19 straipsnio 3 dalį ir ją išdėstyti taip:\n\n„3. Lietuvos Respublikoje verstis šio straipsnio 1 dalyje nurodyta veikla turi teisę valstybių narių paslaugų teikėjai, pateikę licencijas išduodančiai institucijai savo registracijos valstybėje narėje gautas licencijas ir (ar) leidimus verstis atitinkama veikla. Licencijas išduodanti institucija, patikrinusi pateiktos licencijos ir (ar) leidimo galiojimą ir gavusi licenciją ir (ar) leidimą išdavusios valstybės narės patikrintų darbuotojų, kurie pagal jiems priskirtas darbo funkcijas turi teisę laikyti, nešioti, saugoti ir (ar) naudoti Europos fizinio asmens ar Europos juridinio asmens valdomus, naudojamus ir (ar) disponuojamus ginklus, ginklų priedėlius, šaudmenis, jų dalis (toliau – su licencijuojama veikla tiesiogiai susijęs darbas), sąrašus, išduoda rašytinį sutikimą verstis Lietuvos Respublikoje licencijuojama veikla (toliau – rašytinis sutikimas). Rašytinis sutikimas galioja neterminuotai.“\n\n2. Pakeisti 19 straipsnio 9 dalį ir ją išdėstyti taip:\n\n„9. Rašytinis sutikimas neišduodamas ir tuo atveju, kai iš paslaugų teikėjo registracijos valstybės narės gaunama informacija, kad paslaugų teikėjo registracija, licencija ir (ar) leidimas negalioja, licencijos ir (ar) leidimo galiojimas sustabdytas, taip pat jeigu į patikrintų darbuotojų, kurie dirba su licencijuojama veikla tiesiogiai susijusį darbą, sąrašus yra įtraukti asmenys, neturintys teisės dirbti su licencijuojama veikla tiesiogiai susijusio darbo.“"
    },
    {
      "provision_ref": "art5",
      "section": "5",
      "title": "5 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Teisės dirbti su licencijuojama veikla tiesiogiai susijusį darbą apribojimai\n\nFiziniu asmeniu, kuris verčiasi licencijuojama veikla, ar juridinio asmens, kitos organizacijos arba jų padalinio, kuris verčiasi licencijuojama veikla, darbuotoju, dirbančiu su licencijuojama veikla tiesiogiai susijusį darbą, taip pat ginklininku negali būti asmuo, kuriam taikomos šio įstatymo 17 straipsnio 1 dalies 3, 10, 11 punktų ir (ar) 18 straipsnio 2 dalies nuostatos.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnio pakeitimas",
      "content": "1. Pakeisti 21 straipsnio 2 dalies 5 punktą ir jį išdėstyti taip:\n\n„5) kontroliuojančiųjų institucijų reikalavimu pateikti informaciją apie darbuotojus, dirbančius su licencijuojama veikla tiesiogiai susijusį darbą, ir jų asmens duomenis (vardus, pavardes, asmens kodus, jeigu asmens kodo neturi – gimimo datą). Darbuotojus, dirbančius su licencijuojama veikla tiesiogiai susijusį darbą, paskiria licencijos ar rašytinio sutikimo turėtojas, atsižvelgdamas į darbuotojams priskirtas darbo funkcijas;“.\n\n2. Pakeisti 21 straipsnio 2 dalies 7 punktą ir jį išdėstyti taip:\n\n„7) gaminti, sandėliuoti, laikyti, realizuoti, taisyti, perdirbti, naudoti ginklus, ginklų priedėlius, šaudmenis, jų dalis tik tose patalpose, kurios atitinka Vyriausybės ar jos įgaliotos institucijos nustatytus atitinkamoms ginklų, ginklų priedėlių, šaudmenų kategorijoms taikomus reikalavimus, atsižvelgiant į vykdomos veiklos pobūdį ar etapą;“.\n\n3. Pakeisti 21 straipsnio 2 dalies 8 punktą ir jį išdėstyti taip:\n\n„8) prieš priimdamas į darbą naują darbuotoją, kuris dirbs su licencijuojama veikla tiesiogiai susijusį darbą, pateikti policijos įstaigai šio asmens duomenis (vardą, pavardę, asmens kodą, jeigu asmens kodo neturi – gimimo datą, gyvenamosios vietos adresą) ir informuoti šį asmenį apie jo pareigą gauti sveikatos patikrinimo išvadą, patvirtinančią, kad jis neserga ligomis ar neturi fizinių trūkumų, dėl kurių asmuo negali įsigyti ar turėti ginklo;“."
    },
    {
      "provision_ref": "art7",
      "section": "7",
      "title": "7 straipsnis. 22 straipsnio pakeitimas",
      "content": "1. Pakeisti 22 straipsnio 1 dalį ir ją išdėstyti taip:\n\n„1. Licenciją verstis ginklų, ginklų priedėlių, šaudmenų, jų dalių gamyba Vyriausybės nustatyta tvarka išduoda policijos įstaiga. Lietuvos Respublikos gynybos ir saugumo pramonės įstatyme nurodyta mokslinių tyrimų ir eksperimentinės plėtros veikla užsiimantys asmenys, planuojantys savo vykdomoje mokslinių tyrimų ir eksperimentinės plėtros veikloje naudoti ginklų, ginklų priedėlių, šaudmenų dalis, privalo gauti licenciją verstis ginklų, ginklų priedėlių, šaudmenų, jų dalių gamyba. Kai šie asmenys nėra įsitikinę, ar jų kuriamas daiktas, produktas ar jų dalys būtų laikomi ginklu, ginklo priedėliu, šaudmenimis, jų dalimis, jie privalo kreiptis į ekspertų komisiją, nurodytą šio įstatymo 1 straipsnio 4 dalyje, su prašymu įvertinti, ar jų kuriamas daiktas, produktas ar jų dalys būtų laikomi ginklu, ginklo priedėliu, šaudmenimis, jų dalimis. Šiai ekspertų komisijai atlikus įvertinimą ir priėmus sprendimą pripažinti kuriamą daiktą, produktą ar jų dalis ginklu, ginklo priedėliu, šaudmenimis, jų dalimis bei priskyrus tam tikrai kategorijai, privaloma gauti licenciją verstis ginklų, ginklų priedėlių, šaudmenų, jų dalių gamyba.“\n\n2. Pakeisti 22 straipsnio 3 dalies 3 punktą ir jį išdėstyti taip:\n\n„3) ant pagamintų ginklų, jų dalių ir ginklų priedėlių nurodyti šalį gamintoją, gamybos vietą, markę, modelį, kalibrą, gamintojo pavadinimą, pagaminimo metus (jeigu jie nėra identifikacinio numerio dalis) ir identifikacinį numerį. Kai ginklo dalis yra pernelyg maža, kad būtų pažymėta pagal šiame punkte nustatytus reikalavimus, ji žymima bent identifikaciniu numeriu;“."
    },
    {
      "provision_ref": "art8",
      "section": "8",
      "title": "8 straipsnis. 23 straipsnio pakeitimas",
      "content": "Pakeisti 23 straipsnio 3 dalį ir ją išdėstyti taip:\n\n„3. Europos fiziniai ir Europos juridiniai asmenys, kurie verčiasi ginklų, ginklų priedėlių, šaudmenų, jų dalių gamyba, importu ar ginklų taisymu, ginklų ir šaudmenų perdirbimu, A kategorijos ginklus, ginklų priedėlius, šaudmenis, jų dalis importuoja, eksportuoja, siunčia Strateginių prekių kontrolės įstatymo nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "1. Pakeisti 25 straipsnio 6 dalies 4 punktą ir jį išdėstyti taip:\n\n„4) paaiškėja, kad Europos juridinio asmens darbuotojui, kuris pagal jam priskirtas darbo funkcijas turi teisę laikyti, nešioti, saugoti ir (ar) naudoti Europos juridinio asmens valdomus, naudojamus ir (ar) disponuojamus ginklus, ginklų priedėlius, šaudmenis, jų dalis (toliau – su ginklų, ginklų priedėlių, šaudmenų, jų dalių apyvarta tiesiogiai susijęs darbas), tarpininkui (kai tarpininkas fizinis asmuo) taikomos šio įstatymo 17 straipsnio 1 dalies 3, 10 ir 11 punktų ir (ar) 18 straipsnio 2 dalies nuostatos arba Europos juridinio asmens administracijos vadovui ar kontroliuojančiajam asmeniui taikomos šio įstatymo 17 straipsnio 1 dalies 10, 11 punktų ir (ar) 18 straipsnio 2 dalies nuostatos;“.\n\n2. Pakeisti 25 straipsnio 10 dalies 4 punktą ir jį išdėstyti taip:\n\n„4) kontroliuojančiųjų institucijų reikalavimu pateikti informaciją apie darbuotojus, dirbančius su ginklų, ginklų priedėlių, šaudmenų, jų dalių apyvarta tiesiogiai susijusį darbą, ir jų asmens duomenis; darbuotojus, dirbančius su ginklų, ginklų priedėlių, šaudmenų, jų dalių apyvarta tiesiogiai susijusį darbą, paskiria tarpininkas, atsižvelgdamas į darbuotojams priskirtas darbo funkcijas;“.\n\n3. Pakeisti 25 straipsnio 10 dalies 7 punktą ir jį išdėstyti taip:\n\n„7) prieš priimdamas į darbą naują darbuotoją, kuris dirbs su ginklų, ginklų priedėlių, šaudmenų, jų dalių apyvarta tiesiogiai susijusį darbą, pateikti policijos įstaigai šio asmens duomenis (vardą, pavardę, asmens kodą, jeigu asmens kodo neturi – gimimo datą, gyvenamosios vietos adresą) ir informuoti šį asmenį apie jo pareigą gauti sveikatos patikrinimo išvadą, patvirtinančią, kad jis neserga ligomis ar neturi fizinių trūkumų, dėl kurių asmuo negali įsigyti ar turėti ginklo;“."
    },
    {
      "provision_ref": "art10",
      "section": "10",
      "title": "10 straipsnis. 26 straipsnio pakeitimas",
      "content": "Pakeisti 26 straipsnio 3 dalį ir ją išdėstyti taip:\n\n„3. Europos fizinis asmuo ar Europos juridinis asmuo ginklus, jų dalis gali paimti taisyti, perdirbti tik įsitikinęs, kad taisyti, perdirbti ginklą, jų dalis atiduodantis asmuo juos turi teisėtai (turi leidimą laikyti ginklus ar leidimą nešiotis ginklus). Ginklo perdirbimo atveju Europos fizinis asmuo ar Europos juridinis asmuo, kuris priima ginklą perdirbti, papildomai turi pareikalauti pateikti leidimą perdirbti ginklą.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė arba jos įgaliota institucija ir Lietuvos policijos generalinis komisaras iki 2025 m. gruodžio 31 d. priima šio įstatymo įgyvendinamuosius teisės aktus.\n\n3. Iki 2025 m. gruodžio 31 d. pradėtos ir nebaigtos vykdyti licencijų, leidimų ir rašytinių sutikimų dėl ūkinės veiklos, susijusios su ginklų, ginklų priedėlių ir šaudmenų dalimis, kurios nėra pagrindinės ginklų, ginklų priedėlių ir šaudmenų dalys, išdavimo procedūros yra nutraukiamos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
