{
  "id": "lt-law-viii-907",
  "type": "statute",
  "title": "Lietuvos Respublikos valstybinių pensijų įstatymo 2, 12, 13 straipsnių pakeitimo ir papildymo įstatymas",
  "short_name": "VIII-907",
  "status": "in_force",
  "issued_date": "1998-10-22",
  "in_force_date": "1999-01-01",
  "url": "https://e-tar.lt/portal/lt/legalAct/TAR.C913DBC37928",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 dalies papildymas",
      "content": "2 straipsnio 2 dalyje prieš žodžius „Valstybinių pensijų dydžio matas“ įrašyti žodžius „Šio įstatymo 1 straipsnio 1 dalies 2, 3 ir 5 punktuose nurodytų“ ir šią dalį išdėstyti taip:\n\n„Šio įstatymo 1 straipsnio 1 dalies 2, 3 ir 5 punktuose nurodytų valstybinių pensijų dydžio matas yra valstybinių pensijų bazė, kuri 1998 m. sausio 1 d. yra lygi tuo metu taikomam valstybinės socialinio draudimo bazinės pensijos dydžiui. Valstybinių pensijų bazę tvirtina Lietuvos Respublikos Vyriausybė Socialinės apsaugos ir darbo ministerijos teikimu.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 1 dalies pakeitimas ir papildymas",
      "content": "Pakeisti 12 straipsnio 1 dalies 1 punktą, papildyti šią dalį nauju 2 punktu, buvusį 2 punktą laikyti 3 punktu ir šią dalį išdėstyti taip:\n\n„Nukentėjusiųjų asmenų valstybinė pensija skiriama asmenims, tapusiems invalidais dėl 1991 metų sausio 11–13 dienomis vykdytos agresijos ir po to buvusių įvykių. Ši pensija mokama asmenims:\n\n1) pripažintiems I grupės invalidais – 2 valstybinių pensijų bazių dydžio;\n\n2) pripažintiems II grupės invalidais – 1,5 valstybinių pensijų bazės dydžio;\n\n3) pripažintiems III grupės invalidais – valstybinių pensijų bazės dydžio.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 2 dalies pakeitimas ir papildymas",
      "content": "Pakeisti 13 straipsnio 2 dalies 1 punktą, papildyti šią dalį nauju 2 punktu, buvusį 2 punktą laikyti 3 punktu ir šią dalį išdėstyti taip:\n\n„Šio įstatymo 11 straipsnio pirmosios dalies 2–7 punktuose išvardytiems asmenims, kurie tapo invalidais neteisėto kalinimo ir tremties, rezistencijos ir pasipriešinimo sovietinei okupacijai veiksmų metu, būdami išvežti priverstiniams darbams, būdami getuose ir koncentracijos stovyklose, taip pat dalyvaudami karo veiksmuose bei atlikdami būtinąją karinę tarnybą ar karinius mokymus sovietinėje armijoje, arba vėliau buvo pripažinti invalidais dėl ligų, susijusių su karine tarnyba, ar dėl Černobylio atominės elektrinės avarijos padarinių likvidavimo darbų poveikio, nukentėjusiųjų asmenų valstybinė pensija mokama:\n\n1) pripažintiems I grupės invalidais – 2 valstybinių pensijų bazių dydžio;\n\n2) pripažintiems II grupės invalidais – 1,5 valstybinių pensijų bazės dydžio;\n\n3) pripažintiems III grupės invalidais – 0,75 valstybinių pensijų bazės dydžio.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja nuo 1999 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
