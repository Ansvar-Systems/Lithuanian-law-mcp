{
  "id": "lt-law-x-470",
  "type": "statute",
  "title": "Lietuvos Respublikos žemės mokesčio įstatymo 6, 11 straipsnių papildymo ir pakeitimo įstatymas",
  "short_name": "X-470",
  "status": "in_force",
  "issued_date": "2005-12-22",
  "in_force_date": "2006-01-01",
  "url": "https://e-tar.lt/portal/lt/legalAct/TAR.0A8EC9C30BE1/UMdLNHhlpQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio papildymas 3 ir 4 dalimis",
      "content": "1. Papildyti 6 straipsnį 3 dalimi:\n\n„Kai žemės savininkai turi teisę į žemės mokesčio lengvatą ir turi ne vieną žemės sklypą, taikoma didžiausia lengvata vienam žemės sklypui.“\n\n2. Papildyti 6 straipsnį 4 dalimi:\n\n„Nuo žemės mokesčio taip pat atleidžiami žemės savininkai, kurių mokėtinas žemės mokestis (už visus nuosavybės teise priklausančius žemės sklypus) neviršija 5 litų.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Teritorinės valstybinės mokesčių inspekcijos žemės mokestį apskaičiuoja ir žemės mokesčio deklaraciją žemės mokesčio mokėtojams pateikia iki kalendorinių metų spalio 1 dienos.\n\nŽemės mokestis sumokamas iki kalendorinių metų lapkričio 1 dienos.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "1. Šis įstatymas, išskyrus 1 straipsnio 2 dalį, įsigalioja nuo 2006 m. sausio 1 d.\n\n2. Šio įstatymo 1 straipsnyje išdėstyta Žemės mokesčio įstatymo 6 straipsnio 4 dalis įsigalioja nuo 2007 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
