{
  "id": "lt-law-xiii-417",
  "type": "statute",
  "title": "Lietuvos Respublikos nedarbo socialinio draudimo įstatymo Nr. IX-1904 pakeitimo įstatymo Nr. XII-2471 1 straipsnio pakeitimo įstatymas",
  "short_name": "XIII-417",
  "status": "in_force",
  "issued_date": "2017-06-06",
  "in_force_date": "2017-06-15",
  "url": "https://e-tar.lt/portal/lt/legalAct/d58415f0510111e7846ef01bfffb9b64/uIfxDKzXoV",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnyje išdėstyto Lietuvos Respublikos nedarbo socialinio draudimo įstatymo 5 straipsnio pakeitimas",
      "content": "Pakeisti 1 straipsnyje išdėstyto Lietuvos Respublikos nedarbo socialinio draudimo įstatymo 5 straipsnio 1 dalies 1 punktą ir jį išdėstyti taip:\n\n„1) iki įsiregistravimo teritorinėje darbo biržoje turi ne mažesnį kaip 12 mėnesių nedarbo draudimo stažą per paskutinius 30 mėnesių;“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnyje išdėstyto Lietuvos Respublikos nedarbo socialinio draudimo įstatymo 7 straipsnio pakeitimas",
      "content": "Pakeisti 1 straipsnyje išdėstyto Lietuvos Respublikos nedarbo socialinio draudimo įstatymo 7 straipsnio 2 dalį ir ją išdėstyti taip:\n\n„2. Nedarbo draudimo išmoka mokama 9 mėnesius.“"
    },
    {
      "provision_ref": "art3",
      "section": "3",
      "title": "3 straipsnis. 1 straipsnyje išdėstyto Lietuvos Respublikos nedarbo socialinio draudimo įstatymo 8 straipsnio pakeitimas",
      "content": "1. Pakeisti 1 straipsnyje išdėstyto Lietuvos Respublikos nedarbo socialinio draudimo įstatymo 8 straipsnio 3 dalį ir ją išdėstyti taip:\n\n„3. Kintama nedarbo draudimo išmokos dalis apskaičiuojama taip:\n\n1) pirmą–trečią nedarbo draudimo išmokos mokėjimo mėnesį – 50 procentų apdraustojo vidutinių mėnesinių draudžiamųjų pajamų;\n\n2) ketvirtą–šeštą nedarbo draudimo išmokos mokėjimo mėnesį – 40 procentų apdraustojo vidutinių mėnesinių draudžiamųjų pajamų;\n\n3) septintą–devintą nedarbo draudimo išmokos mokėjimo mėnesį – 30 procentų apdraustojo vidutinių mėnesinių draudžiamųjų pajamų.“\n\n2. Pakeisti 1 straipsnyje išdėstyto Lietuvos Respublikos nedarbo socialinio draudimo įstatymo 8 straipsnio 5 dalį ir ją išdėstyti taip:\n\n„5. Apdraustojo vidutinės mėnesinės draudžiamosios pajamos apskaičiuojamos kaip 30 mėnesių, praėjusių iki užpraeito kalendorinio mėnesio pabaigos nuo bedarbio įsiregistravimo teritorinėje darbo biržoje dienos, vidurkis. Jeigu kurį nors mėnesį draudžiamųjų pajamų nėra, jos prilyginamos nuliui.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
