{
  "id": "lt-law-xii-1102",
  "type": "statute",
  "title": "Lietuvos Respublikos kolektyvinio investavimo subjektų įstatymo Nr. IX-1709 37 ir 173 straipsnių pakeitimo įstatymas",
  "short_name": "XII-1102",
  "status": "in_force",
  "issued_date": "2014-09-23",
  "in_force_date": "2015-01-01",
  "url": "https://e-tar.lt/portal/lt/legalAct/9e73e4604a2811e483c6e89f9dba57fd/MWzIjzEasv",
  "provisions": [
    {
      "provision_ref": "art1",
      "section": "1",
      "title": "1 straipsnis. 37 straipsnio pakeitimas",
      "content": "1. Pakeisti 37 straipsnio 1 dalį ir ją išdėstyti taip:\n\n„1. Kolektyvinio investavimo subjekto grynieji aktyvai, išskyrus šio straipsnio 3 dalyje nurodytus atvejus, turi būti ne mažesni kaip:\n\n1) investicinio fondo atveju – 300 000 eurų;\n\n2) investicinės bendrovės atveju – 600 000 eurų.“\n\n2. Pakeisti 37 straipsnio 5 dalį ir ją išdėstyti taip:\n\n„5. Jeigu investicinio fondo grynieji aktyvai tampa mažesni kaip 330 000 eurų, o investicinės bendrovės – mažesni kaip 660 000 eurų, apie tai nedelsiant raštu turi būti pranešama priežiūros institucijai. Pranešime turi būti išdėstytos grynųjų aktyvų vertės sumažėjimo priežastys ir numatomos priemonės padėčiai ištaisyti.“"
    },
    {
      "provision_ref": "art2",
      "section": "2",
      "title": "2 straipsnis. 173 straipsnio pakeitimas",
      "content": "Pakeisti 173 straipsnio 1 dalį ir ją išdėstyti taip:\n\n„1. Priežiūros institucija Finansinių priemonių rinkų įstatymo nustatyta tvarka turi teisę skirti tokias baudas:\n\n1) juridiniams asmenims, užsiimantiems valdymo įmonės, investicinės kintamojo kapitalo bendrovės ir (ar) uždarojo tipo investicinės bendrovės veikla, bet neturintiems šiame įstatyme numatytos licencijos, – iki 57 924 eurų;\n\n2) juridiniams asmenims, nesilaikantiems šio įstatymo 11 straipsnio 1 dalyje nustatytų veiklai keliamų reikalavimų ir riziką ribojančių reikalavimų, – iki 57 924 eurų;\n\n3) juridiniams asmenims, nesilaikantiems šio įstatymo III skyriuje nustatytų reikalavimų, – iki 57 924 eurų;\n\n4) juridiniams asmenims, nesilaikantiems šio įstatymo II skyriaus antrajame skirsnyje nustatytų informacijos atskleidimo taisyklių, – iki 28 962 eurų;\n\n5) juridiniams asmenims, nesilaikantiems šio įstatymo IV skyriaus antrajame skirsnyje nustatytos kolektyvinio investavimo subjektų investicinių vienetų ar akcijų pardavimo ir išpirkimo tvarkos, – iki 28 962 eurų;\n\n6) juridiniams asmenims, nesilaikantiems šio įstatymo IV skyriaus ketvirtajame skirsnyje nustatytos kolektyvinio investavimo subjektų jungimo tvarkos, – iki 28 962 eurų;\n\n7) juridiniams asmenims, nesilaikantiems šio įstatymo VI skyriaus pirmajame skirsnyje nustatytų suderintųjų kolektyvinio investavimo subjektų investavimo taisyklių, – iki 28 962 eurų;\n\n8) juridiniams asmenims, nesilaikantiems šio įstatymo VI skyriaus antrajame skirsnyje nustatytų finansuojamųjų ir finansuojančiųjų subjektų struktūros reikalavimų, – iki 28 962 eurų;\n\n9) juridiniams asmenims, nesilaikantiems šio įstatymo VI skyriaus trečiajame skirsnyje nustatytos kolektyvinio investavimo subjektų jungimo tvarkos, – iki 28 962 eurų;\n\n10) juridiniams asmenims, nesilaikantiems kitų šiame įstatyme ir jo įgyvendinamuosiuose teisės aktuose nustatytų reikalavimų, – iki 28 962 eurų;\n\n11) juridiniams asmenims, nevykdantiems priežiūros institucijos nurodymų, neteikiantiems priežiūros institucijai šiame ir kituose įstatymuose nurodytos informacijos arba trukdantiems priežiūros institucijai ar jos įgaliotiems asmenims atlikti tyrimus ar patikrinimus, – iki 28 962 eurų.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2015 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
