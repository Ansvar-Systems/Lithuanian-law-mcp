{
  "id": "lt-law-xiv-1321",
  "type": "statute",
  "title": "Lietuvos Respublikos geodezijos ir kartografijos įstatymo Nr. IX-415 2, 7, 9, 10, 11, 12, 13, 14, 16, 17, 19, 20, 21, 24, 27 ir 31 straipsnių pakeitimo įstatymas",
  "short_name": "XIV-1321",
  "status": "in_force",
  "issued_date": "2022-06-30",
  "in_force_date": "2023-01-04",
  "url": "https://e-tar.lt/portal/lt/legalAct/fc62fc40042511edb32c9f9d8ba206f8/IgtLuOWqIG",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 8 dalį ir ją išdėstyti taip:\n\n„8. Geodezininkas – geodezijos ir kartografijos darbus atliekantis fizinis asmuo, turintis Nacionalinės žemės tarnybos prie Aplinkos ministerijos, kitos Europos Sąjungos valstybės narės ar Europos ekonominės erdvės valstybės kompetentingos institucijos išduotą kvalifikacijos pažymėjimą arba kitą dokumentą, kuriuo suteikiama teisė atlikti šiuos darbus.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "1. Pakeisti 7 straipsnio 4 dalį ir ją išdėstyti taip:\n\n„4. Šio įstatymo 10 straipsnio 3 dalyje nurodytos funkcijos finansuojamos iš Lietuvos Respublikos aplinkos ministerijai atitinkamais metais patvirtintų Lietuvos Respublikos valstybės biudžeto asignavimų ir (arba) kitų lėšų.“\n\n2. Pripažinti netekusia galios 7 straipsnio 5 dalį."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "1. Pakeisti 9 straipsnio pavadinimą ir jį išdėstyti taip:\n\n„9 straipsnis. Aplinkos ministerijos kompetencija geodezijos, kartografijos, erdvinių duomenų rinkinių tvarkymo ir Lietuvos erdvinės informacijos infrastruktūros plėtojimo srityse“.\n\n2. Pakeisti 9 straipsnio 1 dalies nuostatą iki dvitaškio ir ją išdėstyti taip:\n\n„1. Aplinkos ministerija:“.\n\n3. Pakeisti 9 straipsnio 2 dalies nuostatą iki dvitaškio ir ją išdėstyti taip:\n\n„2. Aplinkos ministras tvirtina:“."
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "1. Pakeisti 10 straipsnio 1 dalies nuostatą iki dvitaškio ir ją išdėstyti taip:\n\n„1. Nacionalinė žemės tarnyba prie Aplinkos ministerijos (toliau – Nacionalinė žemės tarnyba):“.\n\n2. Pakeisti 10 straipsnio 1 dalies 1 punktą ir jį išdėstyti taip:\n\n„1) organizuoja į aplinkos ministro patvirtintas valstybinio geodezinio pagrindo tvarkymo ir krašto kartografavimo programas įtrauktus geodezijos ir kartografijos darbus;“."
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "1. Pakeisti 11 straipsnio 1 dalies 5 punktą ir jį išdėstyti taip:\n\n„5) suderinusios su Aplinkos ministerija, tvirtina jų tvarkomų erdvinių duomenų rinkinių, atitinkančių Vyriausybės patvirtintas Lietuvos erdvinės informacijos erdvinių duomenų temas, specifikacijas;“.\n\n2. Pakeisti 11 straipsnio 2 dalies 1 punktą ir jį išdėstyti taip:\n\n„1) pagal aplinkos ministro patvirtintus techninius reglamentus ir specifikacijas tvarko savivaldybės erdvinių duomenų rinkinio duomenis, apimančius savivaldybės teritoriją, ir aplinkos ministro nustatyta tvarka juos integruoja į Topografijos ir inžinerinės infrastruktūros informacinės sistemos Žemės paviršiaus gamtinių ir antropogeninių objektų erdvinių duomenų rinkinį;“.\n\n3. Pakeisti 11 straipsnio 2 dalies 6 punktą ir jį išdėstyti taip:\n\n„6) aplinkos ministro nustatyta tvarka derina per Topografijos ir inžinerinės infrastruktūros informacinę sistemą geodezininko pateiktus topografinius planus ir inžinerinių tinklų planus;“.\n\n4. Pakeisti 11 straipsnio 3 dalies nuostatą iki dvitaškio ir ją išdėstyti taip:\n\n„3. Inžinerinius tinklus, valstybinės reikšmės kelius valdančios institucijos ir įmonės, geležinkelių infrastruktūros valdytojai aplinkos ministro nustatyta tvarka:“."
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas",
      "content": "1. Pakeisti 12 straipsnio 3 dalį ir ją išdėstyti taip:\n\n„3. Fizinis asmuo, atliekantis šio straipsnio 9 dalyje nurodytus geodezijos ir kartografijos darbus, privalo turėti Nacionalinės žemės tarnybos išduotą geodezininko kvalifikacijos pažymėjimą. Jeigu valstybės narės pilietis, taip pat trečiosios šalies fizinis asmuo, kuris naudojasi Europos Sąjungos teisės aktų jam suteiktomis judėjimo valstybėje narėje teisėmis, kitoje valstybėje narėje įsteigtų juridinių asmenų ar kitų organizacijų, ar jų padalinių darbuotojas turi kitos valstybės narės kompetentingos institucijos išduotą kvalifikacijos pažymėjimą arba kitą dokumentą, kuriuo patvirtinama, kad jis turi teisę atlikti geodezijos ir kartografijos darbus pagal tos valstybės narės teisės aktus, reikalavimas tokį pažymėjimą gauti iš naujo netaikomas.“\n\n2. Pakeisti 12 straipsnio 4 dalies 2 punktą ir jį išdėstyti taip:\n\n„2) iki prašymo gauti geodezininko kvalifikacijos pažymėjimą pateikimo Nacionalinei žemės tarnybai įgyta ne trumpesnė kaip 2 metų darbo geodezijos ir kartografijos darbų srityje patirtis;“."
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pakeitimas",
      "content": "1. Pakeisti 13 straipsnio 1 dalies 4 punktą ir jį išdėstyti taip:\n\n„4) aplinkos ministro nustatyta tvarka teikti Nacionalinei žemės tarnybai ir savivaldybės administracijos direktoriui informaciją apie geodezinių ženklų būklę;“.\n\n2. Pakeisti 13 straipsnio 1 dalies 5 punktą ir jį išdėstyti taip:\n\n„5) ne rečiau kaip kas 3 metus tobulinti kvalifikaciją pagal Nacionalinės žemės tarnybos direktoriaus patvirtintas geodezininko kvalifikacijos tobulinimo programas.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "Pakeisti 14 straipsnio 5 dalies 3 punktą ir jį išdėstyti taip:\n\n„3) geodezininkas per geodezininko kvalifikacijos pažymėjimo galiojimo sustabdymo terminą nepašalino geodezininko kvalifikacijos pažymėjimus išduodančios Nacionalinės žemės tarnybos nustatytų veiklos pažeidimų ir jai nepateikė šių pažeidimų pašalinimo įrodymo dokumentų;“."
    },
    {
      "provision_ref": "art9",
      "section": "9",
      "title": "9 straipsnis. 16 straipsnio pakeitimas",
      "content": "Pakeisti 16 straipsnio 5 dalies 1 punktą ir jį išdėstyti taip:\n\n„1) valstybinių geodezinių tinklų – aplinkos ministro nustatyta tvarka;“."
    },
    {
      "provision_ref": "art10",
      "section": "10",
      "title": "10 straipsnis. 17 straipsnio pakeitimas",
      "content": "Pakeisti 17 straipsnio 1 dalies 1 punktą ir jį išdėstyti taip:\n\n„1) kaupti valstybės kadastrų, registrų, valstybės informacinių sistemų, valstybės ir savivaldybių institucijų erdvinių duomenų rinkinių metaduomenis pagal aplinkos ministro patvirtintą tvarkos aprašą;“."
    },
    {
      "provision_ref": "art11",
      "section": "11",
      "title": "11 straipsnis. 19 straipsnio pakeitimas",
      "content": "1. Pakeisti 19 straipsnio 3 dalį ir ją išdėstyti taip:\n\n„3. Erdvinių duomenų rinkiniai kuriami aplinkos ministro nustatyta tvarka. Lietuvos erdvinės informacijos infrastruktūros erdvinių duomenų temas atitinkantys erdvinių duomenų rinkiniai sudaromi pagal Europos Komisijos patvirtintus reikalavimus.“\n\n2. Pakeisti 19 straipsnio 5 dalį ir ją išdėstyti taip:\n\n„5. Erdvinių duomenų rinkinių specifikacijas, suderinę su Aplinkos ministerija, nustato valstybės kadastrų, registrų ir valstybės informacinių sistemų valdytojai, valstybės institucijos, tvarkančios erdvinių duomenų rinkinius.“\n\n3. Pakeisti 19 straipsnio 7 dalį ir ją išdėstyti taip:\n\n„7. Siekdama užtikrinti, kad abipus dviejų ar daugiau valstybių narių sienų nustatomi erdviniai duomenys būtų darnūs, Aplinkos ministerija kartu su valstybių narių, turinčių su Lietuvos Respublika bendrą valstybės sieną, kompetentingomis institucijomis prireikus bendru sutarimu sprendžia dėl bendrų elementų vaizdavimo ir padėties.“"
    },
    {
      "provision_ref": "art12",
      "section": "12",
      "title": "12 straipsnis. 20 straipsnio pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Valstybės kadastrų, registrų, valstybės informacinių sistemų, valstybės ir savivaldybių institucijų tvarkomų erdvinių duomenų rinkinių tvarkytojai privalo parengti ir nuolat atnaujinti metaduomenis pagal aplinkos ministro patvirtintus Lietuvos erdvinės informacijos infrastruktūros metaduomenų reikalavimus, aplinkos ministro nustatyta tvarka juos teikti viešai ir neatlygintinai per Lietuvos erdvinės informacijos portalą.“\n\n2. Pakeisti 20 straipsnio 3 dalį ir ją išdėstyti taip:\n\n„3. Institucija, atsakinga už metaduomenų kūrimą, suderinusi su Aplinkos ministerija, gali išplėsti metaduomenų turinį papildoma informacija. Metaduomenys turi būti išsamūs ir tikslūs, kad pagal juos būtų galima surasti erdvinių duomenų rinkinius ir su jais susijusias paslaugas, įvertinti metaduomenų kokybę ir juos naudoti.“"
    },
    {
      "provision_ref": "art13",
      "section": "13",
      "title": "13 straipsnis. 21 straipsnio pakeitimas",
      "content": "Pakeisti 21 straipsnio 2 dalį ir ją išdėstyti taip:\n\n„2. Lietuvos erdvinės informacijos portalo tvarkymo ir erdvinių duomenų rinkinių teikimo naudotojams tvarka nustatoma aplinkos ministro tvirtinamuose Lietuvos erdvinės informacijos portalo nuostatuose.“"
    },
    {
      "provision_ref": "art14",
      "section": "14",
      "title": "14 straipsnis. 24 straipsnio pakeitimas",
      "content": "1. Pakeisti 24 straipsnio 4 dalį ir ją išdėstyti taip:\n\n„4. Topografijos ir inžinerinės infrastruktūros informacinės sistemos nuostatus tvirtina aplinkos ministras.“\n\n2. Pakeisti 24 straipsnio 5 dalį ir ją išdėstyti taip:\n\n„5. Aplinkos ministerija planuoja, koordinuoja ir kontroliuoja Topografijos ir inžinerinės infrastruktūros informacinės sistemos Žemės paviršiaus gamtinių ir antropogeninių objektų erdvinių duomenų rinkinio tvarkymo darbus, tvirtina šio rinkinio specifikaciją ir tvarkymo aprašą.“"
    },
    {
      "provision_ref": "art15",
      "section": "15",
      "title": "15 straipsnis. 27 straipsnio pakeitimas",
      "content": "Pakeisti 27 straipsnio 1 dalį ir ją išdėstyti taip:\n\n„1. Georeferencinio pagrindo kadastro valdytoja – Aplinkos ministerija.“"
    },
    {
      "provision_ref": "art16",
      "section": "16",
      "title": "16 straipsnis. 31 straipsnio pakeitimas",
      "content": "Pakeisti 31 straipsnio 2 dalį ir ją išdėstyti taip:\n\n„2. Valstybiniai erdvinių duomenų rinkiniai ir žemėlapiai naudotojui teikiami aplinkos ministro tvirtinamame Valstybinių erdvinių duomenų rinkinių ir žemėlapių naudojimo tvarkos apraše nustatyta tvarka.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. sausio 4 d.\n\n2. Lietuvos Respublikos Vyriausybė ar jos įgaliotos institucijos ir aplinkos ministras iki 2023 m. sausio 3 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_802625529bb543089bf6b8af3b360727_end"
    }
  ],
  "definitions": []
}
