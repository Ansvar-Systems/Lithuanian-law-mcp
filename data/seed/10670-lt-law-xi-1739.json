{
  "id": "lt-law-xi-1739",
  "type": "statute",
  "title": "Lietuvos Respublikos savivaldybių biudžetų pajamų nustatymo metodikos įstatymo 10, 12 straipsnių pakeitimo ir papildymo įstatymas",
  "short_name": "XI-1739",
  "status": "in_force",
  "issued_date": "2011-11-29",
  "in_force_date": "2011-12-08",
  "url": "https://e-tar.lt/portal/lt/legalAct/TAR.BFACC66FD692",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas ir papildymas",
      "content": "Pakeisti ir papildyti 10 straipsnį ir jį išdėstyti taip:\n\n„10 straipsnis. Finansiniai rodikliai ir pervedimai\n\n1. Vyriausybė, su Lietuvos savivaldybių asociacija apsvarsčiusi, kasmet teikia Seimui tvirtinti šiuos metų rodiklius:\n\n1) gyventojų pajamų mokesčio dalį, tenkančią visų savivaldybių biudžetams nuo įplaukų į nacionalinį biudžetą. Gyventojų pajamų mokesčio dalis koreguojama atsižvelgiant į einamųjų ar ateinančių biudžetinių metų Seimo ir Vyriausybės sprendimų nulemtus savivaldybių išlaidų ar pajamų pokyčius;\n\n2) valstybės biudžeto bendrosios dotacijos (jeigu ji numatoma) dalį, skiriamą kiekvienai savivaldybei gyventojų pajamų mokesčiui išlyginti;\n\n3) valstybės biudžeto bendrosios dotacijos (jeigu ji numatoma) dalį, skiriamą kiekvienai savivaldybei išlaidų struktūrų skirtumams išlyginti;\n\n4) valstybės biudžeto specialias tikslines dotacijas savivaldybių biudžetams;\n\n5) valstybės biudžeto bendrosios dotacijos (jeigu ji numatoma) kompensacijų sumas, skiriamas kiekvienai savivaldybei.\n\n2. Atitinkamų metų valstybės biudžeto ir savivaldybių biudžetų finansinių rodiklių patvirtinimo įstatyme gali būti numatomas finansinis rodiklis – savivaldybių prognozuojamos pajamos. Skaičiuojant šį rodiklį, neįskaitomos savivaldybių biudžetinių įstaigų pajamos, vietinės rinkliavos, pajamos, priskirtos pagal Savivaldybių aplinkos apsaugos rėmimo specialiosios programos įstatymą.\n\n3. Patvirtintas valstybės biudžeto dotacijų sumas, nurodytas šio straipsnio 1 dalyje, perveda atitinkamų metų valstybės biudžeto ir savivaldybių biudžetų finansinių rodiklių patvirtinimo įstatyme nurodytos valstybės institucijos ir įstaigos:\n\n1) kas ketvirtį, iki einamojo ketvirčio pirmo mėnesio 10 dienos, lygiomis dalimis (išskyrus nurodytas šios dalies 2 punkte), jeigu atitinkamų metų valstybės biudžeto ir savivaldybių biudžetų finansinių rodiklių patvirtinimo įstatymas nenustato kitaip;\n\n2) specialią tikslinę dotaciją mokinio krepšeliui finansuoti, atsižvelgdamos į lėšų poreikį švietimo įstaigų darbuotojams – pedagogams darbo užmokesčiui už kasmetines atostogas mokėti.\n\n4. Faktiškai gautas į Valstybės iždo sąskaitą lėšas, nurodytas šio Įstatymo 6 straipsnyje, Finansų ministerija apskaičiuoja pagal šio Įstatymo 7 ir 8 straipsniuose pateiktas formules ir ne rečiau kaip keturis kartus per mėnesį skiria savivaldybėms.\n\n5. Jeigu Seimas ar Vyriausybė biudžetiniais metais priima ar ateinančiais biudžetiniais metais numato priimti sprendimus, dėl kurių keičiasi savivaldybių biudžetų pajamos ir išlaidos, pajamų ir išlaidų pokyčiai, išskyrus pokyčius, kuriais savivaldybių biudžetai sumažėja dėl žemės nuomos mokesčio už valstybinę žemę laisvosios ekonominės zonos teritorijoje, panaudoto šioje teritorijoje esančiai žemei išpirkti iš žemės savininkų, kompensuojami. Biudžetiniais metais turi būti skiriama reikiamo dydžio valstybės biudžeto bendrosios dotacijos kompensacija (BDK), susijusi su savivaldybių pajamų ir išlaidų pasikeitimu, arba iš savivaldybių biudžetų paimamos reikiamos sumos, o ateinančiais biudžetiniais metais koreguojama gyventojų pajamų mokesčio dalis, tenkanti visų savivaldybių biudžetams.\n\n6. Valstybės biudžeto bendrosios dotacijos kompensacija, taip pat iš savivaldybių biudžetų paimamos sumos, susijusios su savivaldybių pajamų ir išlaidų pasikeitimu, apskaičiuojamos:\n\n1) jeigu Seimo ar Vyriausybės sprendimai turi vienodą įtaką visoms savivaldybėms, – pagal formulę\n\nBDKi = BDK * SUMA(n)((Kn * Rni)) / (SUMA(n)(Rni)),\n\nčia BDKi – i-ajai savivaldybei skiriama arba paimama valstybės biudžeto bendrosios dotacijos kompensacijos suma;\n\n2) jeigu Seimo ar Vyriausybės sprendimai turi įtakos tik kai kurioms savivaldybėms, su savivaldybių pajamų ir išlaidų pokyčiais susijusios sumos apskaičiuojamos taikant konkrečius valstybės institucijų, įstaigų ir savivaldybių suderintus dydžius.\n\n7. Kai Seimas priima įstatymus arba Vyriausybė, vykdydama įstatymus, priima nutarimus, dėl kurių keičiasi valstybės ir savivaldybių biudžetų einamųjų metų įsipareigojimai, valstybės institucijos ir įstaigos bei savivaldybių vykdomosios institucijos patikslina valstybės biudžeto ir savivaldybių biudžetų tarpusavio atsiskaitymus.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 3 ir 4 dalių pakeitimas",
      "content": "1. 12 straipsnio 3 dalyje vietoj žodžių ir skaičių „ir 2011“ įrašyti skaičius „2012“ ir šią dalį išdėstyti taip:\n\n„3. 2010–2012 biudžetiniais metais valstybės biudžeto ir savivaldybių biudžetų finansinių rodiklių patvirtinimo įstatymų projektuose numatomos reikiamo dydžio valstybės biudžeto bendrosios dotacijos kompensacijos, skirtos savivaldybėms kompensuoti 2010–2012 biudžetiniais metais prognozuojamų palyginamaisiais dydžiais ir sąlygomis pajamų (be specialių tikslinių dotacijų ir pajamų iš vietinių rinkliavų) mažėjimą, palyginti su 85 procentų 2009 biudžetiniais metais apskaičiuotų pajamų dalimi.“\n\n2. 12 straipsnio 4 dalyje vietoj žodžių ir skaičių „ir 2011“ įrašyti skaičius „2012“ ir šią dalį išdėstyti taip:\n\n„4. 2010–2012 biudžetiniais metais valstybės biudžeto ir savivaldybių biudžetų finansinių rodiklių patvirtinimo įstatymų projektuose valstybės biudžetui numatomos reikiamo dydžio valstybės biudžeto bendrosios dotacijos kompensacijos iš tų savivaldybių, kurių 2010–2012 metams prognozuojamos palyginamaisiais dydžiais ir sąlygomis pajamos (be specialių tikslinių dotacijų ir pajamų iš vietinių rinkliavų) didėja, palyginti su 2009 biudžetiniais metais apskaičiuotomis pajamomis. Šios kompensacijos nuo biudžetinių metų antrojo ketvirčio iki gruodžio 31 dienos įskaitytinai valstybės biudžetui kas ketvirtį lygiomis dalimis grąžinamos iš savivaldybių biudžetų.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo taikymas",
      "content": "Šio įstatymo nuostatos taikomos rengiant 2012 metų ir vėlesnių metų valstybės biudžeto ir savivaldybių biudžetų finansinių rodiklių patvirtinimo įstatymų projektus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
