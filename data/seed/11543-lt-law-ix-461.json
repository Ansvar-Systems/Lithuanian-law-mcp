{
  "id": "lt-law-ix-461",
  "type": "statute",
  "title": "Lietuvos Respublikos Vyriausybės įstatymo 13, 20, 39 ir 40 straipsnių pakeitimo įstatymas",
  "short_name": "IX-461",
  "status": "in_force",
  "issued_date": "2001-07-12",
  "in_force_date": "2001-08-01",
  "url": "https://e-tar.lt/portal/lt/legalAct/TAR.F24261E960EC",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio 6 ir 7 dalių pakeitimas",
      "content": "1. 13 straipsnio 6 dalyje išbraukti skaičius ir žodžius „10 ir 11 straipsniuose“ ir šią dalį išdėstyti taip:\n\n„6. Pasibaigus Vyriausybės nario įgaliojimams šio įstatymo 9 straipsnio 1 dalies 4 punkte numatytu atveju, Vyriausybės nariui išmokama dviejų Vyriausybės nario vidutinių mėnesinių darbo užmokesčių dydžio kompensacija, o pasibaigus Vyriausybės nario įgaliojimams šio įstatymo 9 straipsnio 1 dalies 1, 2, 3 ir 5 punktuose numatytais atvejais, – vieno vidutinio mėnesinio darbo užmokesčio dydžio kompensacija.“\n\n2. 13 straipsnio 7 dalyje po žodžio „Vyriausybėje“ įrašyti žodžius „taip pat jei jie yra išrinkti Seimo nariais“ ir šią dalį išdėstyti taip:\n\n„7. Šio straipsnio 6 dalyje numatytos kompensacijos nemokamos Vyriausybės nariams, kai jie paskiriami Ministru Pirmininku ar ministrais naujai sudarytoje Vyriausybėje, taip pat jei jie yra išrinkti Seimo nariais.“"
    },
    {
      "provision_ref": "art2",
      "section": "2",
      "title": "2 straipsnis. 20 straipsnio 2 dalies pakeitimas",
      "content": "20 straipsnio 2 dalį papildyti sakiniu „Svarstant šiuos projektus Seime, Vyriausybei atstovauja Ministras Pirmininkas arba jo įgaliotas ministras“ ir šią dalį išdėstyti taip:\n\n„2. Vyriausybė dėl Seimui teikiamų įstatymų ar Seimo nutarimų projektų priima nutarimą. Svarstant šiuos projektus Seime, Vyriausybei atstovauja Ministras Pirmininkas arba jo įgaliotas ministras.“"
    },
    {
      "provision_ref": "art3",
      "section": "3",
      "title": "3 straipsnis. 39 straipsnio pakeitimas",
      "content": "1. 39 straipsnio 1 dalyje vietoj žodžių „Ministro Pirmininko aparate“ įrašyti žodžius „Vyriausybės komitete“ ir šią dalį išdėstyti taip:\n\n„1. Teisės aktų projektų, apimančių kelių ministrų valdymo sritis, derinimo metu iškilę nesutarimai paprastai svarstomi Vyriausybės komitete.“\n\n2. 39 straipsnio 2 dalį pripažinti netekusia galios.\n\n3. 39 straipsnio 3, 4 ir 5 dalis laikyti atitinkamai 2, 3, ir 4 dalimis."
    },
    {
      "provision_ref": "art4",
      "section": "4",
      "title": "4 straipsnis. 40 straipsnio 5 dalies pakeitimas",
      "content": "Pakeisti 40 straipsnio 5 dalį ir ją išdėstyti taip:\n\n„5. Ministras Pirmininkas turi teisę Vyriausybės posėdžio metu pasiūlyti į tvirtinamą darbotvarkę įtraukti ir naujų klausimų. Pasiūlyti Ministrui Pirmininkui įtraukti klausimą į darbotvarkę turi teisę ir ministras Vyriausybės darbo reglamento nustatyta tvarka. Balsuojama, ar klausimą įtraukti į darbotvarkę, ir priimamas protokolinis sprendimas. Jei šiuo klausimu teigiamas sprendimas nepriimamas, klausimas turi būti teikiamas svarstyti Vyriausybės darbo reglamento nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
