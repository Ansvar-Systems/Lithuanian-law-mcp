{
  "id": "lt-law-x-545",
  "type": "statute",
  "title": "Lietuvos Respublikos strateginių prekių kontrolės įstatymo 1, 3, 6, 7 straipsnių ir įstatymo priedo pakeitimo įstatymas",
  "short_name": "X-545",
  "status": "in_force",
  "issued_date": "2006-04-06",
  "in_force_date": "2006-07-01",
  "url": "https://e-tar.lt/portal/lt/legalAct/TAR.5E7296AC0881/NiwqVLPzuy",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Šis Įstatymas užtikrina Europos Sąjungos teisės aktų, nurodytų šio Įstatymo priede, nuostatų įgyvendinimą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 8 dalies pakeitimas",
      "content": "3 straipsnio 8 dalyje po žodžio „derybos“ išbraukti žodį „arba“, po žodžio „parengimas“ įrašyti žodžius „arba vykdymas“, vietoj žodžių „kurių metu“ įrašyti žodžius „pagal kuriuos“ ir šią dalį išdėstyti taip:\n\n„8. Tarpininkavimas – Lietuvos Respublikoje gyvenančių arba registruotų fizinių ir juridinių asmenų bei užsienio juridinių asmenų ir kitų organizacijų filialų vedamos derybos, parengimas arba vykdymas sandorių, pagal kuriuos į Bendrąjį karinės įrangos sąrašą įtrauktos prekės gali būti perduotos iš Lietuvos Respublikos teritorijos, kitos Europos Sąjungos valstybės teritorijos arba ne Europos Sąjungos valstybės į bet kurią kitą ne Europos Sąjungos valstybę.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 10 dalies pakeitimas",
      "content": "Pakeisti 6 straipsnio 10 dalį ir ją išdėstyti taip:\n\n„10. Eksporto, importo, tranzito ir tarpininkavimo licencijų rūšis, jų išdavimo, galiojimo sustabdymo ir panaikinimo tvarką, sąlygas ir galutinį panaudojimą patvirtinančių dokumentų išdavimo tvarką nustato Vyriausybė ar jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Apribojimai išduodant licencijas karinės įrangos eksportui, importui, tranzitui ir tarpininkavimui, licencijų galiojimo sustabdymas ir panaikinimas\n\n1. Licencija neišduodama, jeigu:\n\n1) jos išdavimas prieštarauja Lietuvos Respublikos tarptautinėms sutartims, sankcijoms, įgyvendinamoms pagal Lietuvos Respublikos ekonominių ir kitų tarptautinių sankcijų įgyvendinimo įstatymą, Europos Sąjungos elgesio kodekso dėl ginklų eksporto kriterijams, tarptautinių neplatinimo režimų nuostatoms, Lietuvos Respublikos užsienio politikos ir valstybės saugumo interesams;\n\n2) yra įsiteisėjęs apkaltinamasis teismo nuosprendis, teismo nutarimas, sprendimas ir neišnykęs ar nepanaikintas teistumas dėl eksportuotojo, importuotojo, vežėjo ar tarpininko padarytų karo nusikaltimų, nusikalstamų veikų žmogiškumui, Lietuvos valstybės nepriklausomybei, teritorijos vientisumui ir konstitucinei santvarkai;\n\n3) paaiškėja aplinkybės, susijusios su karinės įrangos galutinio panaudojimo ar galimybių panaudoti ją masinio naikinimo ginklų gamybai rizika.\n\n2. Licencija gali būti neišduodama, jeigu:\n\n1) yra įsiteisėjęs apkaltinamasis teismo nuosprendis, teismo nutarimas, sprendimas ir neišnykęs ar nepanaikintas teistumas dėl eksportuotojo, importuotojo, vežėjo ar tarpininko nusikalstamų veikų visuomenės saugumui, nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valdymo tvarkai;\n\n2) vyksta ikiteisminis tyrimas dėl eksportuotojo, importuotojo, vežėjo ar tarpininko, įtariamų karo nusikaltimais, nusikalstamomis veikomis žmogiškumui, Lietuvos valstybės nepriklausomybei, teritorijos vientisumui ir konstitucinei santvarkai, visuomenės saugumui, nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valdymo tvarkai, arba byla dėl šių nusikalstamų veikų perduota teismui;\n\n3) eksportuotojas, importuotojas, vežėjas ar tarpininkas licencijai gauti yra pateikęs klaidinančią informaciją, klaidingus duomenis.\n\n3. Licencijos galiojimas sustabdomas ir gali būti panaikinamas, jeigu:\n\n1) gauta informacija, kad eksportuotojas, importuotojas, vežėjas ar tarpininkas nevykdo licencijoje nustatytų sąlygų arba nesilaiko strateginių prekių kontrolę reglamentuojančių teisės aktų reikalavimų;\n\n2) paaiškėja, kad eksportuotojas, importuotojas, vežėjas ar tarpininkas yra pateikęs klaidinančią informaciją, klaidingus duomenis;\n\n3) gauta kitokios, negu deklaruota, informacijos, susijusios su galutiniu karinės įrangos panaudojimu;\n\n4) gali būti pažeisti Lietuvos Respublikos užsienio politikos, nacionalinės ekonomikos, valstybės saugumo interesai;\n\n5) importuojančioje valstybėje kilo politinis ir karinis konfliktas;\n\n6) valstybei, į kurią numatyta eksportuoti karinę įrangą, pradėtos taikyti tarptautinės sankcijos, įgyvendinamos pagal Lietuvos Respublikos ekonominių ir kitų tarptautinių sankcijų įgyvendinimo įstatymą, kai licencija jau išduota;\n\n7) atliekamas ikiteisminis tyrimas dėl eksportuotojo, importuotojo, vežėjo ar tarpininko, įtariamų karo nusikaltimais, nusikalstamomis veikomis žmogiškumui, Lietuvos valstybės nepriklausomybei, teritorijos vientisumui ir konstitucinei santvarkai, visuomenės saugumui, nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valdymo tvarkai, arba byla dėl šių nusikalstamų veikų perduota teismui, arba įsiteisėjęs apkaltinamasis teismo nuosprendis, teismo nutarimas, sprendimas, arba teismo sprendimu šie asmenys patraukti administracinėn atsakomybėn;\n\n8) gauta kita, nei nurodyta šio straipsnio 3 dalies 1 ir 3 punktuose, svarbi informacija, kuri nebuvo žinoma išduodant licenciją.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nstrateginių prekių kontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2000 m. birželio 22 d. Tarybos reglamentas (EB) Nr. 1334/2000, nustatantis Bendrijos dvejopo naudojimo objektų ir technologijų eksporto kontrolės režimą, su paskutiniais pakeitimais, padarytais 2006 m. vasario 27 d. Tarybos reglamentu (EB) Nr. 394/2006, iš dalies pakeičiančiu ir atnaujinančiu Reglamentą (EB) Nr. 1334/2000, nustatantį Bendrijos dvejopo naudojimo objektų ir technologijų eksporto kontrolės režimą.\n\n2. 2003 m. birželio 23 d. Tarybos bendroji pozicija 2003/468/BUSP dėl tarpininkavimo ginklų prekyboje kontrolės.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja nuo 2006 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
