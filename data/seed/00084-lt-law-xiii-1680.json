{
  "id": "lt-law-xiii-1680",
  "type": "statute",
  "title": "Lietuvos Respublikos mokesčių už pramoninės nuosavybės objektų registravimą įstatymo Nr. IX-352 6, 7 straipsnių ir 4 priedėlio pakeitimo įstatymas",
  "short_name": "XIII-1680",
  "status": "in_force",
  "issued_date": "2018-12-04",
  "in_force_date": "2019-01-01",
  "url": "https://e-tar.lt/portal/lt/legalAct/03742b9002b211e9a5eaf2cd290f1944/eUvyNWQTHc",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "1. Pakeisti 6 straipsnio 2 dalies 3 punktą ir jį išdėstyti taip:\n\n„3) per šešis paskutinius prekių ženklo galiojimo termino mėnesius.“\n\n2. Pakeisti 6 straipsnio 3 dalį ir ją išdėstyti taip:\n\n„3. Mokesčiai už išradimo patento, dizaino ir prekių ženklo galiojimo termino pratęsimą gali būti sumokėti pasibaigus šio straipsnio 2 dalies 1–3 punktuose nustatytam mokėjimo terminui, tačiau ne vėliau kaip per 6 mėnesius. Tokiais atvejais išradimo patento, dizaino ir prekių ženklo galiojimo termino pratęsimo mokesčiai didinami 50 procentų.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnio 1 dalį ir ją išdėstyti taip:\n\n„1. Sumokėti mokesčiai arba jų dalis grąžinama:\n\n1) kai mokesčių sumokėta daugiau, negu numatyta pagal šį įstatymą;\n\n2) kai sumokėjus mokesčius nesikreipiama dėl veiksmų, susijusių su pramoninės nuosavybės objektų registravimu, su tuo susijusių dokumentų išdavimu, taip pat dėl išradimo patento, dizaino, prekių ženklo galiojimo termino pratęsimo;\n\n3) kai atsisakoma priimti paraišką, apeliaciją, protestą, prašymą arba kitą dokumentą, nes jis neatitinka pramoninės nuosavybės objektų registravimą reglamentuojančiuose įstatymuose nustatytų reikalavimų;\n\n4) kai paraiška atšaukiama pareiškėjo iniciatyva, apeliacija, protestas ar prašymas ženklo registraciją pripažinti negaliojančia ar ją panaikinti atsiimamas iki sprendimo priėmimo dienos, taip pat kai pramoninės nuosavybės objektų registravimą reglamentuojančiuose įstatymuose nurodytas prašymas atsiimamas iki prašomo veiksmo atlikimo dienos, – 50 procentų sumokėto mokesčio;\n\n5) kai Valstybinis patentų biuras priima sprendimą neregistruoti prekių ženklo visoms prekėms ir (ar) paslaugoms Lietuvos Respublikos prekių ženklų įstatymo 7 straipsnio 1 dalyje nurodytais atvejais, – 50 procentų sumokėto mokesčio.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo 4 priedėlio pakeitimas",
      "content": "Pakeisti Įstatymo 4 priedėlį ir jį išdėstyti taip:\n\n„Lietuvos Respublikos\n2001 m. birželio 5 d.\nįstatymo Nr. IX-352\n4 priedėlis\n\nMOKESČIŲ UŽ PREKIŲ ŽENKLO REGISTRAVIMĄ IR SU TUO SUSIJUSIŲ DOKUMENTŲ IŠDAVIMĄ BEI PREKIŲ ŽENKLO GALIOJIMO TERMINO PRATĘSIMĄ DYDŽIAI (EURAIS)\n\n1. Paraiškos įregistruoti prekių ženklą (toliau – paraiška) mokestis\n180\n\n1.1. už kiekvieną daugiau kaip vieną paraiškoje nurodytą prekių ir (ar) paslaugų klasę\n40\n\n2. Sertifikavimo ženklo arba kolektyvinio ženklo paraiškos mokestis\n240\n\n2.1. už kiekvieną daugiau kaip vieną sertifikavimo ženklo arba kolektyvinio ženklo paraiškoje nurodytą prekių ir (ar) paslaugų klasę\n40\n\n3. Skubios ekspertizės mokestis\n150\n\n4. Prekių ženklo galiojimo termino pratęsimo mokestis\n180\n\n4.1. už kiekvieną daugiau kaip vieną prekių ir (ar) paslaugų klasę pratęsiant prekių ženklo galiojimo terminą\n40\n\n5. Sertifikavimo ženklo arba kolektyvinio ženklo galiojimo termino pratęsimo mokestis\n240\n\n5.1. už kiekvieną daugiau kaip vieną prekių ir (ar) paslaugų klasę pratęsiant sertifikavimo ženklo arba kolektyvinio ženklo galiojimo terminą\n40\n\n6. Tarptautinės paraiškos nagrinėjimo mokestis\n70\n\n6.1. už kiekvieną daugiau kaip vieną tarptautinėje paraiškoje nurodytą prekių ir (ar) paslaugų klasę paduodant tarptautinę paraišką\n40\n\n7. Nacionalinės ženklo registracijos pakeitimo tarptautine registracija mokestis\n80\n\n8. Paraiškos ar ženklo registracijos padalijimo už kiekvieną atskirtąją paraišką ar registraciją mokestis\n90\n\n9. Apeliacijos mokestis\n60\n\n10. Protesto mokestis\n160\n\n11. Prašymo registraciją pripažinti negaliojančia ar panaikinti mokestis\n180\n\n12. Prašymo pratęsti Lietuvos Respublikos prekių ženklų įstatymo nustatytą terminą mokestis\n30\n\n13. Teisės į pareikštą registruoti ar įregistruotą prekių ženklą perdavimo registravimo mokestis\n80\n\n14. Licencinės (sublicencinės) sutarties registravimo mokestis\n50\n\n15. Pakeitimo paraiškoje ar Lietuvos Respublikos prekių ženklų registre mokestis\n60“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2019 m. sausio 1 d.\n\n2. Šio įstatymo 3 straipsnyje išdėstytame Lietuvos Respublikos mokesčių už pramoninės nuosavybės objektų registravimą įstatymo 4 priedėlyje nurodyti mokesčiai mokami už veiksmus, kurie atliekami įsigaliojus šiam įstatymui, išskyrus šio straipsnio 3 dalyje nustatytą atvejį.\n\n3. Jeigu paraiška įregistruoti prekių ženklą buvo paduota iki šio įstatymo įsigaliojimo, už paraiškos įregistruoti prekių ženklą padavimą, prekių ženklo registravimą, paskelbimą ir registracijos liudijimo išdavimą mokami iki šio įstatymo įsigaliojimo nustatyto dydžio mokesčiai.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
