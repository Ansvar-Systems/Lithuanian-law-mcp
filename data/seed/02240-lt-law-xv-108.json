{
  "id": "lt-law-xv-108",
  "type": "statute",
  "title": "Lietuvos Respublikos loterijų įstatymo Nr. IX-1661 18 ir 37 straipsnių pakeitimo ir Įstatymo papildymo 28-1 straipsniu įstatymas",
  "short_name": "XV-108",
  "status": "in_force",
  "issued_date": "2025-01-14",
  "in_force_date": "2025-05-01",
  "url": "https://e-tar.lt/portal/lt/legalAct/589a1b80d80711efa5ddd96c482819f5/ESDksBAuvA",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "Papildyti 18 straipsnio 2 dalį 31 punktu:\n\n„31) pranešti priežiūros institucijai apie loterijų organizatoriaus pasirinktus loterijos, kurios bilietai platinami interneto ryšiu, bilietų platintojus per 5 darbo dienas nuo sutarties sudarymo dienos, bet ne vėliau kaip prieš vieną darbo dieną iki sutartyje su loterijos bilietų platintoju numatytos loterijos bilietų platinimo dienos;“."
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 281 straipsniu",
      "content": "Papildyti Įstatymą 281 straipsniu:\n\n„281 straipsnis. Atsiskaitymai už dalyvavimą loterijose, kurių bilietai platinami interneto ryšiu\n\n1. Mokėjimo paslaugų teikėjas privalo vykdyti tik su į subjektų, turinčių teisę vykdyti loterijų veiklą Lietuvos Respublikoje, ir (ar) jų pasirinktų loterijos bilietų platintojų sąrašą (toliau šiame straipsnyje – Sąrašas) įtrauktais subjektais mokėjimo kortele inicijuojamas mokėjimo operacijas ir (ar) mokėjimo kortele inicijuojamas nuotolines mokėjimo operacijas, skirtas laimėjimams išmokėti ir (ar) įmokoms už loterijos bilietų, kurie platinami interneto ryšiu, įsigijimą priimti. Ši nuostata netaikoma, kai Lietuvos Respublikoje veikiantis mokėjimo paslaugų teikėjas vykdo kitose negu Lietuvos Respublikos jurisdikciją turinčiose teritorijose mokėjimo kortele inicijuotas mokėjimo operacijas ir (ar) mokėjimo kortele inicijuotas nuotolines mokėjimo operacijas, skirtas laimėjimams išmokėti ir (ar) įmokoms už loterijos bilietų, kurie platinami interneto ryšiu, įsigijimą priimti.\n\n2. Subjektas į Sąrašą įtraukiamas licencijos išdavimo jam dieną, o iš Sąrašo išbraukiamas licencijos panaikinimo dieną. Sąrašą, kuriame nurodomas juridinio asmens pavadinimas, juridinio asmens kodas, sąskaitos numeris, mokėjimo kortelių schemose, kaip jos apibrėžiamos 2015 m. balandžio 29 d. Europos Parlamento ir Tarybos reglamente (ES) Nr. 2015/751 dėl tarpbankinių mokesčių už kortelėmis grindžiamas mokėjimo operacijas, priskirtas unikalus prekybininko identifikavimo numeris, sudaro ir savo interneto svetainėje skelbia priežiūros institucija. Priežiūros institucija atnaujina Sąrašą tą pačią dieną, kurią subjektui išduodama arba panaikinama licencija ir (ar) loterijos organizatorius apie pasikeitusį savo pasirinktą loterijos bilietų platintoją informuoja priežiūros instituciją.\n\n3. Atsiskaitymo už dalyvavimą loterijoje, kurios bilietai platinami interneto ryšiu, per Lietuvos Respublikoje veikiančius mokėjimo paslaugų teikėjus ribojimo tvarką detalizuoja priežiūros institucija, suderinusi šią tvarką su Lietuvos banku.“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pakeitimas",
      "content": "Papildyti 37 straipsnį 5 punktu:\n\n„5) sudaro ir tvarko subjektų, turinčių teisę vykdyti loterijų veiklą Lietuvos Respublikoje, ir (ar) jų pasirinktų loterijos bilietų platintojų sąrašą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. gegužės 1 d.\n\n2. Lošimų priežiūros tarnybos prie Lietuvos Respublikos finansų ministerijos direktorius iki 2025 m. sausio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
