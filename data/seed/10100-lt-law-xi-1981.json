{
  "id": "lt-law-xi-1981",
  "type": "statute",
  "title": "Lietuvos Respublikos atliekų tvarkymo įstatymo 2, 4, 25, 27, 28, 30, 31, 35 straipsnių pakeitimo ir papildymo ir įstatymo papildymo 30-1, 30-2 straipsniais įstatymas",
  "short_name": "XI-1981",
  "status": "in_force",
  "issued_date": "2012-04-19",
  "in_force_date": "2012-04-28",
  "url": "https://e-tar.lt/portal/lt/legalAct/TAR.ACA76B0970E8/TAIS_440987",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Papildyti 2\nstraipsnį nauja 40 dalimi:\n„40. Komunalinių\natliekų tvarkymo paslauga – viešoji paslauga, apimanti komunalinių atliekų\nsurinkimą, vežimą, naudojimą, šalinimą, šių veiklų organizavimą, stebėseną,\nšalinimo vietų vėlesnę priežiūrą.“\n2. Papildyti 2\nstraipsnį nauja 41 dalimi:\n„41. Komunalinių\natliekų tvarkymo paslaugos teikimo administravimas – savivaldybės veikla\nnustatant komunalinių atliekų tvarkymo paslaugos teikimo taisykles, priimant\nkitus teisės aktus, reglamentuojančius komunalinių atliekų tvarkymą, taip pat\nsavivaldybės atliekų tvarkymo taisyklių, kitų teisės aktų reikalavimų vykdymo\nkontrolė.“\n3. Papildyti 2\nstraipsnį nauja 42 dalimi:\n„42. Komunalinių\natliekų tvarkymo regionas – teritorija, apimanti daugiau negu vienos\nsavivaldybės teritoriją, kurioje savivaldybės bendradarbiauja siekdamos\nužtikrinti efektyvų atliekų tvarkymo sistemos funkcionavimą, kokybiškų ir\nprieinamų komunalinių atliekų tvarkymo paslaugų teikimą visiems regiono\nkomunalinių atliekų turėtojams.“\n4. Buvusią 2\nstraipsnio 40 dalį laikyti 43 dalimi.\n5. Papildyti 2\nstraipsnį nauja 44 dalimi:\n„44. Komunalinių\natliekų tvarkymo sistemos administratorius – visų į komunalinių atliekų\ntvarkymo regioną įeinančių savivaldybių įsteigtas juridinis asmuo, savivaldybės\n(savivaldybių) pavedimu atliekantis komunalinių atliekų tvarkymo sistemos\norganizavimo funkcijas ir (ar) teikiantis atliekų tvarkymo paslaugas.“\n6. Buvusias 2\nstraipsnio 41–58 dalis atitinkamai laikyti 45–62 dalimis."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 1 dalies pakeitimas",
      "content": "Pakeisti 4\nstraipsnio 1 dalį ir ją išdėstyti taip:\n„1. Atliekų\nturėtojas šio Įstatymo ir kitų teisės aktų nustatyta tvarka turi atliekas\nperduoti atliekų tvarkytojams arba gali tvarkyti atliekas pats. Komunalinės\natliekos tvarkomos savivaldybių atliekų tvarkymo taisyklėse nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 25 straipsnio pakeitimas",
      "content": "Pakeisti 25\nstraipsnį ir jį išdėstyti taip:\n„25\nstraipsnis. Savivaldybių funkcijos\nSavivaldybės\norganizuoja komunalinių atliekų tvarkymo sistemas, būtinas jų teritorijose\nsusidarančioms komunalinėms atliekoms tvarkyti, užtikrina tų sistemų\nfunkcionavimą, organizuoja atliekų, kurių turėtojo nustatyti neįmanoma arba\nkuris neegzistuoja, tvarkymą ir administruoja komunalinių atliekų tvarkymo\npaslaugos teikimą.“"
    },
    {
      "provision_ref": "art4",
      "section": "4",
      "title": "4 straipsnis. 27 straipsnio 4, 5 dalių",
      "content": "pakeitimas ir straipsnio papildymas\n9 dalimi\n1. Pakeisti 27\nstraipsnio 4 dalį ir ją išdėstyti taip:\n„4. Regioninius\natliekų tvarkymo planus rengia ir tvirtina regionų plėtros tarybos.“\n2. Pakeisti 27\nstraipsnio 5 dalį ir ją išdėstyti taip:\n„5. Komunalinių\natliekų tvarkymo regiono regioninio atliekų tvarkymo plano rengimą koordinuoja\nir jį tvirtina su komunalinių atliekų tvarkymo regiono teritorija sutampančio\nteritorijos aukštesniojo administracinio vieneto regiono plėtros taryba. Tuo\natveju, kai komunalinių atliekų tvarkymo regionas nesutampa su teritorijos\naukštesniojo administracinio vieneto ribomis, regioninį atliekų tvarkymo planą\ntvirtina teritorijos aukštesniojo administracinio vieneto, kuriame gyvena\ndidžioji komunalinių atliekų tvarkymo regiono gyventojų dalis, regiono plėtros\ntaryba savivaldybių, esančių tame komunalinių atliekų tvarkymo regione,\npritarimu.“\n3. Papildyti 27\nstraipsnį 9 dalimi:\n„9. Vyriausybės\nar jos įgaliotos institucijos nustatyta tvarka regiono plėtros taryba teikia\nAplinkos ministerijai informaciją apie jos patvirtinto regioninio atliekų\ntvarkymo plano priemonių, užtikrinančių valstybiniame strateginiame atliekų\ntvarkymo plane nustatytų užduočių įgyvendinimą, vykdymą.“"
    },
    {
      "provision_ref": "art5",
      "section": "5",
      "title": "5 straipsnis. 28 straipsnio 2 dalies pakeitimas ir straipsnio papildymas",
      "content": "7, 8 dalimis\n1. 28 straipsnio\n2 dalyje išbraukti žodį „viešosios“ ir šią dalį išdėstyti taip:\n„2. Pagrindinis\nsavivaldybių atliekų tvarkymo planų tikslas – nustatyti komunalinių atliekų tvarkymo\nsistemų organizavimo priemones, kurios užtikrintų aplinkosaugos,\ntechninius-ekonominius ir higienos reikalavimus atitinkančios komunalinių\natliekų tvarkymo paslaugos pasiūlą visiems savivaldybės teritorijoje esantiems\nasmenims.“\n2. Papildyti 28\nstraipsnį 7 dalimi:\n„7. Už\npatvirtintų savivaldybių atliekų tvarkymo planų priemonių įgyvendinimą, už\nsavivaldybės teritorijoje esančių komunalinių atliekų ir atliekų, kurių\nturėtojo nustatyti neįmanoma arba kuris neegzistuoja, sutvarkymo organizavimą\natsakinga savivaldybės vykdomoji institucija.“\n3. Papildyti 28\nstraipsnį 8 dalimi:\n„8. Vyriausybės\nar jos įgaliotos institucijos nustatyta tvarka savivaldybė teikia atitinkamam\nAplinkos ministerijos regiono aplinkos apsaugos departamentui informaciją apie\nįstatymuose ir kituose teisės aktuose savivaldybėms nustatytų reikalavimų ir\nvalstybiniame strateginiame atliekų tvarkymo plane nustatytų užduočių vykdymą\natliekų tvarkymo srityje.“"
    },
    {
      "provision_ref": "art6",
      "section": "6",
      "title": "6 straipsnis. 30 straipsnio pakeitimas",
      "content": "Pakeisti 30\nstraipsnį ir jį išdėstyti taip:\n„30\nstraipsnis. Komunalinių atliekų tvarkymo sistemų organizavimas ir jų\nfunkcionavimo užtikrinimas\n1. Visos į\nkomunalinių atliekų tvarkymo regioną įeinančios savivaldybės, didindamos\natliekų tvarkymo sistemos efektyvumą, gali bendradarbiauti ir kartu įsteigti\njuridinį asmenį – komunalinių atliekų tvarkymo sistemos administratorių.\n2. Komunalinių\natliekų tvarkymo sistemos administratoriaus pareiga atlikti jam pavestas\nfunkcijas nustatoma steigimo dokumentuose, savivaldybės ir komunalinių atliekų\ntvarkymo sistemos administratoriaus sudarytoje sutartyje ar kitame atitinkamame\nadministraciniame akte.\n3. Komunalinių\natliekų tvarkymo sistemos administratorius gali atlikti šias komunalinių\natliekų tvarkymo sistemos organizavimo funkcijas:\n1) organizuoti\nkonkursą komunalinių atliekų tvarkymo paslaugą teikiančiam atliekų tvarkytojui\nparinkti;\n2) vykdyti\nsutartinių įsipareigojimų tarp komunalinių atliekų tvarkymo sistemos\nadministratoriaus ir šio straipsnio 12 dalyje nurodyto atliekų tvarkytojo\npriežiūrą ir kontrolę;\n3) pateikti\nsavivaldybės institucijai įmokos už komunalinių atliekų surinkimą iš atliekų\nturėtojų ir komunalinių atliekų tvarkymą dydžio apskaičiavimą ir, jeigu\nsavivaldybės taryba šią įmoką patvirtina, ją rinkti;\n4) registruoti\nkomunalinių atliekų turėtojus;\n5) rinkti,\nanalizuoti informaciją apie komunalinių atliekų tvarkymą savivaldybės ir (ar)\natliekų tvarkymo regiono teritorijoje, regiono plėtros tarybos patvirtinto\nregioninio ir savivaldybės tarybos patvirtinto savivaldybės atliekų tvarkymo\nplanų priemonių, užtikrinančių valstybiniame strateginiame atliekų tvarkymo\nplane nustatytų užduočių įgyvendinimą, vykdymą;\n6) teikti\npasiūlymus regiono plėtros tarybai ir savivaldybės tarybai dėl komunalinių\natliekų tvarkymo sistemos tobulinimo ir plėtojimo;\n7) įgyvendinti\nvisuomenės informavimo, švietimo ir mokymo priemones komunalinių atliekų\ntvarkymo srityje;\n8) sudaryti\nsutartis su komunalinių atliekų turėtojais;\n9) kitas su\nkomunalinių atliekų tvarkymo sistemos organizavimu susijusias savivaldybių\npavestas funkcijas.\n4. Komunalinių\natliekų tvarkymo sistemos administratoriui nepavestas komunalinių atliekų\ntvarkymo sistemos organizavimo funkcijas savivaldybė atlieka įstatymų nustatyta\ntvarka.\n\n5. Komunalinių\natliekų tvarkymo regiono savivaldybių teritorijose susidariusios komunalinės\natliekos, kurios šalinamos nepavojingų atliekų sąvartyne, šalinamos tik tame\nkomunalinių atliekų tvarkymo regione įrengtame nepavojingų atliekų sąvartyne.\nRegioniniame nepavojingų atliekų sąvartyne taip pat šalinamos gamybos ir kitos\nūkinės veiklos metu susidarančios nepavojingos, šalinti nepavojingų atliekų\nsąvartyne skirtos atliekos.\n6. Savivaldybės\nprivalo užtikrinti, kad visiems jos teritorijoje esantiems atliekų turėtojams\nbūtų sudarytos sąlygos naudotis komunalinių atliekų tvarkymo paslauga.\n7. Komunalinių\natliekų tvarkymo paslaugos kokybę pagal nustatytus teisės aktų ir sudarytų\nsutarčių dėl komunalinių atliekų tvarkymo paslaugų reikalavimus užtikrina\natliekų tvarkytojas, teikiantis šią paslaugą. Už atliekų tvarkytojo teikiamos\npaslaugos kokybės priežiūrą ir kontrolę, už šios paslaugos nepertraukiamą\nteikimą atsakinga atitinkamos savivaldybės vykdomoji institucija.\n8. Minimalius\nkomunalinių atliekų tvarkymo paslaugos kokybės reikalavimus nustato Aplinkos\nministerija.\n9. Savivaldybių\nkomunalinių atliekų tvarkymo sistemose gali būti tvarkomos visos atliekos,\nišskyrus atliekas įmonių, kurių leidimuose nustatyti atliekų tvarkymo\nreikalavimai negali būti įvykdyti šiose sistemose.\n10. Komunalinių\natliekų tvarkymas turi būti organizuojamas taip, kad skatintų atliekas naudoti\nir perdirbti. Visiems komunalinių atliekų turėtojams, neimant papildomo\nmokesčio, išskyrus nustatytą vietinę rinkliavą už komunalinių atliekų surinkimą\niš atliekų turėtojų ir atliekų tvarkymą (toliau – rinkliava) ar kitą įmoką už\nkomunalinių atliekų surinkimą iš atliekų turėtojų ir komunalinių atliekų\ntvarkymą, turi būti:\n1) užtikrintas\naprūpinimas mišrių komunalinių atliekų surinkimo priemonėmis;\n2) užtikrintas\naprūpinimas biologiškai skaidžių atliekų sutvarkymo priemonėmis;\n3) užtikrintas\naprūpinimas antrinių žaliavų (popieriaus ir kartono, stiklo, plastiko, metalo,\nįskaitant pakuočių atliekas) rūšiavimo jų susidarymo vietose priemonėmis;\n4) užtikrinta galimybė\natiduoti buityje susidarančias statybos ir griovimo atliekas, baldų, elektros\nir elektroninės įrangos, naudotų padangų ir kitas komunalines atliekas;\n5) užtikrinta galimybė\natiduoti buityje susidarančias pavojingas atliekas (išskyrus baterijų ir\nakumuliatorių atliekas). Savivaldybės privalo užtikrinti, kad jų organizuojamos\nkomunalinių atliekų tvarkymo sistemos neatsisakytų priimti baterijų ir\nakumuliatorių atliekų iš gyventojų.\n11. Savivaldybė\nar savivaldybės pavedimu komunalinių atliekų tvarkymo sistemos administratorius\natrenka komunalinių atliekų tvarkymo paslaugą teikiančius atliekų tvarkytojus\nįstatymų ir kitų teisės aktų nustatyta tvarka.\n12.\nAtliekų tvarkytojas, teikiantis\nkomunalinių atliekų tvarkymo paslaugą, šią veiklą\nsavivaldybės teritorijoje gali vykdyti tik tuo atveju, jeigu jį išrenka\nsavivaldybė ar komunalinių atliekų tvarkymo sistemos administratorius.\nSavivaldybė ar savivaldybės pavedimu komunalinių atliekų tvarkymo sistemos\nadministratorius, išrinkęs šio straipsnio 11 dalyje nustatyta tvarka\nkomunalinių atliekų tvarkymo paslaugą teikiančius atliekų tvarkytojus, privalo\nper 5 darbo dienas informuoti komunalinių atliekų turėtojus, paskelbdamas\nsavivaldybės nustatyta tvarka šių atliekų tvarkytojų pavadinimus ir kontaktinius\nduomenis.\n13. Asmuo\n(fizinis asmuo ar Lietuvos Respublikoje įregistruotas juridinis asmuo, juridinio\nasmens filialas, atstovybė ar Lietuvos Respublikoje įsteigtas valstybėse narėse\nįsteigto juridinio asmens filialas ar atstovybė) yra komunalinių atliekų\nturėtojas, nepaisant jo teisinės formos ar vykdomos veiklos pobūdžio, ir turi\nrūšiuoti komunalines atliekas, kurias rūšiuoti nustato įstatymai ir kiti teisės\naktai.\n14.\nSavivaldybė ar savivaldybės pavedimu komunalinių atliekų tvarkymo sistemos\nadministratorius registruoja komunalinių atliekų turėtojus Vyriausybės ar jos\nįgaliotos institucijos nustatyta tvarka.\n15. Šiame\nĮstatyme gamintojams ir importuotojams nustatytai pareigai organizuoti atliekų,\nkurios susidarė naudojant gamintojų ir importuotojų tiektus Lietuvos\nRespublikos vidaus rinkai verslo tikslais gaminius (elektros ir elektroninę\nįrangą, supakuotus gaminius), tvarkymą ir Vyriausybės nustatytoms elektros ir\nelektroninės įrangos ir (ar) pakuočių atliekų tvarkymo užduotims įvykdyti gamintojai\nir importuotojai ar licencijuotos organizacijos gali diegti savivaldybės\norganizuojamą komunalinių atliekų tvarkymo sistemą papildančias atliekų surinkimo sistemas. Šiuo atveju atliekų surinkimo sistemos diegimo sąlygos turi būti\nsuderintos su savivaldybe Vyriausybės ar jos įgaliotos institucijos nustatyta\ntvarka.\n16. Siekdamos\nužtikrinti geros kokybės ir prieinamų komunalinių atliekų tvarkymo paslaugų\nteikimą visiems savivaldybės teritorijos gyventojams, organizuodamos\nkomunalinių atliekų sraute susidarančių elektros ir elektroninės įrangos ir\npakuočių atliekų tvarkymą, savivaldybės (arba savivaldybių įsteigti juridiniai\nasmenys, kuriems pavesta administruoti komunalinių atliekų tvarkymo sistemą)\nprivalo su gamintojais ir importuotojais, jų įsteigtomis organizacijomis\nsudaryti šio Įstatymo 342, 343 straipsniuose ir Pakuočių\nir pakuočių atliekų tvarkymo įstatymo 10 straipsnyje nurodytas gaminių ir\npakuočių atliekų tvarkymo organizavimo sutartis. Komunalinių atliekų sraute\nsusidarančių elektros ir elektroninės įrangos ir pakuočių atliekų surinkėjus\nsavivaldybės turi išrinkti Lietuvos Respublikos įstatymų ir kitų teisės aktų\nnustatyta tvarka.\n17. Savivaldybės\nprivalo įgyvendinti valstybiniame strateginiame atliekų tvarkymo plane joms\nnustatytas užduotis šiame plane nustatytais terminais ir užtikrinant plane\nnumatytus minimalius reikalavimus:\n1) užtikrinti, kad\nkomunalinių atliekų tvarkymo paslauga būtų visuotinė, geros kokybės, prieinama\n(įperkama) ir atitiktų aplinkosaugos, techninius-ekonominius ir visuomenės\nsveikatos saugos reikalavimus;\n2) užtikrinti\nantrinių žaliavų rūšiavimo galimybę ir priemones visiems komunalinių atliekų\nturėtojams;\n3) atskirai rinkti\nantrines žaliavas (esančias komunalinėse atliekose) iš įmonių, įstaigų ir\norganizacijų į specialius konteinerius ir (ar) naudojant kitas surinkimo\npriemones;\n4) įrengti\ndidelių gabaritų atliekų (baldų, statybos ir griovimo, elektros ir elektroninės\nįrangos atliekų, naudotų padangų, pavojingų buitinių atliekų ir kt.) surinkimo\naikšteles ir organizuoti didelių gabaritų atliekų surinkimą kitais būdais;\n5) užtikrinti buityje\nsusidarančių pavojingų atliekų (išskyrus baterijų ir akumuliatorių atliekas)\natskirą surinkimą ir kad jų organizuojamose komunalinių atliekų tvarkymo\nsistemose nebūtų atsisakoma iš gyventojų priimti baterijų ir akumuliatorių\natliekas;\n6) mažinti\nšalinamų savivaldybės teritorijoje susidariusių komunalinių atliekų kiekį;\n7) šviesti ir\ninformuoti visuomenę apie buityje susidarančių atliekų tvarkymo galimybes;\n8) užtikrinti,\nkad kiekvienoje savivaldybėje ir komunalinių atliekų tvarkymo regione būtų\nsudarytos sąlygos apdoroti (kompostuoti ir (ar) anaerobiškai pūdyti)\nkomunalines biologiškai skaidžias atliekas.\n18. Savivaldybės\nprivalo užtikrinti, kad sąvartynuose būtų šalinamos jų teritorijose surinktos\ntik po rūšiavimo likusios netinkamos naudoti komunalinės atliekos.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 301 straipsniu",
      "content": "Papildyti\nĮstatymą 301 straipsniu:\n„301\nstraipsnis. Komunalinių atliekų tvarkymo paslaugos teikimo sutartis ir vietinė\nrinkliava už komunalinių atliekų surinkimą iš atliekų turėtojų ir atliekų\ntvarkymą\n1. Organizuojant\nkomunalinių atliekų tvarkymą, sudarant komunalinių atliekų tvarkymo paslaugos\nteikimo sutartį arba mokant savivaldybės nustatytą rinkliavą, atliekų\nturėtojams atstovauja jų naudojamo nekilnojamojo turto objekto savininkas arba nekilnojamojo\nturto objekto savininko atstovas pagal įstatymą, arba nekilnojamojo turto\nobjekto savininko įgaliotas asmuo, arba daugiabučio namo savininkų bendrija, individualių\ngyvenamųjų namų savininkų bendrija, garažų savininkų bendrija, sodininkų\nbendrija ar kita bendrija, arba bendrojo naudojimo objektų administratorius,\narba asmenys,\nsudarę jungtinės veiklos sutartis\nbendrosios dalinės nuosavybės teisei įgyvendinti (toliau –\nįgalioti asmenys).\n2. Nekilnojamojo\nturto objektų, kurių rūšių sąrašą nustato Aplinkos ministerija, savininkas arba\nįgalioti asmenys privalo mokėti nustatytą rinkliavą arba, jeigu rinkliava\nsavivaldybės teritorijoje nenustatyta, sudaryti komunalinių atliekų tvarkymo\npaslaugos teikimo sutartį su savivaldybės, kurios teritorijoje yra\nnekilnojamojo turto objektas, komunalinių atliekų tvarkymo sistemos\nadministratoriumi arba savivaldybe. Tuo atveju, jeigu rinkliava savivaldybės\nteritorijoje nenustatyta, komunalinių atliekų tvarkymo sistemos\nadministratorius arba savivaldybės administracijos direktorius privalo raštu\npateikti pasiūlymą sudaryti komunalinių atliekų tvarkymo paslaugos teikimo\nsutartį pagal individualiai aptartas sąlygas nekilnojamojo turto objekto\nsavininkui arba įgaliotiems asmenims. Nekilnojamojo turto objekto savininkas\narba įgalioti asmenys, nesudarę komunalinių atliekų tvarkymo paslaugos teikimo\nsutarties per terminą, kuris negali būti trumpesnis kaip 45 dienos nuo\npasiūlymo išsiuntimo dienos, laikomi sudarę sutartį pagal komunalinių atliekų\ntvarkymo paslaugos teikimo sutarties standartines sąlygas, kurias tvirtina Vyriausybė\nar jos įgaliota institucija. Ši sąlyga turi būti nurodyta pasiūlyme sudaryti\nkomunalinių atliekų tvarkymo paslaugos teikimo sutartį pagal individualiai\naptartas sąlygas.\n3. Komunalinių\natliekų tvarkymo paslaugos teikimo sutartis sudaroma, keičiama ir nutraukiama\nvadovaujantis šiuo įstatymu, Civiliniu kodeksu ir komunalinių atliekų tvarkymo\npaslaugos teikimo sutarties standartinėmis sąlygomis, kurias tvirtina\nVyriausybė.\n4. Komunalinių\natliekų tvarkymo paslaugos teikimo sutarčių standartinėse sąlygose turi būti\nnurodyta:\n1) sutarties\nsudarymo, įsigaliojimo ir nutraukimo tvarka;\n2) paslaugų\nteikimo tvarka ir sąlygos;\n3) komunalinių\natliekų tvarkymo kainos nustatymo tvarka;\n4) atsiskaitymo\ntvarka;\n5) šalių teisės,\npareigos ir atsakomybė už įsipareigojimų nevykdymą;\n6) pretenzijų\npateikimo, nagrinėjimo ir ginčų sprendimo tvarka;\n7) sutarties\ngaliojimo terminas, jos keitimo ar nutraukimo sąlygos ir tvarka.\n5. Nekilnojamojo\nturto objekto savininkas arba įgalioti asmenys, kurie yra sudarę komunalinių\natliekų tvarkymo paslaugos teikimo sutartį pagal komunalinių atliekų tvarkymo\npaslaugos teikimo sutarties standartines sąlygas, arba asmenys, kuriems\npasiūlymas, nurodytas šio straipsnio 2 dalyje, nepateiktas, turi teisę kreiptis\nsu prašymu į savivaldybę dėl komunalinių atliekų tvarkymo paslaugos teikimo\nsutarties sudarymo pagal individualiai aptartas sąlygas. Savivaldybė privalo\nišnagrinėti tokį prašymą ir sudaryti komunalinių atliekų tvarkymo paslaugos\nteikimo sutartį ne vėliau kaip per 14 dienų nuo prašymo gavimo dienos.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 302 straipsniu",
      "content": "Papildyti\nĮstatymą 302\nstraipsniu:\n„302 straipsnis.\nKomunalinių atliekų tvarkymo paslaugų kainodara\n1. Komunalinių\natliekų tvarkymo paslaugų kainodara nustatoma vadovaujantis solidarumo, proporcingumo,\nnediskriminavimo, sąnaudų susigrąžinimo principais ir principu „teršėjas moka“.\n2. Komunalinių\natliekų tvarkymo\npaslaugų kaina turi būti pagrįsta būtinosiomis su komunalinių atliekų tvarkymu\nsusijusiomis sąnaudomis. Komunalinių atliekų tvarkymo paslaugų kaina turi\nužtikrinti ilgalaikį komunalinėms atliekoms tvarkyti skirtos infrastruktūros\neksploatavimą, jos atnaujinimą ir sudaryti komunalinių atliekų turėtojams\npriimtinas sąlygas dalyvauti komunalinių atliekų tvarkyme, taip pat mažinti\naplinkos taršą.\n3. Nustatant\nrinkliavos ar kitos įmokos už komunalinių atliekų surinkimą iš atliekų turėtojų\nir atliekų tvarkymą dydį, turi būti atsižvelgiama į Vyriausybės patvirtintą\nmetodiką.\n4. Komunalinių\natliekų tvarkymo paslaugų kainą ir įmokos už komunalinių atliekų surinkimą\niš atliekų turėtojų ir atliekų tvarkymą dydį nustato savivaldybė, vadovaudamasi šio\nstraipsnio 1, 2 ir 3 dalyse nurodytais principais.“"
    },
    {
      "provision_ref": "art9",
      "section": "9",
      "title": "9 straipsnis. 31 straipsnio 1 dalies pakeitimas",
      "content": "Pakeisti 31\nstraipsnio 1 dalį ir ją išdėstyti taip:\n„1. Savivaldybių\ntarybos turi patvirtinti taisykles, reglamentuojančias savivaldybės komunalinių\natliekų tvarkymo sistemos organizavimą, komunalinių atliekų tvarkymo\npaslaugų teikimą ir užtikrinančias, kad šios paslaugos atitiktų aplinkosaugos,\ntechninius-ekonominius, higienos reikalavimus ir savivaldybių bei regioninių\natliekų tvarkymo planų įgyvendinimą nustatančias komunalinių atliekų tvarkymo\nsąlygas.“"
    },
    {
      "provision_ref": "art10",
      "section": "10",
      "title": "10 straipsnis. 35 straipsnio pakeitimas",
      "content": "Pakeisti 35\nstraipsnį ir jį išdėstyti taip:\n„35\nstraipsnis. Atsakomybė\n1. Asmenys,\npažeidę šio Įstatymo reikalavimus, atsako Lietuvos Respublikos įstatymų\nnustatyta tvarka.\n2. Nuostoliai,\natsiradę dėl komunalinių atliekų ir atliekų, kurių turėtojo nustatyti neįmanoma\narba kuris neegzistuoja, sutvarkymo neorganizavimo ar netinkamo organizavimo,\natlyginami iš atitinkamos savivaldybės biudžeto.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šio įstatymo\n4 straipsnio 3 dalis, 5 straipsnio 3 dalis, 6 straipsnyje išdėstyto Atliekų\ntvarkymo įstatymo 30 straipsnio 8 ir 14 dalys įsigalioja 2012 m. spalio 1 d.,\nšio įstatymo 6 straipsnyje išdėstyto Atliekų tvarkymo įstatymo 30 straipsnio 16\nir 18 dalys įsigalioja 2013 m. sausio 1 d., šio įstatymo 7 ir 8 straipsniai – 2013 m. liepos 1\nd.\n2. Vyriausybė ar\nkitos valstybės ar savivaldybių institucijos atitinkamai iki 2012 m. rugsėjo 30\nd., 2012 m. gruodžio 31 d. arba iki 2013 m. birželio 30 d. priima šio įstatymo\nįgyvendinamuosius teisės aktus.\nStraipsnio pakeitimai:\nNr. XII-137,\n2012-12-20, Žin., 2012, Nr. 155-8003 (2012-12-31)\n\nSkelbiu šį\nLietuvos Respublikos Seimo priimtą įstatymą.\n\nRESPUBLIKOS\nPREZIDENTĖ                                                       DALIA\nGRYBAUSKAITĖ"
    }
  ],
  "definitions": []
}
