{
  "id": "lt-law-ix-96",
  "type": "statute",
  "title": "Lietuvos Respublikos gyventojų turto ir pajamų deklaravimo įstatymo 1, 2, 3, 6, 8, 11 straipsnių pakeitimo ir papildymo bei įstatymo papildymo 5(1) straipsniu įstatymas",
  "short_name": "IX-96",
  "status": "in_force",
  "issued_date": "2000-12-20",
  "in_force_date": "2001-01-01",
  "url": "https://e-tar.lt/portal/lt/legalAct/TAR.B11CBE70DA60",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1 straipsnyje po žodžio „valstybei“ įrašyti žodžius „taip pat turto ir pajamų deklaravimą, kreipiantis dėl valstybės garantuojamos teisinės pagalbos suteikimo“ ir šį straipsnį išdėstyti taip:\n\n„1 straipsnis. Įstatymo paskirtis\n\nŠis įstatymas nustato Lietuvos Respublikos gyventojų turto ir pajamų deklaravimą, pagrįstą mokesčiais ir kitais privalomais mokėjimais valstybei, taip pat turto ir pajamų deklaravimą, kreipiantis dėl valstybės garantuojamos teisinės pagalbos suteikimo.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "2 straipsnio 1 dalyje vietoj skaičiaus ir žodžio „11 straipsnyje“ įrašyti skaičius ir žodžius „11 straipsnio 1–5 punktuose“, 3 dalyje po žodžio „Deklaruojamos“ įrašyti skaičius ir žodžius „šio įstatymo 11 straipsnio 1–5 punktuose nurodytų asmenų“, 4 dalyje po žodžių „Nustačius, kad“ įrašyti skaičius ir žodžius „šio įstatymo 11 straipsnio 1–5 punktuose nurodytų asmenų“, papildyti straipsnį 5 ir 6 dalimis ir visą straipsnį išdėstyti taip:\n\n„2 straipsnis. Deklaravimo objektas\n\n1. Lietuvos Respublikos gyventojai, nurodyti šio įstatymo 11 straipsnio 1–5 punktuose, privalo deklaruoti:\n\n1) kalendorinių metų pradžioje turimą, per kalendorinius metus įsigytą ir kalendorinių metų pabaigoje turimą šį turtą:\n\na) įregistruotą kilnojamąjį ir nekilnojamąjį turtą, kuriam nustatyta privaloma teisinė registracija, nebaigtus statyti arba pastatytus, bet neįregistruotus statinius;\n\nb) didesnės kaip 2000 litų vertės neregistruojamą turtą – meno kūrinius, tauriuosius metalus, brangakmenius, tauriųjų metalų ir brangakmenių dirbinius, taip pat dirbinius su brangakmeniais;\n\nc) akcijas, obligacijas, vekselius ir kitus vertybinius popierius, pajus, kai jų bendra vertė didesnė kaip 2000 litų;\n\nd) pinigines lėšas, indėlius, paskolintas ir negrąžintas pinigines lėšas, kai jų bendra suma didesnė kaip 2000 litų;\n\n2) per kalendorinius metus gautas visų rūšių pajamas (pinigais ar natūra), sugrąžintų paskolintų lėšų, indėlių sumas ir sumokėtą pajamų mokestį;\n\n3) per kalendorinius metus dovanotas pinigines lėšas, kai jų bendra suma didesnė kaip 2000 litų.\n\n2. Šiame straipsnyje nurodytas turtas deklaruojamas esantis Lietuvos Respublikoje ir užsienyje.\n\n3. Deklaruojamos šio įstatymo 11 straipsnio 1–5 punktuose nurodytų asmenų kalendoriniais metais gautos pajamos, įsigytas turtas, paskolintos ir negrąžintos piniginės lėšos (įskaitant ir kalendorinių metų pradžioje buvusias paskolintas ir negrąžintas pinigines lėšas) bei dovanotos piniginės lėšos pagrindžiamos įstatymų reikalavimus atitinkančiais sandorių ar kitais juridinę galią turinčiais dokumentais. Gyventojai, deklaruojantys turtą ir pajamas pagal šį įstatymą pirmą kartą, kalendorinių metų pradžioje turėtas pinigines lėšas, kurios viršija atitinkamų metų pradžioje buvusį minimalų deklaruoti privalomo turto kainos dydį, nustatytą Komisijos privalomam registruoti turtui įvertinti, įskaitant pasiskolintas, privalo pagrįsti įstatymų reikalavimus atitinkančiais sandorių ar kitais juridinę galią turinčiais dokumentais. Prie užsienio kalba surašytų dokumentų turi būti pridėtas notarine tvarka patvirtintas jų vertimas į lietuvių kalbą, o užsienio valstybėse išduoti dokumentai privalo būti legalizuoti, išskyrus atvejus, kai pagal galiojančias Lietuvos Respublikoje tarptautines sutartis yra atleidžiama nuo legalizavimo.\n\n4. Nustačius, kad šio įstatymo 11 straipsnio 1–5 punktuose nurodytų asmenų deklaruotos kalendorinių metų pradžioje turėtos piniginės lėšos, kurios viršija atitinkamų metų pradžioje buvusį minimalų deklaruoti privalomo turto kainos dydį, nustatytą Komisijos privalomam registruoti turtui įvertinti (tuo atveju, kai gyventojai deklaruoja turtą ir pajamas pagal šį įstatymą pirmą kartą), kalendoriniais metais gautos pajamos, įsigytas turtas, paskolintos ir negrąžintos piniginės lėšos (įskaitant ir kalendorinių metų pradžioje buvusias paskolintas ir negrąžintas pinigines lėšas) bei dovanotos piniginės lėšos nepagrįstos įstatymų reikalavimus atitinkančiais sandorių ar kitais juridinę galią turinčiais dokumentais, nuo nepagrįstosios sumos skiriama 20 procentų dydžio bauda. Bauda turi būti sumokėta ne vėliau kaip per 20 dienų nuo valstybinės mokesčių inspekcijos sprendimo skirti baudą gavimo dienos. Nesumokėta bauda išieškoma Lietuvos Respublikos mokesčių administravimo įstatymo nustatyta tvarka.\n\n5. Šio įstatymo 11 straipsnio 6 punkte nurodyti asmenys turi deklaruoti:\n\n1) jų turimą šį turtą:\n\na) įregistruotą kilnojamąjį ir nekilnojamąjį turtą, kuriam nustatyta privaloma teisinė registracija, nebaigtus statyti arba pastatytus, bet neįregistruotus statinius;\n\nb) didesnės kaip 2000 litų vertės neregistruojamą turtą – meno kūrinius, tauriuosius metalus, brangakmenius, tauriųjų metalų ir brangakmenių dirbinius, taip pat dirbinius su brangakmeniais;\n\nc) akcijas, obligacijas, vekselius ir kitus vertybinius popierius, pajus;\n\nd) pinigines lėšas, indėlius, paskolintas ir negrąžintas pinigines lėšas;\n\n2) per vienerius metus iki deklaravimo gautas visų rūšių pajamas (pinigais ar natūra), sugrąžintų paskolintų lėšų, indėlių sumas ir sumokėtą pajamų mokestį;\n\n3) per vienerius metus iki deklaravimo dovanotas pinigines lėšas.\n\n6. Šio įstatymo 11 straipsnio 6 punkte nurodytų asmenų deklaruojamos vienerių metų (paskutinių 12 mėnesių) gautos visų rūšių pajamos, įsigytas turtas, paskolintos ir negrąžintos lėšos (įskaitant ir laikotarpio, už kurį turtas ir pajamos deklaruojami, pradžioje buvusias paskolintas ir negrąžintas pinigines lėšas) bei dovanotos piniginės lėšos pagrindžiamos įstatymų reikalavimus atitinkančiais sandorių ar kitais juridinę galią turinčiais dokumentais.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1, 2 dalių pakeitimas",
      "content": "1. Pakeisti 3 straipsnio 1 dalį ir ją išdėstyti taip:\n\n„1. Šio įstatymo 11 straipsnio 1–5 punktuose nurodyti Lietuvos Respublikos gyventojai fiziniai asmenys, kurių pagrindinė gyvenamoji vieta yra Lietuvos Respublika, bei fiziniai asmenys, gyvenę Lietuvos Respublikoje ataskaitiniais metais su pertraukomis arba ištisai 183 dienas ir ilgiau, išskyrus užsienio valstybių diplomatus, diplomatinių atstovybių ir konsulinių įstaigų darbuotojus užsienio valstybių piliečius, deklaruoja turtą ir pajamas pateikdami gyvenamosios vietos valstybinei mokesčių inspekcijai du Vyriausybės ar jos įgaliotos institucijos nustatytos formos turto ir pajamų deklaracijos egzempliorius. Pagrindine gyvenamąja vieta laikoma vieta, kurią gyventojas deklaruoja Lietuvos Respublikoje, o jei gyventojas nedeklaruoja gyvenamosios vietos, pagrindine gyvenamąja vieta laikoma vieta, kurioje jis nuolat arba daugiausiai gyvena, arba vieta, kuri yra jo asmeninių, socialinių arba ekonominių interesų buvimo vieta. Šio įstatymo 11 straipsnio 6 punkte nurodyti asmenys deklaruoja turtą ir pajamas pateikdami gyvenamosios vietos valstybinei mokesčių inspekcijai tris Vyriausybės ar jos įgaliotos institucijos nustatytos formos turto ir pajamų deklaracijos egzempliorius. Nepilnamečių asmenų ir pilnamečių asmenų invalidų bei pensininkų, reikalaujančių globos, gyvenančių kartu su šeima, turtą ir pajamas deklaruoja vienas iš tėvų, įtėvių, globėjų ar rūpintojų. Šeima laikomi sutuoktiniai ir kartu gyvenantys vaikai (įvaikiai) iki 18 metų. Jeigu asmuo šeimos nariu tampa arba nustoja juo būti tais kalendoriniais metais, už kuriuos deklaruojamas turtas ir pajamos, jis privalo deklaruoti turtą ir pajamas už visus kalendorinius metus. Jeigu vaikams (įvaikiams) tais kalendoriniais metais, už kuriuos deklaruojamas turtas ir pajamos, sukanka 18 metų, jų turtą ir pajamas vienas iš tėvų (įtėvių) deklaruoja už laikotarpį nuo kalendorinių metų pradžios, iki jiems sukaks 18 metų. Už nepilnamečio asmens turto ir pajamų nedeklaravimą atsakomybėn traukiamas asmuo, dėl kurio atsiranda prievolė deklaruoti turtą ir pajamas pagal šį įstatymą.“\n\n2. Pakeisti 3 straipsnio 2 dalį ir ją išdėstyti taip:\n\n„2. Deklaracija pateikiama kasmet iki gegužės 1 dienos už praėjusius kalendorinius metus, išskyrus šio įstatymo 5 ir 51 straipsniuose nustatytus atvejus. Už turto ir pajamų deklaracijose nurodytų duomenų teisingumą atsako pats deklaruojantysis.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 51 straipsniu",
      "content": "Papildyti Įstatymą 51 straipsniu:\n\n„51 straipsnis.     Pageidaujančių gauti valstybės garantuojamą teisinę pagalbą asmenų turto ir pajamų deklaravimas\n\nPageidaujantys gauti valstybės garantuojamą teisinę pagalbą asmenys privalo savo turtą ir pajamas deklaruoti prieš kreipdamiesi dėl valstybės garantuojamos teisinės pagalbos suteikimo. Šie asmenys pateikia vienerių metų (12 paskutinių mėnesių) turto ir pajamų deklaracijas. Jeigu valstybės garantuojama teisinė pagalba teikiama ilgiau kaip vienerius metus, praėjus vieneriems metams po ankstesnės deklaracijos pateikimo, turi būti pateikiama kitų metų (12 mėnesių, pradedant skaičiuoti nuo to mėnesio, kurį buvo pateikta ankstesnė deklaracija) turto ir pajamų deklaracija. Turtą ir pajamas deklaravusiems asmenims valstybinė mokesčių inspekcija per 7 darbo dienas grąžina du deklaracijos egzempliorius su žyma, kad deklaracija yra pateikta. Vieną egzempliorių šie asmenys pateikia institucijai (pareigūnui), priimančiai sprendimą dėl valstybės garantuojamos teisinės pagalbos suteikimo.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio 1, 2 dalių pakeitimas ir papildymas 5 dalimi",
      "content": "1. 6 straipsnio 1 dalyje vietoj skaičiaus ir žodžio „11 straipsnyje“ įrašyti skaičius ir žodžius „11 straipsnio 1–5 punktuose“ ir šią dalį išdėstyti taip:\n\n„1. Lietuvos Respublikos juridiniai ir fiziniai asmenys bei juridinio asmens teisių neturintys subjektai, išmokėję šio įstatymo 11 straipsnio 1–5 punktuose nurodytiems gyventojams bet kurios rūšies išmokas, nemokamai išdavę turto bei vertybių ar suteikę paslaugų ir tam tikrais atvejais išskaitę mokesčius, kasmet iki kovo 1 dienos privalo parengti centrinio mokesčio administratoriaus patvirtintos formos pažymas apie Lietuvos Respublikos gyventojams per praėjusius metus išmokėtas sumas, išskaičiuotus mokesčius, nemokamai išduotą turtą ar suteiktas paslaugas. Vieną šios pažymos egzempliorių išdavėjai nemokamai išsiunčia ar išduoda šio įstatymo 11 straipsnio 1–5 punktuose nurodytiems Lietuvos Respublikos gyventojams, o kitą – jų gyvenamosios vietos valstybinei mokesčių inspekcijai.“\n\n2. 6 straipsnio 2 dalyje vietoj skaičiaus ir žodžio „11 straipsnyje“ įrašyti skaičius ir žodžius „11 straipsnio 1–5 punktuose“ ir šią dalį išdėstyti taip:\n\n„2. Šio įstatymo 11 straipsnio 1–5 punktuose nurodyti asmenys kasmet iki vasario 1 dienos juridiniams, fiziniams asmenims bei juridinių asmens teisių neturintiems subjektams (atitinkamais kalendoriniais metais išmokėjusiems bet kurios rūšies išmokas, nemokamai išdavusiems turto bei vertybių ar suteikusiems paslaugų) turi raštiškai pranešti, kad jų gyvenamosios vietos valstybinei mokesčių inspekcijai ir jiems patiems pateiktų šio straipsnio 1 dalyje nurodytą pažymą. Jei asmenys prašymą pateikė vėliau kaip iki vasario 1 dienos, pažyma turi būti išduota per 10 darbo dienų nuo prašymo gavimo dienos. Pagal raštišką pranešimą pažymą pateikti yra privaloma.“\n\n3. Papildyti 6 straipsnį 5 dalimi:\n\n„5. Juridiniai ir fiziniai asmenys bei juridinio asmens teisių neturintys subjektai pageidaujančių gauti valstybės garantuojamą teisinę pagalbą asmenų prašymu per 7 darbo dienas nuo prašymo gavimo turi šiems asmenims išduoti centrinio mokesčio administratoriaus patvirtintos formos pažymas apie per vienerius metus (paskutinius 12 mėnesių) išmokėtas sumas, išskaičiuotus mokesčius, nemokamai išduotą turtą ar suteiktas paslaugas.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio papildymas",
      "content": "8 straipsnyje prieš žodžius „Privalantis deklaruoti turtą“ įrašyti žodžius ir skaičius „Šio įstatymo 11 straipsnio 1–5 punktuose nurodytas“ ir straipsnį išdėstyti taip:\n\n„8 straipsnis. Atsakomybė už įstatymo pažeidimą\n\nŠio įstatymo 11 straipsnio 1–5 punktuose nurodytas privalantis deklaruoti turtą ir pajamas asmuo, vengiantis pateikti turto ir pajamų deklaraciją, taip pat laiku arba iš viso jos nepateikęs, neteisingai nurodęs duomenis, traukiamas administracinėn ar baudžiamojon atsakomybėn.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio papildymas",
      "content": "11 straipsnį papildyti 6 punktu:\n\n„6) asmenys, pageidaujantys gauti valstybės garantuojamą teisinę pagalbą, turtą ir pajamas deklaruoja prieš kreipdamiesi dėl valstybės garantuojamos teisinės pagalbos suteikimo.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
