{
  "id": "lt-law-xv-338",
  "type": "statute",
  "title": "Lietuvos Respublikos principinės kariuomenės struktūros, karių ir Lietuvos kariuomenės darbuotojų, dirbančių pagal darbo sutartis ir gaunančių darbo užmokestį iš valstybės biudžeto ir valstybės pinigų fondų (išskyrus darbuotojus, gaunančius darbo užmokestį iš Europos Sąjungos struktūrinės, kitos Europos Sąjungos finansinės paramos ir tarptautinės finansinės paramos lėšų (išskyrus techninės paramos lėšas), ribinio skaičiaus patvirtinimo įstatymo Nr. XIII-2709 pakeitimo įstatymas",
  "short_name": "XV-338",
  "status": "in_force",
  "issued_date": "2025-06-25",
  "in_force_date": "2025-07-01",
  "url": "https://e-tar.lt/portal/lt/legalAct/a1cb70d255c811f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos principinės kariuomenės struktūros, karių ir Lietuvos kariuomenės darbuotojų, dirbančių pagal darbo sutartis ir gaunančių darbo užmokestį iš valstybės biudžeto ir valstybės pinigų fondų (išskyrus darbuotojus, gaunančius darbo užmokestį iš Europos Sąjungos struktūrinės, kitos Europos Sąjungos finansinės paramos ir tarptautinės finansinės paramos lėšų (išskyrus techninės paramos lėšas), ribinio skaičiaus patvirtinimo įstatymo Nr. XIII-2709 nauja redakcija",
      "content": "Pakeisti Lietuvos Respublikos principinės kariuomenės struktūros, karių ir Lietuvos kariuomenės darbuotojų, dirbančių pagal darbo sutartis ir gaunančių darbo užmokestį iš valstybės biudžeto ir valstybės pinigų fondų (išskyrus darbuotojus, gaunančius darbo užmokestį iš Europos Sąjungos struktūrinės, kitos Europos Sąjungos finansinės paramos ir tarptautinės finansinės paramos lėšų (išskyrus techninės paramos lėšas), ribinio skaičiaus patvirtinimo įstatymą  Nr. XIII-2709 ir jį išdėstyti taip:\n\n„LIETUVOS RESPUBLIKOS\nPRINCIPINĖS KARIUOMENĖS STRUKTŪROS IR KARIŲ RIBINIO SKAIČIAUS PATVIRTINIMO\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato:\n\n1) principinę kariuomenės struktūrą, tai yra kariuomenės pajėgų rūšis, nuolatinius kariuomenės junginius, dalinius ir jiems prilygintus karinius vienetus (toliau – principinė kariuomenės struktūra);\n\n2) bendrą ribinį karių skaičių;\n\n3) ribinius profesinės karo tarnybos karių skaičius;\n\n4) ribinius privalomosios pradinės karo tarnybos karių skaičius;\n\n5) ribinius karių savanorių ir kitų savanoriškos nenuolatinės karo tarnybos karių skaičius;\n\n6) ribinius kiekvienais metais į pratybas ir mokymus pašaukiamų aktyviojo kariuomenės personalo rezervo karių ir rezervo karių skaičius;\n\n7) ribinius kariūnų skaičius;\n\n8) ribinius pulkininkų (jūrų kapitonų) ir generolų (admirolų) skaičius."
    },
    {
      "provision_ref": "art2",
      "section": "2",
      "title": "2 straipsnis. Principinė kariuomenės struktūra ir ribiniai karių skaičiai",
      "content": "1. Principinė kariuomenės struktūra:\n\n1) sausumos pajėgos:\n\na) Lietuvos kariuomenės Pirmoji divizija – Pėstininkų brigada „Geležinis Vilkas“ (Tankų batalionas, Lietuvos didžiojo kunigaikščio Algirdo pėstininkų batalionas, Didžiosios kunigaikštienės Birutės ulonų batalionas, Generolo leitenanto Jokūbo Jasinskio logistikos batalionas), Pėstininkų brigada „Aukštaitija“ (Karaliaus Mindaugo husarų batalionas, Kunigaikščio Vaidoto pėstininkų batalionas, Logistikos batalionas), Lietuvos didžiojo etmono Jono Karolio Chodkevičiaus pėstininkų brigada „Žemaitija“ (Lietuvos didžiojo kunigaikščio Kęstučio pėstininkų batalionas, Lietuvos didžiojo kunigaikščio Butigeidžio dragūnų batalionas, Kunigaikščio Margirio pėstininkų batalionas, Logistikos batalionas), Artilerijos pulkas (Salvinės artilerijos batalionas, Generolo Romualdo Giedraičio artilerijos batalionas, Brigados generolo Motiejaus Pečiulionio artilerijos batalionas, Artilerijos batalionas), Pulkininko Juozo Vitkaus inžinerijos pulkas, Žvalgybos batalionas;\n\nb) Krašto apsaugos savanorių pajėgos – Dainavos apygardos 1-oji rinktinė, Dariaus ir Girėno apygardos 2-oji rinktinė, Žemaičių apygardos 3-ioji rinktinė, Vyčio apygardos 5-oji rinktinė, Prisikėlimo apygardos 6-oji rinktinė, Didžiosios Kovos apygardos 8-oji rinktinė;\n\n2) karinės oro pajėgos – Aviacijos bazė, Oro erdvės stebėjimo ir kontrolės valdyba, Kazimiero Semenavičiaus oro gynybos pulkas (Pirmasis oro gynybos batalionas, Antrasis oro gynybos batalionas), Ginkluotės ir technikos remonto depas;\n\n3) karinės jūrų pajėgos – Karo laivų flotilė, Jūros ir pakrančių stebėjimo tarnyba, Generolo Kazimiero Nestoro Sapiegos fuzilierių batalionas;\n\n4) specialiųjų operacijų pajėgos – Vytauto Didžiojo jėgerių batalionas, Ypatingos paskirties tarnyba, Kovinių narų tarnyba, Mokymo ir kovinės paramos centras;\n\n5) Logistikos valdyba – Lietuvos didžiojo kunigaikščio Vytenio bendrosios paramos logistikos batalionas, Dr. Jono Basanavičiaus karo medicinos tarnyba, Divizijos generolo Jono Sutkaus depų tarnyba, Įgulų aptarnavimo tarnyba, Transportavimo batalionas;\n\n6) Mokymo ir doktrinų valdyba – Didžiojo Lietuvos etmono Jonušo Radvilos mokomasis pulkas, Divizijos generolo Stasio Raštikio Lietuvos kariuomenės mokykla, Generolo Adolfo Ramanausko kovinio rengimo centras;\n\n7) Lietuvos didžiojo kunigaikščio Gedimino štabo batalionas;\n\n8) Kibernetinės gynybos valdyba – Lietuvos didžiojo etmono Kristupo Radvilos Perkūno ryšių ir informacinių sistemų batalionas, Informacinių technologijų tarnyba, Ryšių batalionas;\n\n9) Karo policija;\n\n10) Karo komendantūrų valdyba.\n\n2. Bendras ribinis karių skaičius nustatomas nuo 21 070 iki 32 430. Iš šio skaičiaus:\n\n1) ribinis profesinės karo tarnybos karių skaičius – nuo 12 000 iki 20 000, iš jų: generolų (admirolų) – iki 22, pulkininkų (jūrų kapitonų) – iki 90;\n\n2) ribinis privalomosios pradinės karo tarnybos karių skaičius – nuo 3 790 iki 5 030 per metus, iš šio skaičiaus: pašaukiamų į nuolatinę privalomąją pradinę karo tarnybą – nuo 3 400 iki 4 400, dalyvaujančių jaunesniųjų karininkų vadų mokymuose – nuo 390 iki 630;\n\n3) ribinis karių savanorių ir kitų savanoriškos nenuolatinės karo tarnybos karių skaičius – nuo 5 000 iki 6 800;\n\n4) ribinis kariūnų skaičius – nuo 280 iki 600.\n\n3. Ribinis kiekvienais metais į pratybas ir mokymus pašaukiamų aktyviojo kariuomenės personalo rezervo karių ir rezervo karių skaičius – nuo 2 500 iki 8 000. Iš šio skaičiaus:\n\n1) aktyviojo kariuomenės personalo rezervo karių skaičius – nuo 2 500 iki 5 000;\n\n2) rezervo karių skaičius – iki 3 000.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "1. Šis įstatymas įsigalioja 2025 m. liepos 1 d.\n\n2. 2026 m. sausio 1 d. įsigalioja tokia šio įstatymo 1 straipsnyje išdėstyto Lietuvos Respublikos principinės kariuomenės struktūros ir karių ribinio skaičiaus patvirtinimo įstatymo 2 straipsnio 2 dalies redakcija:\n\n„2. Bendras ribinis karių skaičius nustatomas nuo 21 520 iki 34 440. Iš šio skaičiaus:\n\n1) ribinis profesinės karo tarnybos karių skaičius – nuo 12 000 iki 20 000, iš jų: generolų  (admirolų) – iki 22, pulkininkų (jūrų kapitonų) – iki 90;\n\n2) ribinis privalomosios pradinės karo tarnybos karių skaičius – nuo 4 240 iki 7 040 per metus, iš šio skaičiaus: 9 mėnesių privalomosios pradinės karo tarnybos karių skaičius – nuo 3 400 iki 4 400, 3 mėnesių privalomosios pradinės karo tarnybos karių, įgijusių Lietuvos kariuomenėje trūkstamas profesijas (kvalifikacijas), skaičius – nuo 50 iki 100, nuo 160 iki 200 dienų privalomosios pradinės karo tarnybos karių skaičius pagal Lietuvos kariuomenės vado patvirtintą jaunesniųjų karininkų vadų mokymo programą – nuo 390 iki 1 000, nuo 90 iki 120 dienų privalomosios pradinės karo tarnybos skaičius pagal Lietuvos kariuomenės vado patvirtintas kitas mokymo programas, skirtas pagrindiniam kariniam parengtumui ir (ar) karinei specialybei įgyti, – nuo 400 iki 1 440, neatitinkančių sveikatos būklės reikalavimų, tačiau savanoriškai pareiškusių norą atlikti karo tarnybą skaičius – iki 100;\n\n3) ribinis karių savanorių ir kitų savanoriškos nenuolatinės karo tarnybos karių skaičius – nuo 5 000 iki 6 800;\n\n4) ribinis kariūnų skaičius – nuo 280 iki 600.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
