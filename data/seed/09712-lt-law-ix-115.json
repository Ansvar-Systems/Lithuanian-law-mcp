{
  "id": "lt-law-ix-115",
  "type": "statute",
  "title": "Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos, prokuratūros, Kalėjimų departamento, jam pavaldžių įstaigų bei valstybės įmonių pareigūnų ir karių valstybinių pensijų įstatymo 11 straipsnio pakeitimo įstatymas",
  "short_name": "IX-115",
  "status": "in_force",
  "issued_date": "2000-12-21",
  "in_force_date": "2001-01-01",
  "url": "https://e-tar.lt/portal/lt/legalAct/TAR.94E38D9AC3BF",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Pensijos mokėjimas tarnaujantiems ir dirbantiems pensininkams\n\nTarnaujantiems pareigūnams ir kariams valstybinės pensijos nemokamos, išskyrus našlių pensijas.\n\nIšėjusiems iš tarnybos pareigūnams ir kariams, kurie po pareigūnų ar karių valstybinių pensijų už tarnybą arba po pareigūnų ar karių valstybinių invalidumo pensijų paskyrimo turi pajamų, nuo kurių skaičiuojamos ir mokamos valstybinio socialinio pensijų draudimo įmokos, arba kurie gauna valstybinio socialinio draudimo ligos (įskaitant ir darbdavio mokamas ligos dienomis), motinystės, motinystės (tėvystės) ar bedarbio pašalpas (toliau šiame straipsnyje – draudžiamosios pajamos), mokama 30 procentų dydžio pareigūno ar kario valstybinės pensijos dalis. Mokėtini 30 procentų skaičiuojami nuo apskaičiuotos pareigūno ar kario valstybinės pensijos (šio įstatymo 7 ir 9 straipsniai). Tais atvejais, kai apskaičiuotos pareigūno ar kario valstybinės pensijos dydis (šio įstatymo 7, 9 straipsniai ir 16 straipsnio 7 dalis) turi būti apribojamas Valstybinių pensijų įstatymo 3 straipsnio 3 dalies nustatyta tvarka, mokėtini 30 procentų skaičiuojami nuo pareigūno ar kario valstybinės pensijos apriboto dydžio.\n\nŠio straipsnio antrojoje dalyje nustatyta tvarka mokamos pensijos ir už ištarnautus metus bei invalidumo pensijos, paskirtos atitinkamiems pareigūnams ir kariams galiojusia iki 1995 m. sausio 1 d. tvarka, neatsižvelgiant į tai, ar buvo jos perskaičiuotos pagal šį įstatymą (16 straipsnio dešimtoji dalis), ar nebuvo perskaičiuotos (16 straipsnio antroji dalis), jeigu šių pensijų gavėjai po pensijų paskyrimo turi draudžiamųjų pajamų.\n\nPareigūno ar kario valstybinės pensijos gavėjas privalo pranešti jam pensiją mokančiai institucijai apie turimas draudžiamąsias pajamas per 10 dienų nuo šių pajamų atsiradimo dienos. Jeigu apie šias pajamas laiku nepranešama ir dėl to permokama pensija, permokėtos pensijos suma išieškoma iš pensijos gavėjo Valstybinių socialinio draudimo pensijų įstatymo ir kitų įstatymų nustatyta tvarka.\n\nPensininkams, gaunantiems visišką valstybės išlaikymą, pareigūnų ir karių valstybinės pensijos nemokamos.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
