{
  "id": "lt-law-viii-1619",
  "type": "statute",
  "title": "Lietuvos Respublikos įstatymas dėl amnestijos akto",
  "short_name": "VIII-1619",
  "status": "in_force",
  "issued_date": "2000-04-11",
  "in_force_date": "2000-04-28",
  "url": "https://e-tar.lt/portal/lt/legalAct/TAR.83DF3DDA0AAA",
  "provisions": [
    {
      "provision_ref": "art1",
      "section": "1",
      "title": "1 straipsnis. Atleidimas nuo neatliktos laisvės atėmimo bausmės dalies",
      "content": "1. Nuo neatliktos laisvės atėmimo bausmės dalies atleidžiami:\n\n1) asmenys, nuteisti iki 2 metų imtinai už nesunkius nusikaltimus;\n\n2) asmenys, nuo 1993 m. rugpjūčio 1 d. iki 1995 m. gegužės 1 d. imtinai padarę veikas, numatytas iki 1995 m. sausio 1 d. galiojusiame Baudžiamojo kodekso 87 straipsnyje (dabar Baudžiamojo kodekso 329 straipsnis) už operacijų Rusijos valiuta taisyklių pažeidimą;\n\n3) moterys, vyresni kaip 65 metų vyrai, I ir II grupių invalidai, taip pat nepilnamečiai, nuteisti iki 5 metų imtinai.\n\n2. Nepilnamečiais pagal šį įstatymą laikomi asmenys, padarę nusikaltimą būdami nepilnamečiais, o vyresniais kaip 65 metų vyrais – asmenys, kuriems 65 metai sukako iki šio įstatymo įsigaliojimo dienos."
    },
    {
      "provision_ref": "art2",
      "section": "2",
      "title": "2 straipsnis. Paskirtos laisvės atėmimo bausmės sumažinimas asmenims, nuteistiems už nusikaltimus, padarytus dėl neatsargumo",
      "content": "Pusiau sumažinama paskirta bausmė asmenims, nuteistiems laisvės atėmimu iki 5 metų imtinai už nusikaltimų padarymą dėl neatsargumo."
    },
    {
      "provision_ref": "art3",
      "section": "3",
      "title": "3 straipsnis. Paskirtos laisvės atėmimo bausmės sumažinimas asmenims, nuteistiems už nusikaltimų padarymą tyčia, taip pat asmenims, nuteistiems už kai kurių nusikaltimų padarymą dėl neatsargumo",
      "content": "1. Paskirta bausmė sumažinama vienu trečdaliu, bet ne daugiau kaip 2 metais asmenims, nuteistiems:\n\n1) laisvės atėmimu už tyčinius nusikaltimus (išskyrus šio straipsnio 3 dalies 2 punkte numatytus nusikaltimus) iki 7 metų imtinai;\n\n2) laisvės atėmimu daugiau nei 5 metams už nusikaltimų padarymą dėl neatsargumo.\n\n2. Paskirta bausmė sumažinama vienu penktadaliu, bet ne daugiau kaip:\n\n1) pusantrų metų asmenims, nuteistiems laisvės atėmimu už tyčinius nusikaltimus (išskyrus šio straipsnio 3 dalies 2 punkte nurodytus nusikaltimus) nuo 7 metų iki 15 metų imtinai;\n\n2) vieneriais metais asmenims, nuteistiems laisvės atėmimu už nusikaltimus, nurodytus šio straipsnio 3 dalies 2 punkte;\n\n3) vieneriais metais nepilnamečiams, nuteistiems laisvės atėmimu už nusikaltimus, nurodytus šio įstatymo 4 straipsnio 5 punkte.\n\n3. Šio straipsnio 1 ir 2 dalyse numatytas bausmės sumažinimas gali būti netaikomas itin pavojingiems recidyvistams, taip pat, jei taip nusprendžia Amnestijos komisija, asmenims, atliekantiems laisvės atėmimo bausmę:\n\n1) už piktnaudžiavimą oficialiais įgaliojimais (Baudžiamojo kodekso 742 straipsnis); susisiekimo kelių ir transporto priemonių sugadinimą (Baudžiamojo kodekso 85 straipsnis); tyčinį nužudymą (Baudžiamojo kodekso 104 straipsnis); motinos tyčinį nužudymą savo naujagimio (Baudžiamojo kodekso 106 straipsnis); tyčinį sunkų kūno sužalojimą, užkrėtimą liga ar kitokį susargdinimą (Baudžiamojo kodekso 111 straipsnis); išžaginimą (Baudžiamojo kodekso 118 straipsnio 1 ir 2 dalys); chuliganizmą (Baudžiamojo kodekso 225 straipsnio 2 ir 3 dalys); neteisėtą psichotropinių ar narkotinių medžiagų gaminimą, įsigijimą, laikymą, gabenimą, siuntimą, pardavimą ar kitokį platinimą (Baudžiamojo kodekso 2321 straipsnio 2 dalis); neteisėtą šaunamojo ginklo, šaudmenų, sprogmenų ir sprogstamųjų medžiagų nešiojimą, laikymą, įsigijimą, gaminimą ir realizavimą (Baudžiamojo kodekso 234 straipsnio 2 dalis); transporto priemones vairuojančių asmenų pažeidimą eismo saugumo ar transporto priemonių eksploatavimo taisyklių (Baudžiamojo kodekso 246 straipsnio 4 ir 5 dalys); vagystę (Baudžiamojo kodekso 271 straipsnio 2, 3 ir 4 dalys); plėšimą (Baudžiamojo kodekso 272 straipsnio 1 dalis); turto prievartavimą (Baudžiamojo kodekso 273 straipsnio 1 dalis); sukčiavimą (Baudžiamojo kodekso 274 straipsnio 1 dalis); tarnybos įgaliojimų viršijimą (Baudžiamojo kodekso 287 straipsnis); poveikį liudytojui, nukentėjusiajam, ekspertui, specialistui, revizoriui ar vertėjui (Baudžiamojo kodekso 297 straipsnis); kišimąsi į kvotėjo, tardytojo, prokuroro, teisėjo ar teismo antstolio veiklą (Baudžiamojo kodekso 298 straipsnio 3 dalis); kontrabandą (Baudžiamojo kodekso 312 straipsnio 1 ir 2 dalys); pinigų plovimą (Baudžiamojo kodekso 326 straipsnis); netikrų pinigų ar vertybinių popierių pagaminimą, laikymą arba paleidimą apyvarton (Baudžiamojo kodekso 327 straipsnis); operacijų su pinigais ar vertybiniais popieriais norminių aktų pažeidimą (Baudžiamojo kodekso 329 straipsnis);\n\n2) už neteisėtą užsieniečių gabenimą per Lietuvos Respublikos valstybės sieną arba neteisėtai valstybės sieną perėjusių užsieniečių gabenimą Lietuvos Respublikos teritorijoje (Baudžiamojo kodekso 821 straipsnio 2 dalis); išžaginimą (Baudžiamojo kodekso 118 straipsnio 3 dalis); įkaitų paėmimą (Baudžiamojo kodekso 1311 straipsnio 1 dalis); prekybą žmonėmis (Baudžiamojo kodekso 1313 straipsnio 1 dalis); nusikalstamą susivienijimą (Baudžiamojo kodekso 2271 straipsnio 1 dalis); žmogaus terorizavimą (Baudžiamojo kodekso 2272 straipsnis); teroro aktą (Baudžiamojo kodekso 2273 straipsnio 1 ir 2 dalys); neteisėtą psichotropinių ar narkotinių medžiagų gaminimą, įsigijimą, laikymą, gabenimą, siuntimą, pardavimą ar kitokį platinimą (Baudžiamojo kodekso 2321 straipsnio 3 dalis); psichotropinių ar narkotinių medžiagų grobimą (Baudžiamojo kodekso 2322 straipsnio 1 ir 2 dalys); šaunamojo ginklo, šaudmenų, sprogmenų ar sprogstamųjų medžiagų grobimą (Baudžiamojo kodekso 2341 straipsnis); orlaivio nuvarymą (Baudžiamojo kodekso 2492 straipsnio 1 dalis); plėšimą (Baudžiamojo kodekso 272 straipsnio 2 dalis); turto prievartavimą (Baudžiamojo kodekso 273 straipsnio 2 dalis); sukčiavimą (Baudžiamojo kodekso 274 straipsnio 2 dalis); turto pasisavinimą arba iššvaistymą (Baudžiamojo kodekso 275 straipsnio 3 dalis); turto sunaikinimą ar sužalojimą tyčia (Baudžiamojo kodekso 278 straipsnio 2 dalis); kyšio priėmimą (Baudžiamojo kodekso 282 straipsnio 1 dalis)."
    },
    {
      "provision_ref": "art4",
      "section": "4",
      "title": "4 straipsnis. Nuteistieji, kuriems netaikoma amnestija",
      "content": "Šio įstatymo 1 straipsnyje, 3 straipsnio 1 dalyje ir 2 dalies 1, 2 punktuose numatytais atvejais amnestija netaikoma:\n\n1) asmenims, nuteistiems už genocidą pagal Įstatymą „Dėl atsakomybės už Lietuvos gyventojų genocidą“;\n\n2) asmenims, kuriems paskirta laisvės atėmimo iki gyvos galvos bausmė arba mirties bausmė pakeista laisvės atėmimu iki gyvos galvos;\n\n3) asmenims, už tyčinius nusikaltimus nuteistiems laisvės atėmimu daugiau nei 15 metų;\n\n4) asmenims, padariusiems kelis nusikaltimus, jeigu bent dėl vieno iš tų nusikaltimų šis įstatymas amnestijos nenumato;\n\n5) asmenims, nuteistiems už itin pavojingus valstybinius nusikaltimus (Baudžiamojo kodekso 62–71 straipsniai); banditizmą (Baudžiamojo kodekso 75 straipsnis); masines riaušes (Baudžiamojo kodekso 78 straipsnis); neteisėto užsieniečių gabenimo per Lietuvos Respublikos valstybės sieną arba neteisėtai valstybės sieną perėjusių užsieniečių slėpimo ar gabenimo Lietuvos Respublikoje organizavimą (Baudžiamojo kodekso 821 straipsnio 3 dalis); tyčinį nužudymą sunkinančiomis aplinkybėmis (Baudžiamojo kodekso 105 straipsnis); išžaginimą (Baudžiamojo kodekso 118 straipsnio 4 dalis); įkaitų paėmimą (Baudžiamojo kodekso 1311 straipsnio 2 dalis); prekybą žmonėmis (Baudžiamojo kodekso 1313 straipsnio 2 dalis); kėsinimąsi į policininko ar policijos rėmėjo gyvybę (Baudžiamojo kodekso 2031 straipsnis); nusikalstamą susivienijimą (Baudžiamojo kodekso 2271 straipsnio 2 dalis); teroro aktą (Baudžiamojo kodekso 2273 straipsnio 3 dalis); neteisėtą psichotropinių ar narkotinių medžiagų gaminimą, įsigijimą, laikymą, gabenimą, siuntimą, pardavimą ar kitokį platinimą (Baudžiamojo kodekso 2321 straipsnio 4 ir 5 dalys); psichotropinių ar narkotinių medžiagų grobimą (Baudžiamojo kodekso 2322 straipsnio 3 dalis); radioaktyviųjų medžiagų grobimą (Baudžiamojo kodekso 2342 straipsnis); nusikalstamų grupių ginklavimą (Baudžiamojo kodekso 2344 straipsnis); orlaivio nuvarymą (Baudžiamojo kodekso 2492 straipsnio 2 ir 3 dalys); plėšimą (Baudžiamojo kodekso 272 straipsnio 3 dalis); turto prievartavimą (Baudžiamojo kodekso 273 straipsnio 3 dalis); sukčiavimą (Baudžiamojo kodekso 274 straipsnio 3 dalis); kyšio priėmimą (Baudžiamojo kodekso 282 straipsnio 2 dalis); kontrabandą (Baudžiamojo kodekso 312 straipsnio 3 dalis); karo nusikaltimus (Baudžiamojo kodekso 333–339 straipsniai);\n\n6) asmenims, nuteistiems už nusikaltimus, padarytus laisvės atėmimo vietose."
    },
    {
      "provision_ref": "art5",
      "section": "5",
      "title": "5 straipsnis. Amnestija ir žalos atlyginimas",
      "content": "1. Asmenims (išskyrus nepilnamečius), kurie atlieka laisvės atėmimo bausmę už piktnaudžiavimą oficialiais įgaliojimais (Baudžiamojo kodekso 742 straipsnis); neteisėtą šaunamojo ginklo, šaudmenų, sprogmenų ir sprogstamųjų medžiagų nešiojimą, laikymą, įgijimą, gaminimą ir realizavimą (Baudžiamojo kodekso 234 straipsnio 2 dalis); vagystę (Baudžiamojo kodekso 271 straipsnio 4 dalis); turto pasisavinimą arba iššvaistymą (Baudžiamojo kodekso 275 straipsnio 3 dalis); turto sunaikinimą arba sužalojimą tyčia (Baudžiamojo kodekso 278 straipsnio 2 dalis); piktnaudžiavimą tarnyba (Baudžiamojo kodekso 285 straipsnio 2 dalis); tarnybos įgaliojimų viršijimą (Baudžiamojo kodekso 287 straipsnio 2 dalis); paskolos panaudojimą ne pagal paskirtį (Baudžiamojo kodekso 314 straipsnio 2 dalis); mokesčių ir įmokų vengimą (Baudžiamojo kodekso 325 straipsnio 2 ir 4 dalys); neteisėtą banko paskolos išdavimą (Baudžiamojo kodekso 3261 straipsnio 2 dalis); nepateisinamai rizikingą banko operaciją (Baudžiamojo kodekso 3262 straipsnis); netikrų pinigų ar vertybinių popierių pagaminimą, laikymą arba paleidimą apyvarton (Baudžiamojo kodekso 327 straipsnio 2 dalis); netikrų pašto ženklų, važiavimo bilietų pagaminimą (Baudžiamojo kodekso 328 straipsnio 2 dalis); netikrų banderolių prekėms ar kitų specialių ženklų gaminimą, realizavimą, laikymą ar naudojimą (Baudžiamojo kodekso 3281 straipsnis); banko paskolos gavimą apgaule (Baudžiamojo kodekso 3291 straipsnis); piktybinį vengimą sugrąžinti paskolą (Baudžiamojo kodekso 3292 straipsnis), amnestija taikoma tik tuo atveju, jei jie yra atlyginę ne mažiau kaip trečdalį nusikaltimu padarytos materialinės žalos (jei nusikaltimu buvo padaryta materialinė žala), privalomos atlyginti pagal teismo nuosprendį ar sprendimą.\n\n2. Asmenims, atlyginusiems šio straipsnio 1 dalies nustatytą materialinės žalos dydį po amnestijos įvykdymo termino, amnestija taikoma šio įstatymo nustatyta tvarka per 7 dienas nuo materialinės žalos atlyginimo patvirtinimo momento."
    },
    {
      "provision_ref": "art6",
      "section": "6",
      "title": "6 straipsnis. Amnestijos taikymo sąlygos asmenims, kuriems šio įstatymo įsigaliojimo dieną dar nėra įsiteisėjęs apkaltinamasis nuosprendis",
      "content": "Asmenims, kuriems šio įstatymo įsigaliojimo dieną dar nėra įsiteisėjęs apkaltinamasis nuosprendis, amnestija taikoma, jei nusikaltimas yra padarytas iki 2000 m. vasario 29 d. imtinai. Asmenims, padariusiems trunkamuosius ar tęstinius nusikaltimus, amnestija taikoma tik tada, jei šie nusikaltimai buvo baigti iki 2000 m. vasario 29 d. imtinai."
    },
    {
      "provision_ref": "art7",
      "section": "7",
      "title": "7 straipsnis. Amnestijos taikymas asmenims, kurie laisvės atėmimo bausmę atlieka Lietuvos Respublikoje",
      "content": "Šis įstatymas taikomas asmenims, kurie laisvės atėmimo bausmę atlieka Lietuvos Respublikoje."
    },
    {
      "provision_ref": "art8",
      "section": "8",
      "title": "8 straipsnis. Amnestijos komisijos",
      "content": "1. Pataisos reikalų departamento prie Vidaus reikalų ministerijos direktorius pataisos darbų įstaigos viršininko teikimu tvirtina Amnestijos komisiją iš 4 narių.\n\n2. Amnestijos komisija, kurioje turi būti pataisos darbų įstaigos viršininkas, jo pavaduotojai auklėjamajam darbui (Auklėjamojo darbo skyriaus viršininkas, vyresnysis instruktorius) ir priežiūrai, Įskaitos skyriaus viršininkas (vyresnysis inspektorius), sudaroma kiekvienoje pataisos darbų įstaigoje.\n\n3. Amnestijos komisijos posėdžiuose privalomai dalyvauja teritorinės prokuratūros prokuroras, kuris duoda žodinę išvadą dėl amnestijos taikymo konkrečiam asmeniui.\n\n4. Amnestijos komisijos posėdžiuose gali dalyvauti Lietuvos kalinių globos draugijos atstovas.\n\n5. Amnestijos komisijų darbą organizuoja įstaigų viršininkai, kurie yra šių komisijų pirmininkai. Komisijos posėdžiai yra teisėti, kai juose dalyvauja ne mažiau kaip 3 komisijos nariai bei teritorinės prokuratūros prokuroras. Komisija, atsižvelgusi į nuteistojo elgesį bausmės atlikimo metu, požiūrį į darbą ir reakciją į auklėjamąsias priemones, sprendimą dėl amnestijos taikymo priima atviru balsavimu balsų dauguma. Kai balsai pasidalija po lygiai, lemia komisijos pirmininko balsas. Prieš priimdama sprendimą, komisija gali išklausyti patį nuteistąjį. Komisijos posėdžiai protokoluojami."
    },
    {
      "provision_ref": "art9",
      "section": "9",
      "title": "9 straipsnis. Amnestija ir teistumas",
      "content": "Amnestijos pritaikymas nepanaikina teistumo."
    },
    {
      "provision_ref": "art10",
      "section": "10",
      "title": "10 straipsnis. Amnestiją taikančios ir vykdančios institucijos",
      "content": "Šį įstatymą taiko ir vykdo:\n\n1) teismai – šio įstatymo 6 straipsnyje numatytais atvejais, taip pat kada bylos nagrinėjamos kasacine tvarka;\n\n2) Amnestijos komisijos – šio įstatymo 1, 2 ir 3 straipsniuose numatytais atvejais."
    },
    {
      "provision_ref": "art11",
      "section": "11",
      "title": "11 straipsnis. Amnestijos komisijų sprendimų apskundimas",
      "content": "1. Amnestijos komisijų sprendimai dėl amnestijos taikymo ar netaikymo gali būti apskųsti bausmės atlikimo vietos apylinkės teismui per 10 dienų nuo sprendimo priėmimo.\n\n2. Teisę paduoti skundus turi nuteistasis ir prokuroras. Nuteistasis gali paduoti skundą dėl amnestijos netaikymo ar neteisingo taikymo, o prokuroras – dėl amnestijos taikymo asmeniui, kuriam amnestija negalėjo būti taikoma, ar dėl neteisingo taikymo. Prokuroro skundas sustabdo Amnestijos komisijos sprendimo vykdymą.\n\n3. Apylinkės teismas, nagrinėdamas tokį skundą, privalo surengti posėdį, į kurį yra kviečiami nuteistasis ir prokuroras. Apie teismo posėdžio dieną pranešama įkalinimo įstaigos administracijai. Apylinkės teismas skundą išsprendžia priimdamas nutartį. Šią nutartį nuteistasis bei prokuroras gali apskųsti apygardos teismui.\n\n4. Apygardos teismas skundą gali išnagrinėti nekviesdamas nuteistojo bei prokuroro. Apygardos teismo priimtas sprendimas yra galutinis ir neskundžiamas."
    },
    {
      "provision_ref": "art12",
      "section": "12",
      "title": "12 straipsnis. Šio ir kitų amnestijos aktų taikymas",
      "content": "Tuo atveju, kai asmeniui gali būti taikomas ir šis, ir anksčiau priimtas įstatymas dėl amnestijos, yra taikomas asmeniui palankesnis įstatymas."
    },
    {
      "provision_ref": "art13",
      "section": "13",
      "title": "13 straipsnis. Amnestijos įvykdymo terminas",
      "content": "1. Amnestija turi būti įvykdyta per tris mėnesius nuo šio įstatymo įsigaliojimo dienos.\n\n2. Šio straipsnio 1 dalyje nustatytas amnestijos įvykdymo terminas netaikomas, kai amnestiją taiko ir vykdo teismai, taip pat šio įstatymo 5 straipsnio 2 dalyje numatytu atveju.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
