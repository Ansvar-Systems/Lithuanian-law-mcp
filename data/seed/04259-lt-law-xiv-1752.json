{
  "id": "lt-law-xiv-1752",
  "type": "statute",
  "title": "Lietuvos Respublikos gyvūnų gerovės ir apsaugos įstatymo Nr. VIII-500 6 ir 21 straipsnių pakeitimo įstatymas",
  "short_name": "XIV-1752",
  "status": "in_force",
  "issued_date": "2022-12-22",
  "in_force_date": "2023-01-01",
  "url": "https://e-tar.lt/portal/lt/legalAct/a7dca9a0876011ed8df094f359a60216/XHSlXwIFfl",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Gyvūnų laikymas\n\n1. Kiekvienas gyvūnas privalo būti laikomas ir prižiūrimas gyvūno rūšį, amžių, fiziologiją ir elgseną atitinkančiomis sąlygomis, pagal gyvūnų laikymą reglamentuojančių teisės aktų reikalavimus, užtikrinant, kad nebūtų varžoma gyvūno judėjimo laisvė ir gyvūnui nebūtų keliamas nepatogumo jausmas, skausmas ar kančia.\n\n2. Gyvūno laikytoju negali būti asmuo, kuris:\n\n1) yra baustas už administracinius nusižengimus, numatytus Administracinių nusižengimų kodekso 346 straipsnio 16 dalyje, ir iš kurio buvo konfiskuoti visi gyvūnai, – 2 metus įsiteisėjus nuobaudai;\n\n2) yra baustas už administracinius nusižengimus, numatytus Administracinių nusižengimų kodekso 346 straipsnio 17, 18, 19 dalyse, ir iš kurio buvo konfiskuoti visi gyvūnai, – 4 metus įsiteisėjus nuobaudai;\n\n3) yra teistas už nusikalstamos veikos, nurodytos Baudžiamojo kodekso 310 straipsnyje, padarymą ar atleistas nuo baudžiamosios atsakomybės pagal Baudžiamojo kodekso 310 straipsnį šio kodekso 38, 39, 40 straipsniuose nurodytais pagrindais, – vykdant teismo sprendimą ir 10 metų įvykdžius teismo sprendimą.\n\n3. Šio straipsnio 2 dalies 1 ir 2 punktai taikomi atžvilgiu tų gyvūnų rūšių, prieš kurioms priklausančius gyvūnus asmuo naudojo neteisėtus veiksmus ir už šiuos veiksmus buvo patrauktas administracinėn atsakomybėn, visi šie gyvūnai buvo konfiskuoti. Šio straipsnio 2 dalies 3 punktas taikomas visų gyvūnų rūšių atžvilgiu.\n\n4. Teisinę atsakomybę už žiaurų elgesį su gyvūnais asmeniui taikiusi institucija raštu jį informuoja apie šio straipsnio 2 dalyje nustatytą draudimą.\n\n5. Asmeniui, pažeidusiam šio straipsnio 2 dalies nuostatas, taikoma administracinė atsakomybė ir įsiteisėjus nuobaudai šio straipsnio 2 dalyje nurodyti laikotarpiai pradedami skaičiuoti iš naujo.“"
    },
    {
      "provision_ref": "art2",
      "section": "2",
      "title": "2 straipsnis. 21 straipsnio pakeitimas",
      "content": "1. Pakeisti 21 straipsnio 3 dalies 1 punktą ir jį išdėstyti taip:\n\n„1) įeiti į gyvenamuosius ar negyvenamuosius pastatus ar kitas teritorijas, kuriuose yra laikomi gyvūnai, gavę to pastato ar teritorijos savininko sutikimą, ir atlikti tikrinimus, gauti ar paimti visą su tikrinimu susijusią informaciją ar įrodymus. Savininko ar šios dalies 2 punkte nurodyto teismo leidimo nereikia, kai, esant pakankamai duomenų, kad gyvenamajame, negyvenamajame pastate ar kitoje teritorijoje gyvūnui gresia suluošinimas ar žūtis, siekiama apsaugoti šį gyvūną nuo galimo suluošinimo ar žūties ir šio tikslo neįmanoma pasiekti kitomis priemonėmis;“.\n\n2. Papildyti 21 straipsnio 3 dalį nauju 3 punktu:\n\n„3) atlikti kontrolinius patikrinimus, ar asmenys, kurie pagal šio įstatymo 6 straipsnio 2 dalies nuostatas negali būti gyvūnų laikytojais, nepažeidžia draudimo laikyti gyvūnus;“.\n\n3. Buvusius 21 straipsnio 3 dalies 3–8 punktus laikyti atitinkamai 4–9 punktais."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2023 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_d42dc885f97c4f8f81b55ecb5ef21c63_end"
    }
  ],
  "definitions": []
}
