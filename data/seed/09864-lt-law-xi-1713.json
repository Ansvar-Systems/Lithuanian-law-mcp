{
  "id": "lt-law-xi-1713",
  "type": "statute",
  "title": "Lietuvos Respublikos finansinio tvarumo įstatymo 2, 4, 11, 14 straipsnių, trečiojo skirsnio pavadinimo pakeitimo ir papildymo ir Įstatymo papildymo 7-1 ir 13-1 straipsniais įstatymas",
  "short_name": "XI-1713",
  "status": "in_force",
  "issued_date": "2011-11-17",
  "in_force_date": "2011-11-18",
  "url": "https://e-tar.lt/portal/lt/legalAct/TAR.A1593E8D075F/ZhszvOEjbS",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies papildymas ir pakeitimas",
      "content": "1. Papildyti 2 straipsnio 1 dalį nauju 4 punktu:\n\n„4) banko, kurio visos akcijos nuosavybės teise priklauso valstybei ir kurio tikslas – laikinai vykdyti veiklą, susijusią su iš banko, dėl kurio finansinės būklės kyla grėsmė bankų sistemos stabilumui ir patikimumui, perimtu turtu, teisėmis ir įsipareigojimais, (toliau – laikinasis bankas) įsteigimas;“.\n\n2. Buvusį 2 straipsnio 1 dalies 4 punktą laikyti 5 punktu."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 1, 5 ir 6 dalių pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Kai Vyriausybė ar jos įgaliota institucija priima sprendimą dėl finansinio stabilumo stiprinimo priemonės taikymo, išskyrus nutarimą įsteigti laikinąjį banką arba nutarimą paimti banko akcijas visuomenės poreikiams, kartu nustatomos finansinio stabilumo stiprinimo priemonės taikymo sąlygos, kurias finansinio stabilumo stiprinimo priemonės taikymo laikotarpiu turi vykdyti bankas ir (arba) banką kontroliuojantys akcininkai (užsienio banko filialą įsteigęs asmuo).“\n\n2. Pakeisti 4 straipsnio 5 dalį ir ją išdėstyti taip:\n\n„5. Priėmus sprendimą bankui taikyti finansinio stabulumo stiprinimo priemonę, išskyrus laikinojo banko įsteigimą arba banko akcijų paėmimą visuomenės poreikiams, bankas ir (arba) banko akcininkai (užsienio banko filialą įsteigęs asmuo) apie tai informuojami raštu. Rašte nurodoma finansinio stabilumo stiprinimo priemonė ir jos taikymo sąlygos. Bankas ir (arba) banką kontroliuojantys akcininkai (užsienio banko filialą įsteigęs asmuo) gautame rašte nustatytais terminais privalo sprendimą dėl finansinio stabilumo stiprinimo priemonės taikymo bankui priėmusią instituciją informuoti, ar sutinka su pasiūlytomis finansinio stabilumo stiprinimo priemonės taikymo sąlygomis.“\n\n3. Pakeisti 4 straipsnio 6 dalį ir ją išdėstyti taip:\n\n„6. Finansinio stabilumo stiprinimo priemonė, išskyrus laikinojo banko įsteigimą arba banko akcijų paėmimą visuomenės poreikiams, taikoma tik su banku ir (arba) banką kontroliuojančiais akcininkais sudarius sutartį. Šioje sutartyje numatomi banko ir (arba) banką kontroliuojančių akcininkų įsipareigojimai vykdyti finansinio stabilumo stiprinimo priemonės taikymo sąlygas.“"
    },
    {
      "provision_ref": "art3",
      "section": "3",
      "title": "3 straipsnis. Trečiojo skirsnio pavadinimo pakeitimas",
      "content": "Pakeisti trečiojo skirsnio pavadinimą ir šį pavadinimą išdėstyti taip:\n\n„TREČIASIS SKIRSNIS\nVALSTYBĖS DALYVAVIMAS BANKO KAPITALE IR LAIKINOJO BANKO ĮSTEIGIMAS“."
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 71 straipsniu",
      "content": "Papildyti Įstatymą 71 straipsniu:\n\n„71 straipsnis. Laikinojo banko įsteigimas\n\n1. Laikinasis bankas gali būti įsteigtas tuo atveju, kai Lietuvos bankas pateikia išvadą, kad įsteigti laikinąjį banką būtina tam, kad laikinajam bankui galėtų būti perduoti banko, dėl kurio finansinės būklės kyla grėsmė bankų sistemos stabilumui ir patikimumui, turtas, teisės, sandoriai ir įsipareigojimai.\n\n2. Nutarimą įsteigti laikinąjį banką priima Vyriausybė. Laikinojo banko akcijas teisės aktų nustatyta tvarka patikėjimo teise valdo, naudoja ir jomis disponuoja Vyriausybės įgaliota institucija ar kitas Vyriausybės įgaliotas juridinis asmuo.\n\n3. Steigiamo laikinojo banko akcijos apmokamos pinigais arba Vyriausybės vertybiniais popieriais iš valstybės įmonės „Indėlių ir investicijų draudimas“ administruojamų fondų arba iš šio įstatymo 9 straipsnio 1 dalyje nurodytų finansavimo šaltinių.\n\n4. Laikinojo banko įsteigimą, licencijavimą, veiklą ir jos priežiūrą reglamentuoja Lietuvos Respublikos bankų įstatymas (toliau – Bankų įstatymas) ir kiti teisės aktai. Steigiant laikinąjį banką, Bankų įstatymo 8 straipsnyje nustatytas leidimas įsteigti laikinąjį banką neišduodamas. Ar laikinasis bankas atitinka reikalavimus, kurie nustatyti leidimui įsteigti banką gauti, įvertinama Lietuvos bankui sprendžiant klausimą dėl banko licencijos išdavimo laikinajam bankui.\n\n5. Lietuvos bankas, spręsdamas klausimą dėl banko licencijos išdavimo laikinajam bankui ir vertindamas, ar laikinasis bankas atitinka reikalavimus, kurie nustatyti leidimui įsteigti banką ir banko licencijai gauti, atsižvelgia į laikinojo banko steigimo tikslus ir kitas laikinojo banko įsteigimo ir numatomos veiklos aplinkybes. Prireikus Lietuvos bankas, išduodamas banko licenciją laikinajam bankui, turi teisę nustatyti ne ilgesnį kaip  3 mėnesių terminą, per kurį laikinasis bankas privalo įvykdyti visus leidimui įsteigti banką ir banko licencijai gauti nustatytus reikalavimus.\n\n6. Laikinajam bankui gali būti taikomos ir kitos šio įstatymo nustatytos finansinio stabilumo stiprinimo priemonės.\n\n7. Laikinojo banko valdymo organai banko veiklą turi organizuoti taip, kad laikinojo banko akcijos arba turtas, teisės, sandoriai ir įsipareigojimai būtų kaip galima greičiau perleisti kitiems asmenims. Perleidžiant laikinojo banko turtą, teises, sandorius ir įsipareigojimus kitam bankui, mutatis mutandis taikomos Bankų įstatymo 761 straipsnio nuostatos.\n\n8. Jeigu per 2 metus nuo kito banko turto, teisių, sandorių ir įsipareigojimų perdavimo laikinajam bankui dienos, o kai laikinajam bankui perduodami ne vieno banko turtas, teisės ir įsipareigojimai, – per 2 metus nuo paskutinio banko turto, teisių, sandorių ir įsipareigojimų perdavimo laikinajam bankui dienos laikinojo banko akcijos arba turtas, teisės, sandoriai ir įsipareigojimai neperleidžiami kitiems asmenims, laikinasis bankas įstatymų nustatyta tvarka likviduojamas. Dėl svarbių priežasčių Vyriausybė, suderinusi su Lietuvos banku, turi teisę pratęsti šioje dalyje nustatytą 2 metų terminą, tačiau ne daugiau kaip 3 kartus, kiekvieną kartą pratęsdama ne ilgiau kaip vieniems metams.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Banko akcijų pardavimas\n\nPagal šį įstatymą valstybės įsigytos ar paimtos banko akcijos, išskyrus turimas laikinojo banko akcijas, parduodamos nedelsiant, kai banko finansinė būklė nebekelia grėsmės bankų sistemos stabilumui ir patikimumui ar kitu, atsižvelgiant į situaciją Lietuvos Respublikos finansų sektoriuje ir pasaulio finansų rinkose bei kitas reikšmingas aplinkybes, Vyriausybės nustatytu metu Lietuvos Respublikos teisės aktų nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 131 straipsniu",
      "content": "Papildyti Įstatymą 131 straipsniu:\n\n„131 straipsnis. Su finansinio stabilumo stiprinimo priemonių taikymu susijusių administracinių ir civilinių bylų nagrinėjimo teismuose ypatumai\n\n1. Bylose, kuriose nagrinėjami ieškiniai ar skundai (prašymai) dėl Vyriausybės, jos įgaliotos institucijos, Lietuvos banko ar kitų institucijų ar subjektų veiksmų (aktų), susijusių su šiame įstatyme nustatytų finansinio stabilumo stiprinimo priemonių taikymu, negali būti taikomos Lietuvos Respublikos civilinio proceso kodekso 145 straipsnio 1 dalies 6, 7, 12 ir 13 punktuose numatytos ar kitos laikinosios apsaugos priemonės, kurios ribotų su finansinio stabilumo stiprinimo priemonių taikymu susijusių veiksmų atlikimą (kai byla nagrinėjama Lietuvos Respublikos civilinio proceso kodekso nustatyta tvarka), arba Lietuvos Respublikos administracinių bylų teisenos įstatymo 71 straipsnio 3 dalies 1 ir 3 punktuose numatytos reikalavimo užtikrinimo priemonės (kai byla nagrinėjama Lietuvos Respublikos administracinių bylų teisenos įstatymo nustatyta tvarka).\n\n2. Teismas, išnagrinėjęs ieškinį ar skundą (prašymą) dėl Vyriausybės, jos įgaliotos institucijos, Lietuvos banko ar kitų institucijų ar subjektų veiksmų (aktų), susijusių su šiame įstatyme nustatytų finansinio stabilumo stiprinimo priemonių taikymu, turi teisę, kai yra šiame įstatyme nustatytos sąlygos, priteisti atlyginti žalą, tačiau neturi teisės tenkindamas ieškinį ar skundą (prašymą) panaikinti skundžiamą veiksmą (aktą), įpareigoti atlikti veiksmus, dėl kurių būtų sustabdomas ar panaikinamas skundžiamo veiksmo (akto) galiojimas arba kitaip atkuriama buvusi iki ginčijamo veiksmo (akto) priėmimo padėtis.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio 2 ir 3 dalių pakeitimas",
      "content": "1. Pakeisti 14 straipsnio 2 dalį ir ją išdėstyti taip:\n\n„2. Kai valstybė steigia laikinąjį banką ar įsigyja naujai išleistas banko akcijas, Akcinių bendrovių įstatymo 8 straipsnio 8, 9, 10 dalių, 45 straipsnio 5 dalies, 50 straipsnio 2 dalies nuostatos netaikomos.“\n\n2. Pakeisti 14 straipsnio 3 dalį ir ją išdėstyti taip:\n\n„3. Kai valstybė steigia laikinąjį banką, įsigyja banko akcijas ar jas paima visuomenės poreikiams, Bankų įstatymo 5 straipsnio 2–8 dalių, 6 straipsnio 3 dalies, 8 straipsnio, 23 straipsnio 1 dalies, 24, 25 straipsnių ir 41 straipsnio 3, 4 ir 8 dalių nuostatos netaikomos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
