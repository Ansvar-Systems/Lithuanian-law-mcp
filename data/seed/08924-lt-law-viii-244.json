{
  "id": "lt-law-viii-244",
  "type": "statute",
  "title": "Lietuvos Respublikos augalų apsaugos įstatymo 3, 4, 9 ir 12 straipsnių pakeitimo įstatymas",
  "short_name": "VIII-244",
  "status": "in_force",
  "issued_date": "1997-06-10",
  "in_force_date": "1997-06-25",
  "url": "https://e-tar.lt/portal/lt/legalAct/TAR.6F3408BC6A99/aZcykxwBJT",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 1 dalies pakeitimas",
      "content": "3 straipsnio 1 dalyje vietoj žodžio „atsižvelgdamos“ įrašyti žodį „atsižvelgdama“, vietoj žodžių „Žemės ūkio ir Miškų ūkio ministerijos“ – žodžius „Žemės ir miškų ūkio ministerija“, vietoj žodžių „apskričių valdytojų“ - žodžius „apskričių viršininkų“ ir šią dalį išdėstyti taip:\n\n„Lietuvos Respublikoje augalų apsaugos valstybinį valdymą, atsižvelgdama į šio darbo specifinį pobūdį, vykdo Žemės ir miškų ūkio ministerija per valstybines augalų ir miškų apsaugos tarnybas, Aplinkos apsaugos ministerija per regionines aplinkos apsaugos agentūras, Sveikatos apsaugos ministerija per visuomenės sveikatos priežiūros tarnybas ir apskričių viršininkų administracijos per žemės ūkio departamentus bei apskričių žemės ūkio departamentų rajonų žemės ūkio valdybas. Minėtos tarnybos, neatsižvelgdamos į naudotojų pavaldumą, kontroliuoja cheminių ir biologinių augalų apsaugos priemonių įvežimą, saugojimą, prekybą ir naudojimą.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "4 straipsnyje vietoj žodžių „Žemės ūkio ministerijos“ įrašyti žodžius „Žemės ir miškų ūkio ministerijos“, vietoj žodžių „Miškų ūkio ministerijos“ – žodžius „miškų apsaugos tarnyba“ ir šį straipsnį išdėstyti taip:\n\n„4 straipsnis. Valstybinės augalų apsaugos tarnybos finansavimas\n\nŽemės ir miškų ūkio ministerijos Valstybinė augalų apsaugos tarnyba yra išlaikoma iš valstybės biudžeto lėšų, o miškų apsaugos tarnyba – iš Miško fondo lėšų.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 1 ir 2 dalių pakeitimas",
      "content": "9 straipsnio 1 ir 2 dalyse vietoj žodžių „Žemės ūkio ministerijos“ įrašyti žodžius „Žemės ir miškų ūkio ministerijos“ ir šias dalis išdėstyti taip:\n\n„Augalų apsaugos priemonių naudotojais gali būti fiziniai ir juridiniai asmenys, turintys šiai veiklai nustatyta tvarka Žemės ir miškų ūkio ministerijos Valstybinės augalų apsaugos tarnybos išduotus leidimus.\n\nBe Žemės ir miškų ūkio ministerijos Valstybinės augalų apsaugos tarnybos leidimų gali būti naudojami tik mažo nuodingumo preparatai.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "12 straipsnyje vietoj žodžių „Žemės ūkio ir Miškų ūkio ministerijų“ įrašyti žodžius „Žemės ir miškų ūkio ministerijos“ ir šį straipsnį išdėstyti taip:\n\n„12 straipsnis. Tarptautinis bendradarbiavimas augalų apsaugos srityje\n\nŽemės ir miškų ūkio ministerijos valstybinės augalų ir miškų apsaugos tarnybos pagal savo kompetenciją atstovauja Lietuvos Respublikai tarptautinėse organizacijose, bendradarbiauja su augalų apsaugos priemones tiriančiomis, gaminančiomis ir prekiaujančiomis organizacijomis, keičiasi naujausia informacija augalų apsaugos klausimais.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
