{
  "id": "lt-law-x-771",
  "type": "statute",
  "title": "Lietuvos Respublikos valstybės ir savivaldybių turto valdymo, naudojimo ir disponavimo juo įstatymo 3, 4, 6, 7, 8, 9, 10, 11, 13, 14, 15, 16, 17, 19, 20, 21, 22, 23 straipsnių pakeitimo, 18 straipsnio pripažinimo netekusiu galios ir įstatymo papildymo 8(1), 16(1), 19(1) straipsniais įstatymas",
  "short_name": "X-771",
  "status": "in_force",
  "issued_date": "2006-07-18",
  "in_force_date": "2006-08-08",
  "url": "https://e-tar.lt/portal/lt/legalAct/TAR.E0DDE9E7A2B7/TAIS_316701",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 2, 3 ir 4 dalių pakeitimas",
      "content": "1. Pakeisti 3\nstraipsnio 2 dalies 1 punktą, 4 punktą pripažinti netekusiu galios, buvusį 5\npunktą laikyti 4 punktu ir šią dalį išdėstyti taip:\n„2. Valstybės\nilgalaikis materialusis turtas yra:\n1) žemė, vidaus\nvandenys, miškai, parkai ir kiti nekilnojamieji daiktai;\n2) žemės gelmės,\ntaip pat valstybinės reikšmės vidaus vandenys, miškai, parkai, keliai bei\nkilnojamosios ir nekilnojamosios kultūros vertybės ir paminklai, jei bet koks\nšiame punkte išvardytas turtas valstybei nuosavybės teise priklauso įstatymų\nnustatyta tvarka;\n3) Lietuvos\nbankui, valstybės institucijoms, valstybės įmonėms, įstaigoms bei\norganizacijoms, savivaldybėms ir šio Įstatymo 9 straipsnyje nustatytais\natvejais kitiems juridiniams asmenims patikėjimo teise perduoti pastatai ar jų\ndalys, statiniai ar įrenginiai;\n4) kitas ilgalaikis\nmaterialusis turtas.“\n2. 3 straipsnio\n3 dalies 5 punkte išbraukti žodžius „valstybės\ninstitucijų, valstybės įmonių, įstaigų ir organizacijų vardu gauti“, 6 punktą\npripažinti netekusiu galios, buvusį 7 punktą laikyti 6 punktu ir šią dalį\nišdėstyti taip:\n„3. Valstybės\nnematerialusis turtas yra:\n1) valstybės\nvardas;\n2) Lietuvos\nRespublikos heraldikos objektai;\n3) teisės į oro\nerdvę virš Lietuvos Respublikos teritorijos, jos kontinentinį šelfą bei\nekonominę zoną Baltijos jūroje;\n4) radijo dažnių\ništekliai;\n5) patentai ir licencijos, taip pat teisės, atsirandančios iš patentų\nir licencijų, valstybiniai sertifikavimo ženklai, techniniai projektiniai\ndokumentai, valstybės valdoma informacija, kurios naudojimą reglamentuoja kiti\nįstatymai, informacijos apdorojimo programos ir intelektinės veiklos\nrezultatai;\n6) kitas\nnematerialusis turtas.“\n3. Pakeisti 3\nstraipsnio 4 dalį ir ją išdėstyti taip:\n„4. Valstybės\nfinansinis turtas yra:\n1) pagal\nįstatymus ir kitus teisės aktus iš mokesčių, rinkliavų ir kitų įmokų gaunami valstybės\nbiudžeto, valstybės pinigų fondų piniginiai ištekliai;\n2) Lietuvos\nbanko kapitalas;\n3) valstybei\nnuosavybės teise priklausantys vertybiniai popieriai ir turtinės teisės,\natsirandančios iš šių vertybinių popierių;\n4) reikalavimo\nteisė į valstybės išduotas paskolas;\n5) kitas\nfinansinis turtas.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 3 ir 4 dalių pakeitimas",
      "content": "1. 4 straipsnio\n3 dalies 2 punkte išbraukti žodžius „savivaldybės įmonių, įstaigų ir\norganizacijų vardu gauti“, 3 punktą pripažinti netekusiu galios, buvusį 4\npunktą laikyti 3 punktu ir šią dalį išdėstyti taip:\n„3. Savivaldybių\nnematerialusis turtas yra:\n1) savivaldybių\nheraldikos objektai;\n2) patentai ir licencijos, taip pat teisės, atsirandančios iš patentų\nir licencijų, sertifikavimo ženklai, techniniai projektiniai dokumentai,\ninformacijos apdorojimo programos ir intelektinės veiklos rezultatai;\n3) kitas\nnematerialusis turtas.“\n2. Pakeisti 4\nstraipsnio 4 dalį ir ją išdėstyti taip:\n„4. Savivaldybių\nfinansinis turtas yra:\n1) pagal\nįstatymus ir kitus teisės aktus iš mokesčių, rinkliavų ir kitų įmokų gaunami\nsavivaldybės biudžeto piniginiai ištekliai;\n2) savivaldybėms\nnuosavybės teise priklausantys vertybiniai popieriai ir turtinės teisės,\natsirandančios iš šių vertybinių popierių;\n3) reikalavimo\nteisė į savivaldybės išduotas paskolas;\n4) kitas\nfinansinis turtas.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 2 punkto pakeitimas",
      "content": "Pakeisti 6\nstraipsnio 2 punktą ir jį išdėstyti taip:\n„2) savivaldybės tarybos sutikimu perimdama valstybės turtą\nsavivaldybių savarankiškosioms ir priskirtosioms (ribotai savarankiškoms)\nfunkcijoms įgyvendinti, kai šis turtas perduodamas savivaldybių nuosavybėn\npagal Vyriausybės nutarimus;“."
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 3 dalies pakeitimas",
      "content": "7 straipsnio 3\ndalyje vietoj skaičiaus „3“ įrašyti skaičių „4“ ir šią dalį išdėstyti taip:\n„3. Subjektų,\nvaldančių, naudojančių valstybės turtą ir disponuojančių juo, teises ir\npareigas nustato įstatymai, Vyriausybės nutarimai, šių subjektų įstatai\n(nuostatai) ir šio Įstatymo 9 straipsnio 4 dalyje nustatytais atvejais – turto\npatikėjimo sutartis.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 1 dalies 1 punkto pakeitimas",
      "content": "8 straipsnio 1\ndalies 1 punkte vietoj žodžių „nuosavybės teise“ įrašyti žodžius\n„įgyvendindamos turto savininko funkcijas“ ir šį punktą išdėstyti taip:\n„1) savivaldybių\ntarybos pagal Vietos savivaldos įstatymą -\nįgyvendindamos turto savininko funkcijas;“."
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 8¹ straipsniu",
      "content": "Papildyti\nĮstatymą 8¹ straipsniu:\n„8¹\nstraipsnis. Valstybės ir savivaldybių turto valdymo, naudojimo ir disponavimo\njuo principai\nValstybės ir\nsavivaldybių turtas turi būti valdomas, naudojamas ir juo disponuojama\nvadovaujantis šiais principais:\n1) visuomeninės\nnaudos; šis principas reiškia, kad valstybės ir savivaldybių turtas turi būti\nvaldomas, naudojamas ir juo disponuojama rūpestingai, siekiant užtikrinti\nvisuomenės interesų tenkinimą;\n2) efektyvumo;\nšis principas reiškia, kad sprendimais, susijusiais su valstybės ir savivaldybių\nturto valdymu, naudojimu ir disponavimu juo, turi būti siekiama maksimalios\nnaudos visuomenei;\n3) racionalumo;\nšis principas reiškia, kad valstybės ir savivaldybių turtas turi būti\ntausojamas, nešvaistomas ir racionaliai tvarkomas;\n4) viešosios\nteisės; šis principas reiškia, kad sandoriai dėl valstybės ir savivaldybių\nturto turi būti sudaromi tik teisės aktų, reglamentuojančių disponavimą\nvalstybės ir (ar) savivaldybių turtu, nustatytais atvejais ir būdais.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio 1 ir 2 dalių pakeitimas",
      "content": "1. 9 straipsnio\n1 dalyje po žodžio „tvarka“ įrašyti žodžius „išskyrus šio Įstatymo 16¹\nstraipsnio 7 dalyje nustatytą išimtį“ ir šią dalį išdėstyti taip:\n„1. Valstybės\nturtas patikėjimo teise valdyti, naudoti ir disponuoti perduodamas Vyriausybės\nnustatyta tvarka, išskyrus šio Įstatymo 161 straipsnio 7 dalyje\nnustatytą išimtį, jeigu Lietuvos Respublikos įstatymai nenustato kitaip.“\n2. 9 straipsnio\n2 dalyje po žodžio „savivaldybės“ įrašyti žodžius „ir šio Įstatymo 16¹\nstraipsnyje nustatytais atvejais akcinė bendrovė Turto bankas“ ir šią dalį\nišdėstyti taip:\n„2. Valstybės\nturtą patikėjimo teise valdo, naudoja ir juo disponuoja valstybės įmonė\nValstybės turto fondas, o turtą, kuris Vyriausybės nutarimu neperduotas šiam\nfondui, – valstybės institucijos, Lietuvos bankas, valstybės įmonės, įstaigos\nir organizacijos, taip pat šio Įstatymo 10 straipsnyje nustatytais atvejais\nsavivaldybės ir šio Įstatymo 161 straipsnyje nustatytais atvejais\nakcinė bendrovė Turto bankas.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "Pakeisti 10\nstraipsnį ir jį išdėstyti taip:\n„10 straipsnis. Savivaldybėms perduodamo valstybės turto valdymas,\nnaudojimas ir disponavimas juo patikėjimo teise\n1. Patikėjimo teise savivaldybės valdo, naudoja ir\ndisponuoja:\n1) valstybės turtu, kuris pagal Valstybės turto\nperdavimo savivaldybių nuosavybėn įstatymą priskirtas savivaldybių nuosavybei,\nbet dar neperduotas jų nuosavybėn. Jeigu savivaldybė atsisako perimti\nnuosavybėn jai perduodamą valstybės turtą, Vyriausybės nutarimu šis turtas gali\nbūti perduotas valstybės institucijoms, valstybės įmonėms, įstaigoms ir\norganizacijoms;\n2) valstybės turtu, kuris Vyriausybės nutarimais\nsavivaldybėms perduodamas valstybinėms (perduotoms savivaldybėms) bei\npriskirtosioms (ribotai savarankiškoms) funkcijoms atlikti.\n2. Jeigu\npasikeičia valstybinės (perduotos savivaldybėms) ar priskirtosios (ribotai\nsavarankiškos) funkcijos ar jų subjektai arba perduotas valstybės turtas tapo\nnereikalingas šioms funkcijoms įgyvendinti, Vyriausybės nutarimu šis turtas\npatikėjimo teise gali būti perduotas kitiems šio Įstatymo 7 straipsnio 2 dalyje\nnurodytiems subjektams.“"
    },
    {
      "provision_ref": "art9",
      "section": "9",
      "title": "9 straipsnis. 11 straipsnio 3 dalies pakeitimas",
      "content": "11 straipsnio 3\ndalies pirmame sakinyje po žodžių „funkcijoms įgyvendinti“ įrašyti žodžius „ir\ntik tais atvejais, kai jie pagal įstatymus gali atlikti savivaldybių funkcijas“,\ntrečiame sakinyje po žodžių „patikėjimo sutartį“ įrašyti žodžius „ir juridinis\nasmuo, pagal įstatymus galintis atlikti savivaldybių funkcijas“ ir šią dalį\nišdėstyti taip:\n„3. Kitiems\njuridiniams asmenims savivaldybės turtas patikėjimo teise gali būti perduodamas\npagal turto patikėjimo sutartį savivaldybių funkcijoms įgyvendinti ir tik tais\natvejais, kai jie pagal įstatymus gali atlikti savivaldybių funkcijas.\nSprendimą dėl turto perdavimo patikėjimo teise kitiems juridiniams asmenims\npriima savivaldybės taryba. Tokiame sprendime turi būti nurodyta savivaldybės\ninstitucija ar įstaiga, įgaliota sudaryti turto patikėjimo sutartį, ir\njuridinis asmuo, pagal įstatymus galintis atlikti savivaldybių funkcijas. Kiti juridiniai\nasmenys, kuriems savivaldybės turtas perduotas pagal turto patikėjimo sutartį,\nnegali šio turto perduoti nuosavybės teise kitiems asmenims, jo įkeisti ar\nkitaip suvaržyti daiktines teises į jį, juo garantuoti, laiduoti ar kitu būdu\njuo užtikrinti savo ir kitų asmenų prievolių įvykdymą, jo išnuomoti, suteikti\npanaudos pagrindais ar perduoti jį kitiems asmenims naudotis kitu būdu. Šis\nturtas gali būti naudojamas tik savivaldybių funkcijoms įgyvendinti. Turto\npatikėjimo sutartyje gali būti nustatyta ir kitų apribojimų. Savivaldybės\ninstitucija ar įstaiga, sudariusi turto patikėjimo sutartį, privalo prižiūrėti,\nkad sutartis būtų tinkamai vykdoma. Turto patikėjimo sutartis pasibaigia\nCivilinio kodekso nustatytais atvejais. Sutartį sudariusi savivaldybės\ninstitucija ar įstaiga privalo atsisakyti patikėjimo sutarties remdamasi\nCivilinio kodekso 6.967 straipsnio 1 dalies 5 punktu, jei juridinis asmuo\n(patikėtinis) nebegali (ar atsisako) įgyvendinti savivaldybių funkcijų, kurioms\nįgyvendinti pagal patikėjimo sutartį buvo perduotas turtas. Pasibaigus turto\npatikėjimo sutarčiai, turtą patikėjimo teise valdo, naudoja ir juo disponuoja\nsutartį pasirašiusi savivaldybės institucija ar įstaiga, jei savivaldybės\ntaryba nenustato kitaip.“"
    },
    {
      "provision_ref": "art10",
      "section": "10",
      "title": "10 straipsnis. 13 straipsnio 1 dalies 1, 3, 4 punktų",
      "content": "pakeitimas ir straipsnio papildymas 4, 5 dalimis\n1. Pakeisti 13\nstraipsnio 1 dalies 1 punktą ir jį išdėstyti taip:\n„1) viešosioms\nįstaigoms, kai bent vienas iš jų dalininkų yra valstybė ar savivaldybė, kurioms\natstovauja valstybės ar savivaldybių institucija, arba viešosioms švietimo\nįstaigoms, turinčioms Švietimo ir mokslo ministerijos leidimus (licencijas)\nmokyti, ir viešosioms įstaigoms, tenkinančioms visuomenės interesą muziejų\nsistemoje;“.\n2. 13 straipsnio\n1 dalies 3 punkte išbraukti žodžius „organizacijoms bei“ ir šį punktą išdėstyti\ntaip:\n„3) labdaros ir\nparamos fondams;“.\n3. 13 straipsnio\n1 dalies 4 punkte išbraukti žodžius „visuomeninėms organizacijoms“, „asociacijų\nsąjungoms“ ir šį punktą išdėstyti taip:\n„4) asociacijoms\nir politinėms partijoms;“.\n4. Papildyti 13\nstraipsnį 4 dalimi:\n„4. Asmenys, kuriems valstybės ir savivaldybių turtas perduotas\nneatlygintinai naudotis, negali jo išnuomoti ar kitaip perduoti naudotis\ntretiesiems asmenims.“\n5. Papildyti 13\nstraipsnį 5 dalimi:\n„5. Šio\nstraipsnio nuostatos netaikomos, kai vadovaujantis šio Įstatymo 161\nstraipsniu valstybei nuosavybės teise priklausantis nekilnojamasis turtas\nsuteikiamas pagal panaudos sutartį.“"
    },
    {
      "provision_ref": "art11",
      "section": "11",
      "title": "11 straipsnis. 14 straipsnio pavadinimo, 2, 3, 4 ir",
      "content": "6 dalių pakeitimas\nPakeisti 14\nstraipsnio pavadinimą, 2, 3, 4, 6 dalis ir visą straipsnį išdėstyti taip:\n„14\nstraipsnis. Valstybės ir savivaldybių materialiojo turto nuoma\n1. Sprendimą dėl valstybės ilgalaikio materialiojo turto\nnuomos gali priimti valstybės turto valdytojas, jei tas ilgalaikis materialusis\nturtas:\n1) neskirtas šalies gynybai ar saugumui užtikrinti;\n2) neįtrauktas į privatizavimo programą;\n3) nereikalingas valstybės funkcijoms įgyvendinti.\n2. Valstybės\nilgalaikis materialusis turtas išnuomojamas viešo konkurso būdu, išskyrus\natvejus, kuriais Vyriausybės nustatyta tvarka ir sąlygomis ilgalaikį\nmaterialųjį turtą išnuomoja ne konkurso būdu:\n1) Vyriausybė,\nvykdydama Lietuvos Respublikos tarptautines sutartis, arba kai toks turtas\nišnuomojamas užsienio valstybių ambasadoms ar konsulinėms įstaigoms, taip pat\ntarptautinių organizacijų atstovybėms;\n2) valstybės\nturto valdytojas, kai ilgalaikis materialusis turtas išnuomojamas trumpalaikiam\nneatidėliotinam darbui (avarijų, stichinių nelaimių likvidavimui ir pan.) ar\ntrumpalaikiam renginiui (parodai, sporto varžyboms, pasitarimams,\nseminarams, šventėms, kultūros renginiams, darbuotojų socialinėms reikmėms)\norganizuoti. Bendra turto nuomos trukmė šiems darbams ar renginiams negali būti\nilgesnė kaip 30 dienų per kalendorinius metus.\n3. Valstybės\ntrumpalaikis materialusis turtas Vyriausybės nustatyta tvarka gali būti\nišnuomojamas kartu su ilgalaikiu materialiuoju turtu, jei tuo siekiama\nužtikrinti efektyvią ilgalaikio materialiojo turto nuomą.\n4. Vyriausybė\nturi nustatyti viešo nuomos konkurso organizavimo taisykles, kuriose\nturi būti:\n1) nuomos konkurso\ntaikymo tvarka;\n2)\nreglamentuotos valstybės turto valdytojo pareigos organizuojant nuomos\nkonkursą;\n3) pagrindiniai\nnuomos sutarties reikalavimai ir patvirtinta pavyzdinė nuomos sutartis.\n5. Nuomos sutartyje turi būti nustatyti Vyriausybės ar\nsavivaldybės tarybos numatyto dydžio delspinigiai už nuomininko praleistą\nnuomos mokesčio mokėjimo terminą, jeigu kiti įstatymai nenustato ko kita. Jei\nnuomos sutartyje delspinigiai nenustatyti, tai nuomininkas moka 0,05 procento\ndydžio delspinigius už kiekvieną pavėluotą dieną. Nuomininkui, pagerinusiam\nišsinuomotą turtą, už pagerinimą neatlyginama.\n6. Savivaldybei nuosavybės teise priklausantis materialusis turtas\nišnuomojamas savivaldybės tarybos nustatyta tvarka.“"
    },
    {
      "provision_ref": "art12",
      "section": "12",
      "title": "12 straipsnis. 15 straipsnio pakeitimas",
      "content": "Pakeisti 15\nstraipsnį ir jį išdėstyti taip:\n„15\nstraipsnis. Valstybės ir savivaldybių turto apskaita, indeksavimas ir valstybei\nir savivaldybėms nuosavybės teise priklausančio turto ataskaita\n1.\nValstybės ir savivaldybių turto apskaita tvarkoma įstatymų nustatyta tvarka.\n2. Viso\nvalstybei nuosavybės teise priklausančio turto ataskaitą\nrengia Statistikos departamentas Vyriausybės nustatyta tvarka. Kiekvienais\nmetais iki rugpjūčio 1 dienos Statistikos departamentas valstybei nuosavybės\nteise priklausančio turto ataskaitos projektą pateikia Valstybės kontrolei, o\nši iki spalio 1 dienos pateikia Statistikos departamentui preliminarias\nišvadas. Statistikos departamentas, įvertinęs Valstybės kontrolės pateiktas\npreliminarias išvadas, iki lapkričio 1 dienos pateikia Valstybės kontrolei ir\nVyriausybei valstybei nuosavybės teise priklausančio turto ataskaitą.\nVyriausybė kiekvienais metais iki gruodžio 1 dienos, vadovaudamasi šio Įstatymo\nnuostatomis, privalo pateikti Seimui valstybės turto ataskaitą. Nuo 2008 m. sausio 1 d. Statistikos departamento atliekamas funkcijas rengiant valstybei nuosavybės teise\npriklausančio turto ataskaitą perima Finansų ministerija.\n3. Savivaldybei\nnuosavybės teise priklausančio turto ir patikėjimo teise valdomo valstybės\nturto ataskaitą rengia savivaldybės administracija Vyriausybės nustatyta\ntvarka. Šią ataskaitą savivaldybės administracija teikia Vietos savivaldos\nįstatyme numatytoms savivaldybės institucijoms ir Statistikos departamentui.\n4. Valstybei ir\nsavivaldybei nuosavybės teise priklausantis registruotinas turtas turi būti\nteisės aktų nustatyta tvarka registruojamas viešuosiuose registruose.\n5. Užtikrinant\nsprendimų, susijusių su valstybei nuosavybės teise priklausančio turto valdymu,\nnaudojimu ir disponavimu juo, kokybę ir jų priėmimo procedūrų koordinavimą,\nnaudojamasi valstybės turto informacinės paieškos sistema. Valstybės turto\ninformacinės paieškos sistemą tvarko Vyriausybės įgaliota valstybės institucija\nar valstybės įmonė. Vyriausybė tvirtina valstybės turto informacinės paieškos\nsistemos nuostatus.“"
    },
    {
      "provision_ref": "art13",
      "section": "13",
      "title": "13 straipsnis. 16 straipsnio pakeitimas",
      "content": "Pakeisti 16\nstraipsnį ir jį išdėstyti taip:\n„16\nstraipsnis. Valstybės ir savivaldybių reikmėms įgytas turtas\n1. Valstybės\ninstitucijos, įmonės, įstaigos ir organizacijos įgytą turtą valdo, naudoja ir\njuo disponuoja patikėjimo teise. Įgytas turtas nuosavybės teise priklauso\nvalstybei.\n2. Savivaldybės\nįmonės, įstaigos ir organizacijos įgytą turtą valdo, naudoja ir juo disponuoja\npatikėjimo teise. Įgytas turtas nuosavybės teise priklauso savivaldybei.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 161 straipsniu",
      "content": "Papildyti\nĮstatymą 161 straipsniu:\n„161\nstraipsnis. Valstybės nekilnojamojo turto atnaujinimas\n1. Valstybės\nnekilnojamasis turtas, reikalingas valstybinėms funkcijoms įgyvendinti, gali\nbūti atnaujinamas laikantis šiame Įstatyme nustatytų principų.\n2. Valstybės\nnekilnojamasis turtas gali būti atnaujinamas, kai jis neatitinka valstybės\nįmonių, įstaigų ar organizacijų poreikių įgyvendinant valstybines funkcijas.\nŠis turtas gali būti atnaujinamas jį rekonstruojant arba įsigyjant (perkant,\nstatant ir pan.) naują nekilnojamąjį turtą. Valstybės nekilnojamasis turtas\natnaujinamas įsigyjant naują nekilnojamąjį turtą tuo atveju, kai turimą\nvalstybės nekilnojamąjį turtą netikslinga atnaujinti rekonstrukcijos būdu.\n3. Valstybės\nnekilnojamasis turtas atnaujinamas pagal Vyriausybės patvirtintą atnaujinamo\nvalstybės nekilnojamojo turto sąrašą. Atnaujinamo valstybės nekilnojamojo turto\nsąrašo sudarymo tvarką nustato Vyriausybė.\n4. Valstybės\nnekilnojamojo turto atnaujinimo organizavimo ir koordinavimo funkcijas\nįgyvendina akcinė bendrovė Turto bankas (valstybės nekilnojamojo turto\natnaujinimo organizatorius). Valstybės nekilnojamojo turto atnaujinimo\norganizatoriaus veiklą reglamentuoja Lietuvos Respublikos akcinės bendrovės\nTurto banko įstatų patvirtinimo įstatymas ir kiti teisės aktai.\n5. Atnaujinant\nvalstybės nekilnojamąjį turtą, valstybės nekilnojamojo turto atnaujinimo\norganizatorius ir valstybės turto valdytojas sudaro susitarimą, kuriame turi\nbūti nurodyta:\n1) kad valstybės\nturto valdytojas, valstybės nekilnojamojo turto atnaujinimo organizatoriui\nperduodantis nekilnojamąjį turtą patikėjimo teise (jeigu reikalinga), šiuo ar\nkitu suteikiamu valstybės funkcijoms įgyvendinti reikalingu nekilnojamuoju\nturtu naudosis panaudos teisėmis tol, kol atnaujintas nekilnojamasis turtas jam\nbus perduotas patikėjimo teise; taip pat panaudos gavėjo pareiga apdrausti\nnekilnojamąjį turtą ir aptartos kitos panaudos sąlygos ir tvarka;\n2) valstybės\nnekilnojamojo turto atnaujinimo organizatoriui perduodamo valstybės\nnekilnojamojo turto atnaujinimo terminai;\n3) valstybės\nnekilnojamojo turto atnaujinimo organizatoriaus veiksmai atnaujinant perduotą\nvalstybės nekilnojamąjį turtą, kaip susitarimo šalys pasiskirsto funkcijas\natnaujinant valstybės nekilnojamąjį turtą;\n4) kiek\ntikslinės paskirties, skolintų lėšų susitarimo šalys įdės įgyvendindamos\nvalstybės nekilnojamojo turto atnaujinimo investicinį projektą;\n5) valstybės\nnekilnojamajam turtui atnaujinti reikalingo papildomo finansavimo šaltiniai\n(jeigu reikalinga);\n6) valstybės\nnekilnojamojo turto atnaujinimo organizatoriui mokamas atlygis už valstybės\nnekilnojamojo turto atnaujinimo organizavimą;\n7) kaip bus\natsiskaitoma su valstybės nekilnojamojo turto atnaujinimo organizatoriumi už\nsavų ar skolintų lėšų panaudojimą atnaujinant valstybės nekilnojamą turtą.\n6. Šio\nstraipsnio 5 dalyje nurodytam susitarimui turi pritarti valstybės nekilnojamojo\nturto atnaujinimo organizatoriaus valdyba. Jeigu valdyba susitarimui\nnepritaria, valstybės turto valdytojas turi teisę sprendimo projektą teikti\nsvarstyti Vyriausybei. Vyriausybės sprendimas yra galutinis.\n7. Valstybės\nnekilnojamojo turto, kuris įtrauktas į Vyriausybės patvirtintą atnaujinamo\nturto sąrašą, valdytojas po šio straipsnio 5 dalyje numatyto susitarimo\nsudarymo savo sprendimu perduoda turtą valstybės nekilnojamojo turto\natnaujinimo organizatoriui patikėjimo teise (jeigu reikalinga). Jeigu valstybės\nnekilnojamasis turtas atnaujinamas įsigyjant naują nekilnojamąjį turtą, šį\nturtą patikėjimo teise valdo valstybės nekilnojamojo turto atnaujinimo\norganizatorius iki atnaujinto turto perdavimo valstybės turto valdytojui.\nNekilnojamasis turtas, atnaujintas įgyjant naują nekilnojamąjį turtą, yra\nvalstybės nuosavybė.\n8. Valstybės\nnekilnojamojo turto atnaujinimo organizatorius jam perduotą valstybės\nnekilnojamąjį turtą, kurį reikia atnaujinti įsigyjant naują turtą, parduoda\naukciono būdu Vyriausybės nustatyta tvarka. Kartu su šiuo turtu parduodamas jam\npriskirtas valstybinės žemės sklypas, išskyrus įstatymų nustatytus atvejus.\nLėšos, gautos už parduotą nekilnojamąjį turtą, kurį reikia atnaujinti, ir kartu\nparduotą jam priskirtą valstybinės žemės sklypą, naudojamos su turto atnaujinimu\nsusijusioms prievolėms įvykdyti, Vyriausybės nustatyta tvarka apskaičiuotam\natlygiui už valstybės nekilnojamojo turto atnaujinimo koordinavimą,\norganizavimą mokėti ir kitoms faktinėms su turto įsigijimu susijusioms\nišlaidoms padengti.\n9. Jeigu, pardavus\nnekilnojamąjį turtą, kurį reikia atnaujinti, ir atskaičius šio straipsnio 8\ndalyje numatytas išlaidas, lieka nepanaudotų lėšų, jos gali būti Vyriausybės\nnustatyta tvarka naudojamos tik kito valstybės nekilnojamojo turto atnaujinimui\nprioritetą teikiant valstybės turto valdytojo poreikių tenkinimui.\n10. Valstybės nekilnojamojo turto atnaujinimo\norganizatorius Finansų ministerijos pritarimu turi teisę skolintis lėšų, kurių\nreikia valstybės nekilnojamajam turtui atnaujinti. Valstybės nekilnojamojo\nturto atnaujinimo organizatorius prievolių, susijusių su valstybės\nnekilnojamojo turto atnaujinimu, įvykdymui užtikrinti gali įkeisti atnaujinamą\nvalstybės nekilnojamąjį turtą, išskyrus Seimo rūmus, Vyriausybės rūmus,\nLietuvos Respublikos Prezidento rezidenciją, Ministro Pirmininko rezidenciją ir\nkitą turtą, kuris pagal įstatymus gali būti tik valstybės nuosavybė.\n11. Valstybės nekilnojamojo turto atnaujinimo organizatoriaus\nprašymu Vyriausybė jos nustatyta tvarka turi teisę skolintis lėšų, reikalingų\nvalstybės nekilnojamajam turtui atnaujinti. Prireikus Vyriausybei atstovaujanti\nFinansų ministerija šiam tikslui turi teisę valstybės vardu skolintis lėšų\nvidaus ir užsienio rinkose imdama paskolas, išleisdama Vyriausybės vertybinius\npopierius ir kitus įsipareigojamuosius skolos dokumentus.“"
    },
    {
      "provision_ref": "art15",
      "section": "15",
      "title": "15 straipsnis. 17 straipsnio pakeitimas",
      "content": "Pakeisti 17\nstraipsnį ir jį išdėstyti taip:\n„17\nstraipsnis. Valstybės ir savivaldybių turto perdavimas kitų subjektų nuosavybėn\n1. Valstybei nuosavybės teise priklausantis turtas kitų subjektų\nnuosavybėn perduodamas:\n1) jį\nprivatizuojant pagal įstatymus;\n2) parduodant\npastatus ar jų dalis, statinius ar įrenginius užsienio valstybėms jų\ndiplomatinėms ir konsulinėms įstaigoms įkurti, taip pat tarptautinėms\norganizacijoms jų atstovybėms įkurti;\n3) parduodant\nužsienio valstybėje esantį nekilnojamąjį turtą;\n4) nematerialųjį ir materialųjį turtą (išskyrus nekilnojamuosius\ndaiktus) Vyriausybės nutarimu perduodant savivaldybių nuosavybėn savivaldybių\nsavarankiškosioms ir priskirtosioms (ribotai savarankiškoms) funkcijoms\nįgyvendinti;\n5)\nnekilnojamuosius daiktus Vyriausybės nutarimu perduodant savivaldybių\nnuosavybėn savivaldybių savarankiškosioms ir priskirtosioms (ribotai\nsavarankiškoms) funkcijoms įgyvendinti, jei šis turtas yra pripažintas\nnereikalingu pagal šio Įstatymo 22 straipsnio 1 dalies 8 punkto nuostatas;\n6) valstybei\npriklausančių viešųjų įstaigų dalininko (savininko) teises Vyriausybės nutarimu\nperduodant savivaldybėms savivaldybių savarankiškosioms ir priskirtosioms\n(ribotai savarankiškoms) funkcijoms įgyvendinti;\n7) kitais šio\nĮstatymo ir kitų įstatymų nustatytais būdais.\n2. Savivaldybei\nnuosavybės teise priklausantis turtas kitų subjektų nuosavybėn perduodamas:\n1) jį\nprivatizuojant pagal įstatymus;\n2) perduodant jį\nvalstybės arba kitos savivaldybės nuosavybėn;\n3) kitais šio\nĮstatymo ir kitų įstatymų nustatytais būdais.\n3. Sprendimą dėl\nšio straipsnio 1 dalies 2 punkte nurodyto turto pardavimo užsienio valstybėms\njų diplomatinėms ir konsulinėms įstaigoms įkurti, taip pat tarptautinėms\norganizacijoms jų atstovybėms įkurti ir sprendimą dėl šio straipsnio 1 dalies 3\npunkte nurodyto užsienio valstybėje esančio turto pardavimo priima Vyriausybė.\nTokiame sprendime turi būti nurodyta valstybės institucija ar įstaiga, įgaliota\nsudaryti turto pirkimo–pardavimo sutartį. Šio straipsnio 1 dalies 2 punkte\nnurodytas turtas parduodamas jį įvertinus pagal Turto ir\nverslo vertinimo pagrindų įstatymą. Šio straipsnio 1 dalies 3 punkte\nnurodytas turtas parduodamas rinkos kaina.\n4. Savivaldybės\nturtas savivaldybės tarybos sprendimu gali būti perduotas valstybės arba kitos\nsavivaldybės nuosavybėn, kai yra atitinkamai Vyriausybės ar jos įgaliotos\ninstitucijos arba kitos savivaldybės tarybos sutikimas. Užsienio valstybėje\nesantis savivaldybės nekilnojamasis turtas rinkos kaina parduodamas\nsavivaldybės tarybos sprendimu.\n5. Valstybės ir\nsavivaldybių turtas negali būti perduodamas kitiems juridiniams ar fiziniams\nasmenims ar kitaip susiejamas su turtu jungtinės veiklos sutarties pagrindu.“"
    },
    {
      "provision_ref": "art16",
      "section": "16",
      "title": "16 straipsnis. 18 straipsnio pripažinimas netekusius galios",
      "content": "18 straipsnį pripažinti netekusiu galios."
    },
    {
      "provision_ref": "art17",
      "section": "17",
      "title": "17 straipsnis. 19 straipsnio 1 ir 2 dalių pakeitimas",
      "content": "1. Pakeisti 19\nstraipsnio 1 dalį ir ją išdėstyti taip:\n„1. Valstybės ir\nsavivaldybių turto investavimas – tai valstybei ar savivaldybei nuosavybės\nteise priklausančio turto, kaip įnašo, perdavimas:\n1) viešajai\nįstaigai, akcinei bendrovei ar uždarajai akcinei bendrovei vykdant steigimo\nsutartyje prisiimtus steigėjo turtinius įsipareigojimus;\n2) didinant\nviešosios įstaigos dalininkų kapitalą arba akcinės bendrovės ar uždarosios\nakcinės bendrovės įstatinį kapitalą, jei valstybė ir (ar) savivaldybė yra jų\ndalyvė;\n3) viešajai\nįstaigai nustatant (formuojant) dalininkų kapitalą, jei teisės aktų nustatyta\ntvarka biudžetinė įstaiga pertvarkoma į viešąją įstaigą;\n4) akcinei\nbendrovei ar uždarajai akcinei bendrovei nustatant (formuojant) įstatinį\nkapitalą, jei teisės aktų nustatyta tvarka valstybės ar savivaldybės įmonė\npertvarkoma į akcinę bendrovę ar uždarąją akcinę bendrovę;\n5) steigiamiems ar\nįsteigtiems kitos teisinės formos juridiniams asmenims, kurių veiklos tikslas\nyra tarptautinis bendradarbiavimas, kai tuo siekiama užtikrinti tinkamą\nįstatymuose numatytų valstybės ar savivaldybių funkcijų įgyvendinimą.“\n2. Pakeisti 19\nstraipsnio 2 dalį ir ją išdėstyti taip:\n„2. Sprendimą\ndėl valstybei nuosavybės teise priklausančio turto investavimo priima\nVyriausybė. Sprendimą dėl savivaldybei nuosavybės teise priklausančio turto\ninvestavimo priima savivaldybės taryba. Prieš priimant tokį sprendimą būtina jį\nekonomiškai ir socialiai pagrįsti. Sprendimai dėl valstybės ir savivaldybių\nturto investavimo priimami vadovaujantis Vyriausybės nustatytais kriterijais ir\ntvarka.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo papildymas 191 straipsniu",
      "content": "Papildyti\nĮstatymą 191 straipsniu:\n„191\nstraipsnis. Valstybės ir savivaldybių turtinių ir neturtinių juridinio asmens\ndalyvio teisių atstovavimas\nValstybės ir savivaldybių turtinės ir neturtinės teisės viešosiose\nįstaigose, akcinėse bendrovėse, uždarosiose akcinėse bendrovėse ir kitos teisinės\nformos juridiniuose asmenyse įgyvendinamos Vyriausybės nustatyta tvarka.“"
    },
    {
      "provision_ref": "art19",
      "section": "19",
      "title": "19 straipsnis. 20 straipsnio 1 dalies pakeitimas",
      "content": "20 straipsnio 1\ndalyje išbraukti žodį „pagal“, vietoj žodžio „dalį“ įrašyti žodžius „dalyje ir\nšio Įstatymo 161 straipsnio 10 dalyje nustatytas išimtis“ ir šią\ndalį išdėstyti taip:\n„1. Valstybės\nturtas negali būti įkeistas, išskyrus šio straipsnio 2 dalyje ir šio Įstatymo\n16¹ straipsnio 10 dalyje nustatytas išimtis.“"
    },
    {
      "provision_ref": "art20",
      "section": "20",
      "title": "20 straipsnis. 21 straipsnio 2 ir 4 dalių pakeitimas",
      "content": "1. 21 straipsnio\n2 dalyje vietoj skaičiaus „4“ įrašyti skaičių „2“ ir šią dalį\nišdėstyti taip:\n„2. Valstybės\nkontrolė kasmet iki gruodžio 1 dienos pateikia Seimui išvadą dėl šio Įstatymo\n15 straipsnio 2 dalyje nurodytos ataskaitos.“\n2. 21 straipsnio\n4 dalyje vietoj skaičiaus „5“ įrašyti skaičių „3“ ir šią dalį išdėstyti taip:\n„4. Savivaldybės\nkontrolierius (kontrolieriaus tarnyba) pateikia savivaldybės tarybai (tarybos\nnustatyta tvarka bei terminais) išvadą dėl šio Įstatymo 15 straipsnio 3 dalyje\nnurodytos ataskaitos.“"
    },
    {
      "provision_ref": "art21",
      "section": "21",
      "title": "21 straipsnis. 22 straipsnio 1 dalies 6, 8 punktų, 2",
      "content": "ir 4 dalių pakeitimas\n1. Pakeisti 22\nstraipsnio 1 dalies 6 punktą ir jį išdėstyti taip:\n„6) jo negalima naudoti dėl trečiųjų asmenų veikos\nir šis faktas yra tinkamai įformintas. Pripažinto negalimu naudoti dėl trečiųjų\nasmenų veikos materialiojo turto vertė perkeliama į finansinį turtą (gautinas\nlėšas);“.\n2. 22 straipsnio\n1 dalies 8 punkte prieš žodį „nelieka“ įrašyti žodžius „jis nereikalingas\nvalstybės ar savivaldybės funkcijoms įgyvendinti ir (ar)“ ir šį punktą\nišdėstyti taip:\n„8) jis\nnereikalingas valstybės ar savivaldybės funkcijoms įgyvendinti ir (ar) nelieka\nkur jį pritaikyti.“\n3. 22 straipsnio\n2 dalies pirmame sakinyje po žodžio „netikslinga“ įrašyti žodžius „išskyrus šio\nstraipsnio 1 dalies 8 punkte nustatytą atvejį“ ir šią dalį išdėstyti taip:\n„2.\nNematerialusis turtas, ilgalaikis ir trumpalaikis materialusis turtas gali būti\npripažintas nereikalingu arba netinkamu (negalimu) naudoti, kai jį atnaujinti\nekonomiškai netikslinga, išskyrus šio straipsnio 1 dalies 8 punkte nustatytą\natvejį. Laikoma, kad turtą atnaujinti ekonomiškai netikslinga, kai jo remonto\n(rekonstravimo) išlaidos lygios naujo tokios pat paskirties ir to paties\npajėgumo turto įsigijimo kainai ar ją viršija.“\n4. 22 straipsnio\n4 dalį papildyti sakiniu ir ją išdėstyti taip:\n„4. Sprendimą\ndėl valstybės ar savivaldybių turto pripažinimo nereikalingu arba netinkamu\n(negalimu) naudoti priima turto valdytojas, išskyrus šio Įstatymo 9 straipsnio\n4 dalyje bei 11 straipsnio 3 dalyje numatytus asmenis. Sprendimas dėl turto,\nkurį valdo šio Įstatymo 9 straipsnio 4 dalyje bei 11 straipsnio 3 dalyje\nnumatyti asmenys, pripažinimo nereikalingu arba netinkamu (negalimu) naudoti\npriimamas jį gražinus valstybės ar savivaldybės institucijai ar įstaigai,\nsudariusiai sutartį. Pagal šio straipsnio 1 dalies 8 punkto nuostatas priimami\nturto valdytojų sprendimai dėl valstybės nekilnojamųjų daiktų pripažinimo\nnereikalingais valstybės ir savivaldybės funkcijoms įgyvendinti turi būti\nsuderinti su Vyriausybės įgaliota institucija.“"
    },
    {
      "provision_ref": "art22",
      "section": "22",
      "title": "22 straipsnis. 23 straipsnio pakeitimas",
      "content": "Pakeisti 23\nstraipsnio 1, 2, 4, 5, 6 dalis ir šį straipsnį išdėstyti taip:\n„23\nstraipsnis. Nereikalingo arba netinkamo (negalimo) naudoti valstybės ir\nsavivaldybių turto panaudojimas ir nurašymas\n1. Panaudoti\nnereikalingą ar netinkamą (negalimą) naudoti valstybės ar savivaldybės\nnematerialųjį, ilgalaikį ir trumpalaikį materialųjį turtą, išskyrus šio\nĮstatymo 22 straipsnio 1 dalies 6 punkte nurodytą atvejį, galima šiais būdais:\n1) perduodant\npatikėjimo teise 9, 10 ir 11 straipsniuose nustatytais atvejais ir tvarka;\n2) perduodant\npagal panaudos sutartį šio Įstatymo 13 straipsnyje nustatytais atvejais ir\ntvarka;\n3) investuojant\nšio Įstatymo 19 straipsnyje nustatytais atvejais ir tvarka;\n4) parduodant\nviešuose prekių aukcionuose (išskyrus nekilnojamuosius daiktus bei Lietuvos\nRespublikos diplomatinių atstovybių, konsulinių įstaigų ir atstovybių prie\ntarptautinių organizacijų valdomą turtą) Vyriausybės nustatyta tvarka;\n5)\nnekilnojamuosius daiktus parduodant pagal Valstybės ir savivaldybių turto\nprivatizavimo įstatymą;\n6) parduodant\nLietuvos Respublikos diplomatinių atstovybių, konsulinių įstaigų ir atstovybių\nprie tarptautinių organizacijų valdomą turtą (išskyrus nekilnojamuosius\ndaiktus) Vyriausybės nustatyta tvarka;\n7) perduodant\nvalstybės ar savivaldybių nuosavybėn šio Įstatymo 6 ir 17 straipsniuose\nnustatytais atvejais ir tvarka;\n8) gyvūnus\nparduodant ar perleidžiant Vyriausybės ar savivaldybės tarybos nustatyta\ntvarka.\n2. Jeigu\nnereikalingo arba netinkamo (negalimo) naudoti valstybės ar savivaldybių\nilgalaikio, trumpalaikio materialiojo turto negalima panaudoti nė vienu iš šio\nstraipsnio 1 dalies 1–7 punktuose nurodytų būdų, jis turi būti nurašomas ir išardomas,\no liekamosios medžiagos įtraukiamos į apskaitą. Likusį turtą, taip pat turtą,\nkurio išardymo išlaidos viršija laukiamą liekamųjų medžiagų vertę, galima\nlikviduoti pašalinus kenksmingumą, jei reikia. Likviduojamas ir nereikalingu\narba netinkamu (negalimu) naudoti pripažintas nematerialusis turtas. Jeigu\nnereikalingų arba netinkamų (negalimų) naudoti valstybei ar savivaldybei\nnuosavybės teise priklausančių gyvūnų negalima panaudoti šio straipsnio 1\ndalies 8 punkte nurodytu būdu, jie turi būti nurašomi šio straipsnio 6 dalyje\nnustatyta tvarka.\n3.\nSu valstybės paslaptis sudarančia informacija susijusio turto, kuris laikantis\nnustatytos valstybės paslaptis sudarančios informacijos apsaugos reikalavimų\nprivalomai turi būti sunaikintas, kai tampa nereikalingas arba netinkamas\n(negalimas) naudoti, sąrašą sudaro naikintino turto valdytojas, t. y. paslapčių\nsubjektais esančios valstybės ar savivaldybių institucijos bei jų steigiamos\nįmonės ir įstaigos, kurių veikla yra susijusi su įslaptintos informacijos\nnaudojimu ar jos apsauga ir kurioms Valstybės ir tarnybos paslapčių įstatymo\nnustatyta tvarka suteikiama teisė įslaptinti bei išslaptinti informaciją,\nsuderinusios jį su Lietuvos Respublikos paslapčių apsaugos koordinavimo\nkomisija.\n4. Valstybės ar\nsavivaldybės institucija, įmonė, įstaiga ar organizacija, panaudojusi turtą šio\nstraipsnio 1 dalyje, išskyrus 1 dalies 2 punktą, nurodytais būdais, turi jį\nnurašyti.\n5. Šio Įstatymo\n22 straipsnio 1 dalies 6 punkte nurodytu atveju nepadengta finansinio turto\n(gautinų lėšų) dalis nurašoma įsiteisėjus prokuroro nutarimui ar ikiteisminio\ntyrimo teisėjo sprendimui dėl ikiteisminio tyrimo nutraukimo arba teismo ar\nteisėjo nutarimui nutraukti administracinio teisės pažeidimo bylą.\n6. Valstybės ir\nsavivaldybių turtas, pripažinus jį nereikalingu arba netinkamu (negalimu) naudoti,\nnurašomas, išardomas ir likviduojamas Vyriausybės nustatyta tvarka. Valstybei\nar savivaldybei priklausantys gyvūnai, pripažinti nereikalingais arba\nnetinkamais (negalimais) naudoti, numarinami Vyriausybės ar jos įgaliotos\ninstitucijos nustatyta tvarka.\n7.\nPardavus nereikalingą arba netinkamą (negalimą) naudoti valstybės ir\nsavivaldybių turtą, atskaičius jo saugojimo ir pardavimo išlaidas, gautos lėšos\nskiriamos:\n1)\ninvesticijoms į valstybės ar savivaldybės įmonę, valdžiusią šį turtą;\n2)\nkai turtą valdo valstybės ar savivaldybių institucijos, įstaigos ir\norganizacijos, – 50 procentų atitinkamai į valstybės ar savivaldybės biudžetą\nir 50 procentų institucijoms, įstaigoms ir organizacijoms.“"
    },
    {
      "provision_ref": "art23",
      "section": "23",
      "title": "23 straipsnis. Įstatymo įsigaliojimas ir įgyvendinimas",
      "content": "1. Šio įstatymo\n12 straipsnyje išdėstyto Valstybės ir savivaldybių turto valdymo, naudojimo ir\ndisponavimo juo įstatymo 15 straipsnio 5 dalis įsigalioja nuo 2008 m. sausio 1 d. Šio įstatymo 14 straipsnis įsigalioja nuo 2007 m. sausio 1 d.\n2. Lietuvos\nRespublikos Vyriausybė iki 2007 m. sausio 1 d. parengia teisės aktus,\nreikalingus šio įstatymo 14 straipsnio nuostatoms įgyvendinti, išskyrus šio\nstraipsnio 3 dalyje nustatytą išimtį.\n3. Siekiant\ntinkamai įgyvendinti šio įstatymo 14 straipsnio nuostatas, Lietuvos Respublikos\nVyriausybė iki 2006 m. rugsėjo 1 d. pateikia Seimui Lietuvos Respublikos\nakcinės bendrovės Turto banko įstatų patvirtinimo įstatymo pakeitimo ir\npapildymo įstatymo projektą.\n4. Lietuvos Respublikos Vyriausybė\niki 2009 m. sausio 1 d. parengia ir patvirtina teisės aktus, reikalingus šio\nįstatymo 12 straipsnyje išdėstyto Valstybės ir savivaldybių turto valdymo,\nnaudojimo ir disponavimo juo įstatymo 15 straipsnio 5 dalies nuostatoms\nįgyvendinti.\n5. Lietuvos\nRespublikos Vyriausybė 2009 m. ir 2010 m. valstybės biudžeto ir savivaldybių biudžetų finansinių rodiklių patvirtinimo įstatymų projektuose turėtų\nnumatyti reikalingas lėšas viso valstybei ir savivaldybėms nuosavybės teise\npriklausančio registruotino turto inventorizavimui ir registravimui viešuosiuose\nregistruose.\nStraipsnio pakeitimai:\nNr. X-1451,\n2008-03-13, Žin., 2008, Nr. 36-1272 (2008-03-29)\n\nSkelbiu šį\nLietuvos Respublikos Seimo priimtą įstatymą.\n\nRESPUBLIKOS PREZIDENTAS                                                           VALDAS\nADAMKUS\n_________________"
    }
  ],
  "definitions": []
}
