{
  "id": "lt-law-i-455",
  "type": "statute",
  "title": "Dėl Lietuvos Respublikos valstybinio socialinio draudimo įstatymo papildymo",
  "short_name": "I-455",
  "status": "in_force",
  "issued_date": "1994-05-12",
  "in_force_date": "1994-05-25",
  "url": "https://e-tar.lt/portal/lt/legalAct/TAR.F88F05066479",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS VALSTYBINIO SOCIALINIO DRAUDIMO ĮSTATYMO PAPILDYMO\n\n1994 m. gegužės 12 d. Nr. I-455\nVilnius\n\nPapildyti Lietuvos Respublikos valstybinio socialinio draudimo įstatymą (Žin., 1991, Nr. 17-447; 1992, Nr. 13-350) 45 straipsnį:\n\n1) po antrosios dalies įrašyti tokias trečiąją ir ketvirtąją dalis:\n\n„Valstybinio socialinio draudimo valdybos direktorius ir jo pavaduotojai, teritorinių skyrių vedėjai ir jų pavaduotojai turi teisę:\n\n1) išieškoti neginčo tvarka iš įmonių sąskaitų banko įstaigose laiku nesumokėtas valstybinio socialinio draudimo įmokas bei netesybas;\n\n2) duoti nurodymus bankų įstaigoms nutraukti pinigų išdavimą bei pervedimą iš įmonių sąskaitų, jeigu jos nustatytu laiku nepateikė valstybinio socialinio draudimo įstaigoms finansinės apyskaitos, neleidžia patikrinti socialinio draudimo įmokų bei išmokų arba kai tikrinimo metu nustatyti neteisingo įmokų apskaičiavimo faktai;\n\n3) įstatymo nustatyta tvarka skirti administracines nuobaudas.\nValstybinio socialinio draudimo valdybos direktorius turi teisę siūlyti rejestro tvarkytojui atšaukti įmonės registravimą, jeigu ši be pateisinamų priežasčių nevykdo socialinio draudimo įstaigų pareigūnų reikalavimų dėl valstybinio socialinio draudimo įmokų mokėjimo, finansinių ataskaitų ir duomenų apie apdraustuosius pateikimo.“;\n\n2) trečiąją dalį laikyti penktąja dalimi.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
