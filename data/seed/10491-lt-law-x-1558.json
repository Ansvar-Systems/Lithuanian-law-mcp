{
  "id": "lt-law-x-1558",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 2, 5, 12, 18 straipsnių pakeitimo ir papildymo bei Įstatymo papildymo 18(1) straipsniu įstatymas",
  "short_name": "X-1558",
  "status": "in_force",
  "issued_date": "2008-05-22",
  "in_force_date": "2009-01-01",
  "url": "https://e-tar.lt/portal/lt/legalAct/TAR.BF80E970E880",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas 28 dalimi",
      "content": "Papildyti 2 straipsnį 28 dalimi:\n\n„28. Paieškos ir gelbėjimo rajonas suprantamas taip, kaip apibrėžiamas Saugios laivybos įstatyme; jūros rajonas ir vidaus vandenys suprantami taip, kaip apibrėžiami Jūros aplinkos apsaugos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 dalies papildymas ir pakeitimas",
      "content": "1. 5 straipsnio 1 dalį papildyti nauju 8 punktu:\n\n„8) žmonių paieškos ir gelbėjimo bei teršimo incidentų likvidavimo srityje;“.\n\n2. Buvusį 5 straipsnio 8 punktą laikyti 9 punktu."
    },
    {
      "provision_ref": "art3",
      "section": "3",
      "title": "3 straipsnis. 12 straipsnio 1 dalies 3 punkto pakeitimas",
      "content": "12 straipsnio 1 dalies 3 punkte po žodžio „atvejais“ įrašyti žodžius „ir sąlygomis organizuoti, koordinuoti žmonių paieškos ir gelbėjimo bei teršimo incidentų likvidavimo darbus, jiems vadovauti ir juos vykdyti“ ir šį punktą išdėstyti taip:\n\n„3) įstatymų nustatytais atvejais ir sąlygomis organizuoti, koordinuoti žmonių paieškos ir gelbėjimo bei teršimo incidentų likvidavimo darbus, jiems vadovauti ir juos vykdyti, teikti pagalbą kitoms valstybės ir savivaldybių institucijoms.“"
    },
    {
      "provision_ref": "art4",
      "section": "4",
      "title": "4 straipsnis. 18 straipsnio 1 dalies 9 punkto ir 10 dalies pakeitimas",
      "content": "1. Pakeisti 18 straipsnio 1 dalies 9 punktą ir jį išdėstyti taip:\n\n„9) prireikus padėti institucijoms, atsakingoms už žmonių paieškos ir gelbėjimo darbų Lietuvos Respublikos teritorijoje, išskyrus paieškos ir gelbėjimo rajoną, koordinavimą, atlikti šiuos darbus.“\n\n2. Pakeisti 18 straipsnio 10 dalį ir ją išdėstyti taip:\n\n„10. Šio straipsnio 1 dalies 9 punkte nurodytu atveju gali būti naudojamos kariuomenei priskirtos stebėjimo ir kontrolės techninės priemonės bei karo laivai ir orlaiviai. Tokia kariuomenės pagalba teikiama kariuomenės vado nustatyta tvarka, gavus institucijos, atsakingos už žmonių paieškos ir gelbėjimo darbų Lietuvos Respublikos teritorijoje, išskyrus paieškos ir gelbėjimo rajoną, koordinavimą, vadovo ar jo įgalioto pareigūno prašymą.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 181 straipsniu",
      "content": "Papildyti įstatymą 181 straipsniu:\n\n„181 straipsnis. Žmonių paieška ir gelbėjimas bei teršimo incidentų likvidavimas\n\n1. įstatymų ir kitų teisės aktų nustatyta tvarka kariuomenė organizuoja, koordinuoja ir vadovauja žmonių paieškos ir gelbėjimo darbams paieškos ir gelbėjimo rajone bei teršimo incidentų likvidavimo darbams jūros rajone. Žmonių paieškos ir gelbėjimo bei teršimo incidentų likvidavimo darbus kariuomenė organizuoja, koordinuoja ir jiems vadovauja per Karinių jūrų pajėgų Jūrų gelbėjimo koordinavimo centrą.\n\n2. Kariuomenė įstatymų ir kitų teisės aktų nustatyta tvarka vykdo žmonių paieškos ir gelbėjimo darbus paieškos ir gelbėjimo rajone, išskyrus jūrų uostų akvatorijas ir Kuršių marias, ir teršimo incidentų likvidavimo darbus jūros rajone, išskyrus vidaus vandenis.\n\n3. Kariuomenė jūros rajone, išskyrus vidaus vandenis, vykdo ypatingas priemones (paskandina laivą, pašalina pavojingą objektą ar kt.), jeigu teisės aktų nustatyta tvarka buvo priimtas sprendimas tokias priemones vykdyti, siekiant išvengti, sumažinti ar likviduoti incidentą, kuris kelia rimtą ir neišvengiamą grėsmę žmonėms, aplinkai ir su tuo susijusiems interesams.\n\n4. Kariuomenė organizuoja ir kartu su kitomis valstybės ir savivaldybių institucijomis dalyvauja žmonių paieškos ir gelbėjimo bei teršimo incidentų likvidavimo darbų organizavimo, koordinavimo, vadovavimo ir vykdymo mokymuose bei pratybose.\n\n5. Siekdama užtikrinti, kad teršimo incidentų likvidavimo darbai vyktų laiku, Lietuvos kariuomenė reguliariai atlieka taršos stebėjimus iš oro virš jūros rajono.“"
    },
    {
      "provision_ref": "art6",
      "section": "6",
      "title": "6 straipsnis. Pasiūlymas Vyriausybei ir kitoms valstybės institucijoms bei įstaigoms",
      "content": "Vyriausybė ir kitos valstybės institucijos bei įstaigos iki šio įstatymo įsigaliojimo peržiūri teisės aktus, susijusius su šio įstatymo nuostatų įgyvendinimu, ir prireikus parengia atitinkamus teisės aktų pakeitimus ar priima naujus teisės aktus."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2009 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
