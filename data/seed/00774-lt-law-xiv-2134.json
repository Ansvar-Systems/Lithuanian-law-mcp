{
  "id": "lt-law-xiv-2134",
  "type": "statute",
  "title": "Lietuvos Respublikos geležinkelių transporto kodekso 9, 23-1 ir 30-2 straipsnių pakeitimo įstatymas",
  "short_name": "XIV-2134",
  "status": "in_force",
  "issued_date": "2023-06-29",
  "in_force_date": "2024-01-01",
  "url": "https://e-tar.lt/portal/lt/legalAct/1e3702801fb411eeb233e8b04dc9bb3d/KRNeCLuKzw",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. Žemė naujų viešosios geležinkelių infrastruktūros objektų, Lietuvos valstybei nuosavybės teise priklausančių geležinkelių paslaugų įrenginių statybai suteikiama Lietuvos Respublikos žemės įstatymo nustatyta tvarka. Visuomenės poreikiams paimta ir kaip valstybinė žemė Nekilnojamojo turto registre įregistruota žemė, kurioje numatoma statyti naujus ar rekonstruoti esamus viešosios geležinkelių infrastruktūros objektus ar Lietuvos valstybei nuosavybės teise priklausančius geležinkelių paslaugų įrenginius, Nacionalinės žemės tarnybos prie Aplinkos ministerijos (toliau – Nacionalinė žemės tarnyba) vadovo sprendimu Vyriausybės nustatyta tvarka perduodama valdyti ir naudoti patikėjimo teise viešosios geležinkelių infrastruktūros valdytojui.“"
    },
    {
      "provision_ref": "art2",
      "section": "2",
      "title": "2 straipsnis. 231 straipsnio pakeitimas",
      "content": "Pakeisti 231 straipsnį ir jį išdėstyti taip:\n\n„231 straipsnis. Viešosios geležinkelių infrastruktūros objektų, Lietuvos valstybei nuosavybės teise priklausančių geležinkelių paslaugų įrenginių užimamos valstybinės žemės perdavimas, valdymas ir naudojimas\n\n1. Viešosios geležinkelių infrastruktūros objektų, Lietuvos valstybei nuosavybės teise priklausančių geležinkelių paslaugų įrenginių užimama valstybinė žemė Nacionalinės žemės tarnybos vadovo sprendimu Vyriausybės nustatyta tvarka perduodama valdyti ir naudoti patikėjimo teise viešosios geležinkelių infrastruktūros valdytojui.\n\n2. Viešosios geležinkelių infrastruktūros objektų užimama valstybinė žemė, kurią viešosios geležinkelių infrastruktūros valdytojas valdo ir naudoja patikėjimo teise, perduodama laikinai neatlygintinai naudotis valstybės institucijoms ir įstaigoms, kurių veikla geležinkelių infrastruktūros objektuose privaloma pagal Lietuvos Respublikos įstatymus.“"
    },
    {
      "provision_ref": "art3",
      "section": "3",
      "title": "3 straipsnis. 302 straipsnio pakeitimas",
      "content": "Pakeisti 302 straipsnio 10 dalį ir ją išdėstyti taip:\n\n„10. Vyriausybės nustatyta tvarka priimant sprendimus dėl nereikalingais arba netinkamais (negalimais) naudoti pripažintų Lietuvos valstybei nuosavybės teise priklausančių geležinkelių paslaugų įrenginių perdavimo ar juos nurašant, nuomojant Lietuvos valstybei nuosavybės teise priklausančius geležinkelių paslaugų įrenginius, mutatis mutandis taikomos šio Kodekso 23 straipsnio 5–10 dalių nuostatos.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2024 m. sausio 1 d.\n\n2. Procedūros, susijusios su valstybinės žemės, perduotos patikėjimo teise viešosios geležinkelių infrastruktūros valdytojui, valdymu ir naudojimu, ir kitos šiame įstatyme numatytos procedūros, pradėtos, bet nebaigtos iki šio įstatymo įsigaliojimo dienos, tęsiamos ir baigiamos iki šio įstatymo įsigaliojimo dienos galiojusia tvarka ir sąlygomis. Procedūros yra pradėtos, jeigu Nacionalinės žemės tarnybai prie Aplinkos ministerijos (toliau – Nacionalinė žemės tarnyba) pagal jos kompetenciją ar viešosios geležinkelių infrastruktūros valdytojui iki šio įstatymo įsigaliojimo dienos buvo pateiktas prašymas dėl administracinės paslaugos suteikimo ir ši paslauga nebuvo suteikta arba jeigu Nacionalinė žemės tarnyba ar viešosios geležinkelių infrastruktūros valdytojas iki šio įstatymo įsigaliojimo dienos savo iniciatyva pradėjo vykdyti procedūras, susijusias su viešosios geležinkelių infrastruktūros valdytojo patikėjimo teise valdoma valstybine žeme, ir jų nebaigė.\n\n3. Nuo 2024 m. sausio 1 d. Nacionalinė žemės tarnyba perima valstybinės žemės patikėtinio – viešosios geležinkelių infrastruktūros valdytojo – teises ir pareigas pagal sudarytas valstybinės žemės nuomos sutartis. Pasibaigus valstybinės žemės nuomos sutarties terminui arba ją nutraukus prieš terminą, arba šiai sutarčiai pasibaigus kitais įstatymų nustatytais pagrindais, Nacionalinės žemės tarnybos vadovas, suderinęs su viešosios geležinkelių infrastruktūros valdytoju, priima sprendimą dėl patikėjimo teisės pasibaigimo ir patikėjimo teisės įregistravimo Nacionalinei žemės tarnybai. Viešosios geležinkelių infrastruktūros valdytojui pateikus dokumentus, įrodančius, kad valstybinės žemės sklypas reikalingas viešosios geležinkelių infrastruktūros valdytojo veiklai vykdyti, tokio valstybinės žemės sklypo patikėtinis nesikeičia.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_dd03e4f42cd140b29a2f7fdde47a16cd_end"
    }
  ],
  "definitions": []
}
