{
  "id": "lt-law-xi-2407",
  "type": "statute",
  "title": "Lietuvos Respublikos baudžiamojo proceso kodekso 170, 173, 214 straipsnių pakeitimo ir papildymo įstatymas",
  "short_name": "XI-2407",
  "status": "in_force",
  "issued_date": "2012-11-13",
  "in_force_date": "2012-11-24",
  "url": "https://e-tar.lt/portal/lt/legalAct/TAR.77E94AB134E9",
  "provisions": [
    {
      "provision_ref": "art1",
      "section": "1",
      "title": "1 straipsnis. 170 straipsnio 4 dalies 3 punkto pakeitimas",
      "content": "Pakeisti 170 straipsnio 4 dalies 3 punktą ir visą dalį išdėstyti taip:\n\n„4. Tik prokuroras priima sprendimus:\n\n1) dėl tyrimų sujungimo ir atskyrimo;\n\n2) dėl ikiteisminio tyrimo sustabdymo;\n\n3) dėl ikiteisminio tyrimo nutraukimo, išskyrus šio Kodekso 214 straipsnio 1 dalyje numatytus atvejus;\n\n4) dėl nutraukto ikiteisminio tyrimo atnaujinimo;\n\n5) dėl tyrimo užbaigimo ir kaltinamojo akto surašymo.“"
    },
    {
      "provision_ref": "art2",
      "section": "2",
      "title": "2 straipsnis. 173 straipsnio 1 dalies papildymas ir pakeitimas",
      "content": "Papildyti 173 straipsnio 1 dalį nauju 4 punktu, buvusius 4, 5, 6, 7 punktus laikyti atitinkamai 5, 6, 7, 8 punktais ir šią dalį išdėstyti taip:\n\n„1. Ikiteisminio tyrimo teisėjas šio Kodekso nustatyta tvarka:\n\n1) skiria ir sankcionuoja procesinių prievartos priemonių taikymą;\n\n2) prisaikdina ir apklausia liudytojus ir nukentėjusiuosius;\n\n3) apklausia įtariamuosius;\n\n4) priima sprendimus dėl ikiteisminio tyrimo nutraukimo šio Kodekso 214 straipsnio 1 dalyje numatytais atvejais;\n\n5) tvirtina prokuroro nutarimus nutraukti ikiteisminį tyrimą šio Kodekso 214 straipsnio 2 dalyje numatytais atvejais;\n\n6) tvirtina prokuroro nutarimus atnaujinti nutrauktą ikiteisminį tyrimą šio Kodekso numatytais atvejais;\n\n7) nagrinėja proceso dalyvių skundus dėl ikiteisminio tyrimo pareigūnų ir prokuroro veiksmų;\n\n8) atlieka kitus šiame Kodekse numatytus veiksmus.“"
    },
    {
      "provision_ref": "art3",
      "section": "3",
      "title": "3 straipsnis. 214 straipsnio 1 dalies pakeitimas",
      "content": "Pakeisti 214 straipsnio 1 dalį ir ją išdėstyti taip:\n\n„1. Šio Kodekso 212 straipsnio 1 ir 2 punktuose numatytais atvejais ikiteisminį tyrimą nutraukia prokuroras nutarimu arba ikiteisminio tyrimo teisėjas nutartimi.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
