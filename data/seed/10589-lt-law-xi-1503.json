{
  "id": "lt-law-xi-1503",
  "type": "statute",
  "title": "Lietuvos Respublikos įtariamųjų, kaltinamųjų ir nuteistųjų registro įstatymas",
  "short_name": "XI-1503",
  "status": "in_force",
  "issued_date": "2011-06-22",
  "in_force_date": "2012-03-01",
  "url": "https://e-tar.lt/portal/lt/legalAct/TAR.C511E34B145B/KHJACdAhAI",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas nustato Įtariamųjų, kaltinamųjų ir nuteistųjų registro (toliau – Registras) statusą, Registro steigimo tvarką, Registro objektus, Registro valdytoją, Registro duomenų, Registro informacijos, Registrui teikiamų dokumentų ir (arba) jų kopijų (toliau – duomenys) teikėjus, Registro duomenų tvarkymą, Registro finansavimą, reorganizavimą ir likvidavimą.\nStraipsnio dalies pakeitimai:\nNr. XIII-2562, 2019-11-28, paskelbta TAR 2019-12-10, i. k. 2019-19870\n\n2. Registro objektų registravimo tvarką nustato Lietuvos Respublikos Vyriausybė (toliau – Vyriausybė).\n\n3. Šio įstatymo nuostatos suderintos su Europos Sąjungos teisės aktais, nurodytais šio įstatymo priede."
    },
    {
      "provision_ref": "art2",
      "section": "2",
      "title": "2 straipsnis. Registro statusas",
      "content": "Registras yra valstybės registras."
    },
    {
      "provision_ref": "art3",
      "section": "3",
      "title": "3 straipsnis. Registro steigimas",
      "content": "1. Registrą steigia Vyriausybė, priimdama nutarimą dėl Įtariamųjų, kaltinamųjų ir nuteistųjų registro įsteigimo, jo nuostatų patvirtinimo ir veiklos pradžios nustatymo.\n\n2. Registras steigiamas reorganizuojant Įtariamų, kaltinamų ir teistų asmenų žinybinį registrą."
    },
    {
      "provision_ref": "art4",
      "section": "4",
      "title": "4 straipsnis. Registro objektai ir duomenys",
      "content": "1. Registro objektai yra įtariami, kaltinami ir nuteisti fiziniai ir juridiniai asmenys.\n\n2. Registre tvarkomi dėl Registro objektų ikiteisminio tyrimo metu priimtų nutarimų ir nutarčių bei teisminio nagrinėjimo metu priimtų nutarčių ir nuosprendžių duomenys, duomenys apie jiems paskirtų bausmių vykdymą ir atlikimą, taip pat duomenys apie jų teistumą, teistumo laiko sutrumpinimą, teistumo panaikinimą ir išnykimą."
    },
    {
      "provision_ref": "art5",
      "section": "5",
      "title": "5 straipsnis. Registro duomenų teikėjai",
      "content": "Šio įstatymo 4 straipsnio 2 dalyje nurodytus duomenis pagal kompetenciją Registrui teikia Lietuvos Respublikos Prezidento kanceliarija, Lietuvos Respublikos teismai, prokuratūros, ikiteisminio tyrimo įstaigos, bausmių vykdymo institucijos ir užsienio šalių kompetentingos institucijos Registro nuostatų ir kitų teisės aktų nustatyta tvarka."
    },
    {
      "provision_ref": "art6",
      "section": "6",
      "title": "6 straipsnis. Registro valdytojas, Registro tvarkytojo skyrimas ir Registro duomenų tvarkymas",
      "content": "1. Registro valdytojas yra Informatikos ir ryšių departamentas prie Lietuvos Respublikos vidaus reikalų ministerijos. Registro tvarkytojas skiriamas Vyriausybės nutarimu, kuriuo tvirtinami Registro nuostatai.\n\n2. Registro duomenys tvarkomi vadovaujantis šiuo įstatymu, Lietuvos Respublikos valstybės informacinių išteklių valdymo įstatymu, Lietuvos Respublikos asmens duomenų teisinės apsaugos įstatymu, 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) (OL 2016 L 119, p. 1), Lietuvos Respublikos asmens duomenų, tvarkomų nusikalstamų veikų prevencijos, tyrimo, atskleidimo ar baudžiamojo persekiojimo už jas, bausmių vykdymo arba nacionalinio saugumo ar gynybos tikslais, teisinės apsaugos įstatymu, Lietuvos Respublikos baudžiamuoju kodeksu, Lietuvos Respublikos baudžiamojo proceso kodeksu, Lietuvos Respublikos bausmių vykdymo kodeksu, Registro nuostatais ir kitais Lietuvos Respublikos, Europos Sąjungos ir tarptautinės teisės aktais.\n\n3. Registro duomenys Registro nuostatuose nustatyta tvarka neatlygintinai teikiami Valstybės informacinių išteklių valdymo įstatyme numatytais atvejais.\n\n4. Registro duomenys viešai neskelbiami.\n\nStraipsnio pakeitimai:\nNr. XIII-2562, 2019-11-28, paskelbta TAR 2019-12-10, i. k. 2019-19870"
    },
    {
      "provision_ref": "art7",
      "section": "7",
      "title": "7 straipsnis. Registro finansavimas",
      "content": "Registras finansuojamas iš Lietuvos Respublikos valstybės biudžeto, taip pat lėšų, gautų už Registro duomenų teikimą, ir kitų Registro nuostatuose nustatytų finansavimo šaltinių."
    },
    {
      "provision_ref": "art8",
      "section": "8",
      "title": "8 straipsnis. Registro reorganizavimas ir likvidavimas",
      "content": "Registras reorganizuojamas ir likviduojamas Valstybės informacinių išteklių valdymo įstatymo ir kitų teisės aktų nustatyta tvarka.\n\nStraipsnio pakeitimai:\nNr. XIII-2562, 2019-11-28, paskelbta TAR 2019-12-10, i. k. 2019-19870"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2012 m. kovo 1 d.\n\n2. Vyriausybė ir jos įgaliota institucija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\nLietuvos Respublikos įtariamųjų, kaltinamųjų\nir nuteistųjų registro įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. vasario 26 d. Tarybos pamatinis sprendimas 2009/315/TVR dėl valstybių narių keitimosi informacija iš nuosprendžių registro organizavimo ir turinio (OL 2009 L 93, p. 23).\n\n2. 2009 m. balandžio 6 d. Tarybos sprendimas 2009/316/TVR dėl Europos nuosprendžių registrų informacinės sistemos (ECRIS) sukūrimo pagal Pamatinio sprendimo 2009/315/TVR 11 straipsnį (OL 2009 L 93, p. 33).\n\n_________________"
    }
  ],
  "definitions": []
}
