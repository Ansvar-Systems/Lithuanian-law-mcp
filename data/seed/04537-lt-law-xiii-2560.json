{
  "id": "lt-law-xiii-2560",
  "type": "statute",
  "title": "Lietuvos Respublikos slaugos praktikos ir akušerijos praktikos įstatymo Nr. IX-413 2, 5, 7, 8, 9, 13 ir 14 straipsnių pakeitimo įstatymas",
  "short_name": "XIII-2560",
  "status": "in_force",
  "issued_date": "2019-11-28",
  "in_force_date": "2020-01-01",
  "url": "https://e-tar.lt/portal/lt/legalAct/b37139601b3511ea8e248c77339e1836/kJAbxYhXiI",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 3 dalį.\n\n2. Pripažinti netekusia galios 2 straipsnio 6 dalį."
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Bendrosios slaugos praktikos ir akušerijos praktikos licencijas (toliau – licencija) išduoda, atsisako jas išduoti, jų galiojimą sustabdo, galiojimo sustabdymą panaikina, galiojimą panaikina, licencijos duomenis tikslina ir prižiūri, kaip laikomasi licencijuojamos veiklos sąlygų, Valstybinė akreditavimo sveikatos priežiūros veiklai tarnyba prie Sveikatos apsaugos ministerijos (toliau – Licencijavimo institucija), vadovaudamasi šiuo įstatymu ir sveikatos apsaugos ministro patvirtintomis Slaugos praktikos licencijavimo taisyklėmis ir Akušerijos praktikos licencijavimo taisyklėmis (toliau – Taisyklės). Licencijavimo institucija, siekdama patikrinti, ar yra įvykdytos licencijos išdavimo sąlygos, ar licencijos turėtojas laikosi šio įstatymo 13 arba 14 straipsnyje nurodytų pareigų, ar yra pagrindas sustabdyti licencijos galiojimą, panaikinti licencijos galiojimą, panaikinti licencijos galiojimo sustabdymą, patikslinti licencijos duomenis, turi teisę iš valstybės ir savivaldybių institucijų ir įstaigų, kitų juridinių asmenų, tvarkančių duomenis, susijusius su šiuo įstatymu reglamentuojama slaugos praktika ar akušerijos praktika, gauti duomenis apie bendrosios praktikos slaugytojo ar akušerio atitiktį šio įstatymo 5 straipsnio 4 dalyje nurodytoms licencijos išdavimo sąlygoms, šio įstatymo 13 ir 14 straipsniuose nurodytų pareigų vykdymą, juridinių faktų, nurodytų šio įstatymo 6 straipsnyje, 7 straipsnio 1 dalies 2–7 punktuose ir 8 straipsnio 1 dalies 2–8 punktuose, buvimą. Valstybės ir savivaldybių institucijos ir įstaigos, kiti juridiniai asmenys, tvarkantys duomenis, susijusius su šiuo įstatymu reglamentuojama slaugos praktika ar akušerijos praktika, privalo pateikti šioje dalyje nurodytus duomenis Licencijavimo institucijai per jos nurodytą terminą, kuris negali būti trumpesnis kaip 15 dienų.“\n\n2. Pakeisti 5 straipsnio 5 dalį ir ją išdėstyti taip:\n\n„5. Už licencijos išdavimą imama nustatyto dydžio valstybės rinkliava.“\n\n3. Pakeisti 5 straipsnio 8 dalį ir ją išdėstyti taip:\n\n„8. Licencijos išduodamos ir registruojamos Sveikatos priežiūros ir farmacijos specialistų praktikos licencijų registre.“\n\n4. Pakeisti 5 straipsnio 9 dalį ir ją išdėstyti taip:\n\n„9. Licencijavimo institucija, siekdama užtikrinti pacientų teisę į tinkamas ir kokybiškas slaugos ir akušerijos paslaugas ir informuoti visuomenę bei bendrosios praktikos slaugytojus ir akušerius apie išduotas, patikslintas, sustabdytas ir panaikintas licencijas, Taisyklėse nustatyta tvarka skelbia savo interneto svetainėje šiuos aktualius duomenis: licencijos numerį, licencijos turėtojo vardą, pavardę, spaudo numerį, licencijos turėtojo praktikos rūšį, licencijos išdavimo datą, licencijos duomenų patikslinimo datą, patvirtinimo, kad laikytasi licencijuojamos veiklos sąlygų, datą, licencijos galiojimo sustabdymo, licencijos galiojimo sustabdymo panaikinimo  ir licencijos galiojimo panaikinimo datą. Šioje dalyje nurodyti duomenys, išskyrus duomenis apie licencijos galiojimo panaikinimą, skelbiami iki licencijos galiojimo panaikinimo dienos. Duomenys apie licencijos galiojimo panaikinimą skelbiami vienus metus nuo jos galiojimo panaikinimo dienos.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnio pavadinimą ir jį išdėstyti taip:\n\n„7 straipsnis. Licencijos galiojimo sustabdymas ir licencijos galiojimo sustabdymo panaikinimas“.\n\n2. Papildyti 7 straipsnio 1 dalį 9 punktu:\n\n„9) bendrosios praktikos slaugytojas ar akušeris suserga viena iš trukdančių verstis bendrąja slaugos praktika ar akušerijos praktika ligų, kurių sąrašą tvirtina sveikatos apsaugos ministras.“\n\n3. Pripažinti netekusia galios 7 straipsnio 4 dalį.\n\n4. Pakeisti 7 straipsnio 5 dalį ir ją išdėstyti taip:\n\n„5. Licencijavimo institucija sprendimą sustabdyti licencijos galiojimą ne vėliau kaip  kitą darbo dieną nuo šio sprendimo priėmimo dienos išsiunčia bendrosios praktikos slaugytojui ar akušeriui ir asmens sveikatos priežiūros įstaigos, kurioje bendrosios praktikos slaugytojas ar akušeris verčiasi slaugos praktika ar akušerijos praktika, vadovui arba jo įgaliotam atstovui (toliau – darbdavys). Vykdydamas Licencijavimo institucijos sprendimą sustabdyti licencijos galiojimą, darbdavys privalo licencijos galiojimo sustabdymo laikotarpiu nušalinti licencijos turėtoją nuo pareigų Lietuvos Respublikos darbo kodekso nustatyta tvarka.“\n\n5. Pakeisti 7 straipsnio 7 dalį ir ją išdėstyti taip:\n\n„7. Licencijos galiojimo sustabdymas panaikinamas Licencijavimo institucijos sprendimu:\n\n1) gavus dokumentus ir (ar) duomenis, patvirtinančius, kad išnykęs (išnykę) licencijos galiojimo sustabdymo pagrindas (pagrindai), jeigu licencijos galiojimas buvo sustabdytas šio straipsnio 1 dalies 2, 4, 6, 7 ir 9 punktuose nurodytais pagrindais;\n\n2) gavus dokumentus ir (ar) duomenis, patvirtinančius, kad įvykdyta šio straipsnio 8 dalyje nurodyta sąlyga, jeigu licencijos galiojimas buvo sustabdytas šio straipsnio 1 dalies 3 ar 8 punkte nurodytais pagrindais;\n\n3) gavus licencijos turėtojo prašymą panaikinti licencijos galiojimo sustabdymą, jeigu licencijos galiojimas buvo sustabdytas šio straipsnio 1 dalies 1 punkte nurodytu pagrindu.“\n\n6. Papildyti 7 straipsnį 9 dalimi:\n\n„9. Sprendimas panaikinti licencijos galiojimo sustabdymą priimamas Taisyklėse nustatyta tvarka ne vėliau kaip per:\n\n1) 20 dienų nuo prašymo panaikinti licencijos galiojimo sustabdymą ir šio straipsnio 7 dalies 1 ar 2 punkte nurodytų dokumentų ir (ar) duomenų gavimo Licencijavimo institucijoje dienos;\n\n2) 2 darbo dienas nuo licencijos turėtojo prašymo panaikinti licencijos galiojimo sustabdymą, jeigu licencijos galiojimas buvo sustabdytas šio straipsnio 1 dalies 1 punkte nurodytu pagrindu.“\n\n7. Papildyti 7 straipsnį 10 dalimi:\n\n„10. Licencijavimo institucija sprendimą panaikinti licencijos galiojimo sustabdymą ne vėliau kaip kitą dieną nuo šio sprendimo priėmimo dienos išsiunčia bendrosios praktikos slaugytojui ar akušeriui ir bendrosios praktikos slaugytojo ar akušerio darbdaviui.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnio 3 dalį ir ją išdėstyti taip:\n\n„3. Licencijavimo institucija sprendimą panaikinti licencijos galiojimą, išskyrus šio straipsnio 1 dalies 8 punkte nurodytą atvejį, ne vėliau kaip kitą darbo dieną nuo šio sprendimo priėmimo dienos išsiunčia bendrosios praktikos slaugytojui ar akušeriui ir bendrosios praktikos slaugytojo ar akušerio darbdaviui.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Bendrosios praktikos slaugytojas ar akušeris, kuris yra kitos valstybės narės pilietis, vadovaudamasis Lietuvos Respublikos reglamentuojamų profesinių kvalifikacijų pripažinimo įstatymu, turi teisę teikti laikinas ar vienkartines slaugos ar akušerijos paslaugas Lietuvos Respublikoje ir neturėdamas licencijos.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "Pakeisti 13 straipsnio 5 punktą ir jį išdėstyti taip:\n\n„5) Licencijavimo institucijai teikti šio įstatymo 5 straipsnio 1 dalyje nurodytus duomenis;“."
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnio 5 punktą ir jį išdėstyti taip:\n\n„5) Licencijavimo institucijai teikti šio įstatymo 5 straipsnio 1 dalyje nurodytus duomenis;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2020 m. sausio 1 d.\n\n2. Lietuvos Respublikos Vyriausybė ir Lietuvos Respublikos sveikatos apsaugos ministras iki 2019 m. gruodžio 31 d. priima šio įstatymo įgyvendinamuosius teisės aktus.\n\n3. Licencijų dublikatų išdavimo procedūros, pradėtos iki šio įstatymo įsigaliojimo, baigiamos pagal iki šio įstatymo įsigaliojimo galiojusius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
