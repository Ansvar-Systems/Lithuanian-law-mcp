{
  "id": "lt-law-xii-1227",
  "type": "statute",
  "title": "Lietuvos Respublikos įstatymas dėl 1974 m. Atėnų konvencijos dėl keleivių ir jų bagažo vežimo jūra 2002 m. protokolo ratifikavimo",
  "short_name": "XII-1227",
  "status": "in_force",
  "issued_date": "2014-10-14",
  "in_force_date": "2014-10-23",
  "url": "https://e-tar.lt/portal/lt/legalAct/5eda367059d611e487eff7b424bd0f08",
  "provisions": [
    {
      "provision_ref": "art1",
      "section": "1",
      "title": "1 straipsnis. Protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2014 m. rugpjūčio 25 d. dekretą Nr. 1K-36, ratifikuoja su išlyga 1974 m. Atėnų konvencijos dėl keleivių ir jų bagažo vežimo jūra 2002 m. protokolą, priimtą 2002 m. lapkričio 1 d. Londone."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlyga",
      "content": "1. Lietuvos Respublika pasilieka teisę riboti atsakomybę pagal 1974 m. Atėnų konvencijos dėl keleivių ir jų bagažo vežimo jūra (toliau – Konvencija) 3 straipsnio 1 ir 2 dalis ir prireikus tai daro keleivio mirties ar sužalojimo, kuriuos sukėlė bet kuris iš Konvencijos įgyvendinimo gairių, patvirtintų 2009 m. balandžio 23 d. Europos Parlamento ir Tarybos reglamento (EB) Nr. 392/2009 dėl keleivių vežėjų jūra atsakomybės avarijų atveju (OL 2009 L 131, p. 24) II priede „Atėnų konvencijos įgyvendinimo TJO išlyga ir gairės“ (toliau – Konvencijos įgyvendinimo gairės), 2.2 dalyje nurodytų pavojų, atveju iki mažesnės iš toliau nurodytų sumų: 250 000 atsiskaitymo vienetų vienam keleiviui kiekvienu atskiru atveju arba 340 mln. atsiskaitymo vienetų iš viso vienam laivui kiekvienu atskiru atveju.\n\n2. Lietuvos Respublika pasilieka teisę taikyti Konvencijos įgyvendinimo gairių 2.1.1 ir 2.2.2 dalis mutatis mutandis ir tai daro tokios atsakomybės atvejais.\n\n3. Vykdomojo vežėjo atsakomybė pagal Konvencijos 4 straipsnį, vežėjui ar vykdomajam vežėjui pavaldžių ir jų įgaliotų asmenų atsakomybė pagal Konvencijos 11 straipsnį ir pagal Konvencijos 12 straipsnį bendra išieškotina suma apribojama tuo pačiu būdu.\n\n4. Išlyga ir veiksmai pagal šio straipsnio 1 dalį bus taikomi nepaisant atsakomybės pagrindo pagal Konvencijos 3 straipsnio 1 ar 2 dalį ir neatsižvelgiant į prieštaraujančias Konvencijos 4 ar 7 straipsnio nuostatas; tačiau ši išlyga ir veiksmai nedaro poveikio Konvencijos 10 ir 13 straipsnių galiojimui.\n\n5. Lietuvos Respublika pasilieka teisę riboti reikalavimą pagal Konvencijos 4a straipsnio 1 dalį turėti draudimą arba kitą finansinę garantiją ir prireikus tai daro keleivio mirties ar sužalojimo, kuriuos sukėlė bet kuris iš Konvencijos įgyvendinimo gairių 2.2 dalyje nurodytų pavojų, atveju iki mažesnės iš toliau nurodytų sumų: 250 000 atsiskaitymo vienetų vienam keleiviui kiekvienu atskiru atveju arba 340 mln. atsiskaitymo vienetų iš viso vienam laivui kiekvienu atskiru atveju.\n\n6. Lietuvos Respublika pasilieka teisę riboti draudiko ar kito finansinę garantiją teikiančio asmens atsakomybę pagal Konvencijos 4a straipsnio 10 dalį ir prireikus tai daro keleivio mirties ar sužalojimo, kuriuos sukėlė bet kuris iš Konvencijos įgyvendinimo gairių 2.2 dalyje nurodytų pavojų, atveju iki draudimo ar kitos finansinės garantijos, kurią privalo turėti vežėjas pagal šio straipsnio 5 dalį, sumos didžiausios ribos: 250 000 atsiskaitymo vienetų vienam keleiviui kiekvienu atskiru atveju arba 340 mln. atsiskaitymo vienetų iš viso vienam laivui kiekvienu atskiru atveju.\n\n7. Lietuvos Respublika taip pat pasilieka teisę taikyti Konvencijos įgyvendinimo gaires, įskaitant šių gairių 2.1 ir 2.2 dalyse nurodytas sąlygas, visam pagal Konvenciją privalomam draudimui ir tai daro.\n\n8. Lietuvos Respublika pasilieka teisę taikyti išimtį draudimo ar kitos finansinės garantijos teikėjui pagal Konvencijos 4a straipsnio 1 dalį dėl atsakomybės, kurios jis neprisiėmė, ir tai daro.\n\n9. Lietuvos Respublika pasilieka teisę išduoti draudimo liudijimus pagal Konvencijos 4a straipsnio 2 dalį ir tai daro, kad atsižvelgtų į atsakomybės apribojimus ir draudimo reikalavimus, nurodytus šio straipsnio 1, 5, 6 ir 8 dalyse, ir įtrauktų tokius kitus apribojimus, reikalavimus ir išimtis, kurie, manoma, yra būtini atsižvelgiant į draudimo rinkos sąlygas draudimo liudijimo išdavimo metu.\n\n10. Lietuvos Respublika pasilieka teisę pripažinti kitų valstybių, šios Konvencijos Šalių, pagal panašią išlygą išduotus draudimo liudijimus ir tai daro.\n\n11. Visi tokie apribojimai, reikalavimai ir išimtys bus aiškiai nurodyti pagal Konvencijos 4a straipsnio 2 dalį išduotame ar patvirtintame draudimo liudijime.\n\n12. Šia išlyga išlaikomomis teisėmis bus pasinaudojama tinkamai atsižvelgiant į Konvencijos įgyvendinimo gaires ar jų pakeitimus, kad būtų užtikrintas vienodumas. Konvencijos įgyvendinimo gairių pakeitimai, įskaitant apribojimus, bus taikomi, kai juos patvirtins Tarptautinės jūrų organizacijos Teisės komitetas, nuo datos, kurią nustato šis komitetas. Tai nepažeidžia tarptautinės teisės normų, susijusių su Lietuvos Respublikos teise panaikinti arba iš dalies pakeisti savo išlygą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
