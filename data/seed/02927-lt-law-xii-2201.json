{
  "id": "lt-law-xii-2201",
  "type": "statute",
  "title": "Lietuvos Respublikos pajūrio juostos įstatymo Nr. IX-1016 4, 6 ir 7 straipsnių pakeitimo įstatymas",
  "short_name": "XII-2201",
  "status": "in_force",
  "issued_date": "2015-12-17",
  "in_force_date": "2016-05-01",
  "url": "https://e-tar.lt/portal/lt/legalAct/722731e0aef511e5b12fbb7dc920ee2c/bYjRYJqFQm",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Pajūrio juostos ribos nustatomos Pajūrio juostos žemyninės dalies tvarkymo plane.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Papildyti 6 straipsnio 4 dalį 4 punktu:\n\n„4) važiuoti motorinėmis transporto priemonėmis, traktoriais ir savaeigėmis mašinomis pajūrio juostos paplūdimiu, kopagūbriu (kopomis) ir povandeniniu krantu, išskyrus ekstremaliųjų situacijų ir avarijų atvejus, atvejus, kai vykdomi paplūdimių priežiūros ir valymo darbai, įgyvendinamos krantotvarkos priemonės, vykdoma kontrolinė (inspekcinė, priežiūros) veikla su pažymėtomis transporto priemonėmis, atliekami moksliniai tyrimai, taip pat transporto priemones, naudojamas valstybei svarbiems projektams įgyvendinti, specialiąsias transporto priemones ir kitą transportą, skirtą inžinerinės infrastruktūros objektams.“\n\n2. Papildyti 6 straipsnį 5 dalimi:\n\n„5. Šio straipsnio 4 dalies 4 punkte nenurodytais atvejais prie jūros kranto privažiuoti, gabenti inventorių ir plaukiojimo priemones, paslaugoms teikti ar veiklai būtinas prekes, įskaitant žuvų išteklių naudotojų, žvejojančių Baltijos jūros priekrantėje, transporto priemones žvejybos produktų, sugautų Baltijos jūroje žvejybos laivais, iškrovimo, pirminio pardavimo ir supirkimo vietose, galima tik teritorijų planavimo dokumentuose nustatytais ir esamais privažiavimo keliais su kieta danga. Privažiavimo prie jūros kranto tvarką pajūrio juostoje pagal kompetenciją nustato Neringos savivaldybė, suderinusi su Kuršių nerijos nacionalinio parko direkcija, Nacionaline žemės tarnyba prie Žemės ūkio ministerijos (toliau – Nacionalinė žemės tarnyba) ir Žuvininkystės tarnyba prie Lietuvos Respublikos žemės ūkio ministerijos (toliau – Žuvininkystės tarnyba), Klaipėdos miesto savivaldybė, suderinusi su Kuršių nerijos nacionalinio parko direkcija (Kuršių nerijos dalyje), Aplinkos apsaugos agentūra (pajūrio juostos žemyninėje dalyje), Nacionaline žemės tarnyba ir Žuvininkystės tarnyba, Klaipėdos rajono savivaldybė, suderinusi su Aplinkos apsaugos agentūra, Pajūrio regioninio parko direkcija (Pajūrio regioninio parko teritorijoje), Nacionaline žemės tarnyba ir Žuvininkystės tarnyba, ir Palangos miesto savivaldybė, suderinusi su Aplinkos apsaugos agentūra, Nacionaline žemės tarnyba, Žuvininkystės tarnyba ir Pajūrio regioninio parko direkcija (Pajūrio regioninio parko teritorijoje).“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Statinių statybos sąlygos ir tvarka\n\n1. Vadovaujantis Statybos įstatymu ir Saugomų teritorijų įstatymu, šio Įstatymo 5 straipsnyje nurodytais teritorijų planavimo dokumentais, pajūrio juostoje gali būti:\n\n1) statomi statiniai vandens ištekliams naudoti ir aplinkai nuo žalingo vandens poveikio saugoti, kranto linijai stabilizuoti, natūraliai nešmenų pusiausvyrai atkurti ir kitoms vandens ūkio ar uosto reikmėms (užtvankos, krantinės, molai, pralaidos, pylimai, bangolaužiai, bunos);\n\n2) atstatomi stichinių nelaimių ir katastrofų metu sugriauti ar pažeisti statiniai nedidinant jų tūrio;\n\n3) statomos priekrantės žvejybos laivų prieplaukos, įrengiamos šių laivų saugojimo aikštelės;\n\n4) statomi laikini paplūdimių statiniai;\n\n5) statomi nauji statiniai vietoj buvusių, skaidant stambių pastatų tūrį, keičiant jų paskirtį, įrengiant infrastruktūrą, nesukeliant naujų neigiamų pasekmių gyvenimo ir aplinkos kokybei ir kai tokių statinių statyba numatyta specialiuosiuose planuose;\n\n6) rekonstruojami Nekilnojamojo turto registre įregistruoti statiniai privačioje žemėje arba valstybinėje žemėje, jeigu yra sudaryta ilgalaikė jais užstatytų žemės sklypų žemės nuomos sutartis arba valstybinė žemė yra valdoma patikėjimo teise;\n\n7) remontuojami ar griaunami statiniai, atnaujinami (modernizuojami) pastatai.\n\n2. Statybą leidžiančius dokumentus išduoda savivaldybės administracijos direktorius (jo įgaliotas savivaldybės administracijos valstybės tarnautojas), išskyrus statybą leidžiančius dokumentus naujai statomiems ypatingiems ar neypatingiems statiniams, kuriuos per 30 dienų nuo prašymo gavimo dienos išduoda Valstybinė teritorijų planavimo ir statybos inspekcija prie Aplinkos ministerijos (toliau – Valstybinė teritorijų planavimo ir statybos inspekcija) aplinkos ministrui pritarus naujo ypatingo ar neypatingo statinio statybai.\n\n3. Statytojo (užsakovo) prašymas ir kiti dokumentai Valstybinės teritorijų planavimo ir statybos inspekcijos sprendimui dėl pritarimo naujo ypatingo ar neypatingo statinio statybai pajūrio juostoje priimti rengiami ir teikiami šia tvarka:\n\n1) statytojas (užsakovas) prašymą ir projektinius pasiūlymus dėl naujo ypatingo ar neypatingo statinio statybos pajūrio juostoje pateikia savivaldybės, kurioje jis planuoja statyti statinį, institucijai;\n\n2) savivaldybės institucija prašymą ir projektinius pasiūlymus apsvarsto viešai ir, surinkusi už atitinkamų veiklos sričių priežiūrą atsakingų valstybės institucijų (pagal įstatymų ir kitų teisės aktų nustatytą kompetenciją) bei kitų suinteresuotų organizacijų pasiūlymus, juos apibendrina ir perduoda Valstybinei teritorijų planavimo ir statybos inspekcijai;\n\n3) jeigu numatoma statyba ir veikla atitinka šio Įstatymo 5 straipsnyje nurodytų teritorijų planavimo dokumentų sprendinius ir pajūrio juostos nustatymo tikslus ir yra gautas aplinkos ministro pritarimas, Valstybinė teritorijų planavimo ir statybos inspekcija priima sprendimą išduoti statybą leidžiančius dokumentus naujo ypatingo ar neypatingo statinio statybai pajūrio juostoje.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio įstatymo 1 straipsnį ir šio straipsnio 3 dalį, įsigalioja 2016 m. gegužės 1 d.\n\n2. Šio įstatymo 1 straipsnis įsigalioja 2018 m. sausio 1 d.\n\n3. Lietuvos Respublikos Vyriausybė ir Lietuvos Respublikos aplinkos ministras iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
