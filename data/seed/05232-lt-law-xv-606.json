{
  "id": "lt-law-xv-606",
  "type": "statute",
  "title": "Lietuvos Respublikos švietimo įstatymo Nr. I-1489 25, 33, 43, 53, 56 straipsnių pakeitimo, 56-1 ir 56-2 straipsnių pripažinimo netekusiais galios ir Įstatymo papildymo devintuoju skirsniu įstatymas",
  "short_name": "XV-606",
  "status": "in_force",
  "issued_date": "2025-11-27",
  "in_force_date": "2026-01-01",
  "url": "https://e-tar.lt/portal/lt/legalAct/ceae7618d1d311f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 25 straipsnio pakeitimas",
      "content": "Pakeisti 25 straipsnio 6 dalį ir ją išdėstyti taip:\n\n„6. Įstaigoms, įmonėms, organizacijoms užsienyje, kuriose mokoma lietuvių kalbos ar lietuvių kalba, (toliau – lituanistinio švietimo įstaiga) skiriamos lėšos lituanistinio švietimo programoms vykdyti iš Lietuvos Respublikos valstybės biudžeto asignavimų, skirtų Švietimo, mokslo ir sporto ministerijai. Lituanistinio švietimo įstaigos turi būti registruotos Švietimo ir mokslo institucijų registro informacinėje sistemoje. Bendruosius iš valstybės biudžeto finansuojamų lituanistinio švietimo programų kriterijus nustato švietimo, mokslo ir sporto ministras. Valstybės biudžeto lėšos lituanistinio švietimo įstaigoms skiriamos atsižvelgiant į mokinių skaičių ir valstybės finansines galimybes. Lėšos apskaičiuojamos, skiriamos ir naudojamos Vyriausybės nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 33 straipsnio pakeitimas",
      "content": "Pakeisti 33 straipsnio 3 dalį ir ją išdėstyti taip:\n\n„3. Valstybės ir savivaldybių institucijos ir įstaigos, remdamosi gyventojus registruojančių ir kitų registrų informacinių sistemų duomenimis, nustato mokyklų nelankančių vaikų skaičių ir jų ugdymosi poreikius, kartu su mokyklomis vykdo tikslines šių vaikų įtraukimo į švietimo veiklą programas.“"
    },
    {
      "provision_ref": "art3",
      "section": "3",
      "title": "3 straipsnis. 43 straipsnio pakeitimas",
      "content": "1. Pakeisti 43 straipsnio 2 dalį ir ją išdėstyti taip:\n\n„2. Mokykla savo veiklą pradeda įregistravus mokyklą Juridinių asmenų registro informacinėje sistemoje Lietuvos Respublikos civiliniame kodekse ir Juridinių asmenų registro informacinės sistemos nuostatuose nustatyta tvarka.“\n\n2. Pakeisti 43 straipsnio 7 dalį ir ją išdėstyti taip:\n\n„7. Mokykloje gali būti vykdomos tik Studijų, mokymo programų ir kvalifikacijų registro informacinėje sistemoje įregistruotos formaliojo švietimo programos.“"
    },
    {
      "provision_ref": "art4",
      "section": "4",
      "title": "4 straipsnis. 53 straipsnio pakeitimas",
      "content": "Pripažinti netekusia galios 53 straipsnio 4 dalį."
    },
    {
      "provision_ref": "art5",
      "section": "5",
      "title": "5 straipsnis. 56 straipsnio pakeitimas",
      "content": "Pakeisti 56 straipsnio 1 dalies 6 punktą ir jį išdėstyti taip:\n\n„6) steigia ir valdo Studijų, mokymo programų ir kvalifikacijų registro, Mokinių registro, Studentų registro, Pedagogų registro, Švietimo ir mokslo institucijų registro, Išsilavinimo pažymėjimų blankų registro, Diplomų, atestatų ir kvalifikacijos pažymėjimų registro, Neformaliojo švietimo programų registro, Licencijų registro, Sporto registro informacines sistemas ir kitas valstybės informacines sistemas ir yra šių informacinių sistemų duomenų, įskaitant asmens duomenis, valdytoja;“."
    },
    {
      "provision_ref": "art6",
      "section": "6",
      "title": "6 straipsnis. 561 straipsnio pripažinimas netekusiu galios",
      "content": "Pripažinti netekusiu galios 561 straipsnį."
    },
    {
      "provision_ref": "art7",
      "section": "7",
      "title": "7 straipsnis. 562 straipsnio pripažinimas netekusiu galios",
      "content": "Pripažinti netekusiu galios 562 straipsnį."
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas devintuoju skirsniu",
      "content": "Papildyti Įstatymą devintuoju skirsniu:\n\n„DEVINTASIS SKIRSNIS\nINFORMACINĖS SISTEMOS IR REGISTRAI"
    },
    {
      "provision_ref": "art73",
      "section": "73",
      "title": "73 straipsnis. Švietimo valdymo informacinė sistema",
      "content": "1. Švietimo valdymo informacinė sistema yra valstybės informacinė sistema, skirta teikti duomenis ir informaciją, reikalingą švietimo subjektams analizuoti ir vertinti švietimo būklę įvairiais aspektais, prognozuoti švietimo kaitą, priimti duomenimis pagrįstus sprendimus ir vykdyti švietimo kokybę laiduojantį valdymą.\n\n2. Švietimo valdymo informacinės sistemos ir šioje informacinėje sistemoje tvarkomų duomenų, įskaitant asmens duomenis, valdytoja yra Švietimo, mokslo ir sporto ministerija."
    },
    {
      "provision_ref": "art74",
      "section": "74",
      "title": "74 straipsnis. Bendrosios informacinių sistemų duomenų tvarkymo sąlygos",
      "content": "1. Studijų, mokymo programų ir kvalifikacijų registro, Mokinių registro, Studentų registro, Pedagogų registro, Švietimo ir mokslo institucijų registro, Išsilavinimo pažymėjimų blankų registro, Diplomų, atestatų ir kvalifikacijos pažymėjimų registro, Neformaliojo švietimo programų registro, Licencijų registro, Sporto registro informacinių sistemų ir Švietimo valdymo informacinės sistemos duomenys, išskyrus asmens duomenis, yra vieši. Šių informacinių sistemų duomenys teikiami laikantis Lietuvos Respublikos valstybės informacinių išteklių valdymo įstatymo 28 straipsnio 11 dalyje nurodytų apribojimų, 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrojo duomenų apsaugos reglamento) 5 straipsnyje apibrėžtų asmens duomenų tvarkymo principų ir 6 straipsnyje nustatytų asmens duomenų teisėto tvarkymo sąlygų, atsižvelgiant į Lietuvos Respublikos asmens duomenų teisinės apsaugos įstatymo 3 straipsnyje nustatytus asmens kodo tvarkymo ypatumus.\n\n2. Studijų, mokymo programų ir kvalifikacijų registro, Mokinių registro, Studentų registro, Pedagogų registro, Švietimo ir mokslo institucijų registro, Išsilavinimo pažymėjimų blankų registro, Diplomų, atestatų ir kvalifikacijos pažymėjimų registro, Neformaliojo švietimo programų registro, Licencijų registro, Sporto registro informacinių sistemų ir Švietimo valdymo informacinės sistemos duomenys, išskyrus asmens duomenis, įskaitant specialiųjų kategorijų asmens duomenis, duomenis, susijusius su valstybės ar tarnybos paslaptimi, galimybe identifikuoti asmenis, taip pat duomenis, sudarančius juridinio asmens konfidencialią informaciją ar galinčius atskleisti jo komercinę (verslo) paslaptį, yra atveriami pakartotinai naudoti.\n\n3. Studijų, mokymo programų ir kvalifikacijų registro, Mokinių registro, Studentų registro, Pedagogų registro, Švietimo ir mokslo institucijų registro, Išsilavinimo pažymėjimų blankų registro, Diplomų, atestatų ir kvalifikacijos pažymėjimų registro, Neformaliojo švietimo programų registro, Licencijų registro ir Sporto registro informacinių sistemų objektai registruojami neatlygintinai."
    },
    {
      "provision_ref": "art75",
      "section": "75",
      "title": "75 straipsnis. Studijų, mokymo programų ir kvalifikacijų registras, Studijų, mokymo programų ir kvalifikacijų registro duomenų rinkiniai",
      "content": "1. Studijų, mokymo programų ir kvalifikacijų registro objektai yra formaliojo švietimo programos, kvalifikacijos, profesiniai standartai, neformaliojo profesinio mokymo programos, formaliojo ir neformaliojo profesinio mokymo programų moduliai. Studijų, mokymo programų ir kvalifikacijų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Studijų, mokymo programų ir kvalifikacijų registro informacinėje sistemoje tvarkomi šių duomenų rinkiniai: duomenų apie formaliojo švietimo ir neformaliojo profesinio mokymo programų vertinimą, šių programų registravimą, reikalavimus stojančiajam mokytis pagal atitinkamą programą, baigus programą įgyjamą išsilavinimą ir (arba) suteikiamą kvalifikaciją, kvalifikacijos registravimą, vertinimą, reikalavimus kvalifikacijai, kvalifikacijos aprašymą, profesinių standartų registravimą, aprašymą, formaliojo ir neformaliojo profesinio mokymo programų modulių registravimą ir šių modulių turinį.\n\n3.  Studijų, mokymo programų ir kvalifikacijų registrą sudarantys duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art76",
      "section": "76",
      "title": "76 straipsnis. Mokinių registras, Mokinių registro duomenų rinkiniai",
      "content": "1.  Mokinių registro objektai yra mokiniai, kurie mokosi pagal pradinio, pagrindinio, vidurinio ugdymo ir (ar) formaliojo profesinio mokymo, neformaliojo vaikų švietimo ir formalųjį švietimą papildančio ugdymo, ikimokyklinio ir priešmokyklinio ugdymo programas, neformaliojo suaugusiųjų švietimo programas, neformaliojo profesinio mokymo programas, lituanistinio švietimo programas, formaliojo profesinio mokymo programų modulius. Mokinių registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Mokinių registro informacinėje sistemoje tvarkomi šių duomenų rinkiniai: duomenų apie mokinius, jų įgytą išsilavinimą ir (ar) jiems suteiktą kvalifikaciją prieš pradedant ugdymo ar mokymo procesą, ugdymo ar mokymosi programą, mokyklą, kurioje ugdomas ar mokosi mokinys, ugdymo ar mokymo organizavimą, mokinių pasiekimus, baigus programą arba modulį įgytą išsilavinimą ar suteiktą kvalifikaciją arba įgytas kompetencijas, baigtą programos dalį ir tai patvirtinančius dokumentus.\n\n3. Mokinių registrą sudarantys duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art77",
      "section": "77",
      "title": "77 straipsnis. Studentų registras, Studentų registro duomenų rinkiniai",
      "content": "1. Studentų registro objektai yra aukštųjų mokyklų studentai. Studentų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Studentų registro informacinėje sistemoje tvarkomi šių duomenų rinkiniai: duomenų apie studentus, jų įgytą išsilavinimą ar jiems suteiktą kvalifikaciją prieš pradedant studijuoti, studijų programas, mokyklą, kurioje studijuoja, studijų organizavimą, pasiekimus, baigus studijų programą įgyjamą išsilavinimą ir (ar) suteikiamą kvalifikaciją ir tai patvirtinančius dokumentus.\n\n3. Studentų registrą sudarantys duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art78",
      "section": "78",
      "title": "78 straipsnis. Pedagogų registras, Pedagogų registro duomenų rinkiniai",
      "content": "1. Pedagogų registro objektai yra bendrojo ugdymo mokyklų, ikimokyklinio ugdymo mokyklų, profesinio mokymo įstaigų, neformaliojo vaikų švietimo mokyklų ir formalųjį švietimą papildančio ugdymo mokyklų, mokslo ir studijų institucijų, švietimo pagalbos įstaigų, kitų švietimo teikėjų, vykdančių formaliojo ir (ar) neformaliojo švietimo programas, mokslinius tyrimus, švietimo įstaigų ir lituanistinio švietimo įstaigų pedagoginiai darbuotojai, švietimo pagalbą teikiantys asmenys ir tyrėjai bei asmenys, pageidaujantys būti rezerve. Pedagogų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Pedagogų registro informacinėje sistemoje tvarkomi šių duomenų rinkiniai: duomenų apie pedagoginius darbuotojus, švietimo pagalbą teikiančius asmenis ir tyrėjus bei asmenis, pageidaujančius būti rezerve, jų teisę dirbti su vaikais, įgytą išsilavinimą ir (ar) kvalifikaciją, juos patvirtinančius dokumentus, darbovietę, kurioje dirba, einamas pareigas ir darbo laiko normą.\n\n3. Pedagogų registrą sudarantys duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art79",
      "section": "79",
      "title": "79 straipsnis. Švietimo ir mokslo institucijų registras, Švietimo ir mokslo institucijų registro duomenų rinkiniai",
      "content": "1. Švietimo ir mokslo institucijų registro objektai yra švietimo įstaigos (aukštosios, bendrojo ugdymo, neformaliojo švietimo mokyklos, profesinio mokymo, švietimo pagalbos įstaigos), laisvieji mokytojai, kiti švietimo teikėjai ir mokslinių tyrimų institutai, jų filialai, Lietuvos Respublikoje įsteigti užsienio aukštųjų mokyklų filialai, Lietuvos Respublikoje įsteigtos užsienio aukštųjų mokyklų atstovybės, lituanistinio švietimo įstaigos. Švietimo ir mokslo institucijų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Švietimo ir mokslo institucijų registro informacinėje sistemoje tvarkomi šių duomenų rinkiniai: duomenų apie šio straipsnio 1 dalyje išvardytus registro objektus (išskyrus laisvuosius mokytojus), jų paskirtį, savininką (-us) ir kitus dalyvius, registro objekto veiklos vertinimą, laisvuosius mokytojus, jų teisę dirbti su vaikais, įgytą išsilavinimą ir (ar) kvalifikaciją, tai patvirtinančius dokumentus, teikiamas švietimo paslaugas.\n\n3. Švietimo ir mokslo institucijų registrą sudarantys duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art80",
      "section": "80",
      "title": "80 straipsnis. Išsilavinimo pažymėjimų blankų registras, Išsilavinimo pažymėjimų blankų registro duomenų rinkiniai",
      "content": "1. Išsilavinimo pažymėjimų blankų registro objektai yra formaliojo švietimo programų baigimą liudijantys išsilavinimo pažymėjimų blankai. Išsilavinimo pažymėjimų blankų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Išsilavinimo pažymėjimų blankų registro informacinėje sistemoje tvarkomi šių duomenų rinkiniai: duomenų apie blankų registravimą, įteisinimą, gamybą, technologines apsaugos priemones.\n\n3. Išsilavinimo pažymėjimų blankų registro duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art81",
      "section": "81",
      "title": "81 straipsnis. Diplomų, atestatų ir kvalifikacijos pažymėjimų registras, Diplomų, atestatų ir kvalifikacijos pažymėjimų registro duomenų rinkiniai",
      "content": "1. Diplomų, atestatų ir kvalifikacijos pažymėjimų registro objektai yra asmenims, baigusiems formaliojo švietimo programas ar jų modulius ir šio registro informacinės sistemos nuostatuose nustatytas neformaliojo švietimo programas ar jų modulius, išduoti išsilavinimą ir  (ar) įgytą kvalifikaciją ar įgytas kompetencijas patvirtinantys pažymėjimai ar jų dublikatai, asmenims, išlaikiusiems valstybinės kalbos ir Lietuvos Respublikos Konstitucijos pagrindų egzaminus, išduotus valstybinės kalbos egzamino išlaikymą patvirtinantys pažymėjimai ir Lietuvos Respublikos Konstitucijos pagrindų egzamino išlaikymą patvirtinantys pažymėjimai. Diplomų, atestatų ir kvalifikacijos pažymėjimų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Diplomų, atestatų ir kvalifikacijos pažymėjimų registro informacinėje sistemoje tvarkomi šių duomenų rinkiniai: duomenų apie asmenis, kuriems išduotas pažymėjimas, pažymėjimo blankus, pažymėjimų išdavimą, institucijas, išdavusias pažymėjimus, baigtas programas ar jų modulius, išlaikytą valstybinės kalbos ir Lietuvos Respublikos Konstitucijos pagrindų egzaminą, įgytą išsilavinimą ir (arba) suteiktą kvalifikaciją, įgytas kompetencijas.\n\n3. Diplomų, atestatų ir kvalifikacijos pažymėjimų registro duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art82",
      "section": "82",
      "title": "82 straipsnis. Neformaliojo švietimo programų registras, Neformaliojo švietimo programų registro duomenų rinkiniai",
      "content": "1. Neformaliojo švietimo programų registro objektai yra neformaliojo vaikų švietimo ir neformaliojo suaugusiųjų švietimo programos. Neformaliojo švietimo programų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Neformaliojo švietimo programų registro informacinėje sistemoje tvarkomi šių duomenų rinkiniai: duomenų apie neformaliojo vaikų švietimo ir neformaliojo suaugusiųjų švietimo programas, programos turinį, registravimą, paskirtį, institucijas, vykdančias programą, reikalavimus programos dalyviams, programos vertinimą.\n\n3. Neformaliojo švietimo programų registro duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose."
    },
    {
      "provision_ref": "art83",
      "section": "83",
      "title": "83 straipsnis. Licencijų registras, Licencijų registro duomenų rinkiniai",
      "content": "1. Licencijų registro objektai yra licencijos vykdyti formalųjį profesinį mokymą, leidimai vykdyti studijas ir (ar) leidimai vykdyti su studijomis susijusią veiklą. Licencijų registro informacinėje sistemoje jos objektai registruojami pagal registravimo sąlygas, nustatytas šios informacinės sistemos nuostatuose.\n\n2. Licencijų registro informacinėje sistemoje tvarkomi šių duomenų rinkiniai: duomenų apie licencijas vykdyti formalųjį profesinį mokymą, leidimus vykdyti studijas ir (ar) leidimus vykdyti su studijomis susijusią veiklą, licencijos ar leidimo registravimą ir išdavimą, licencijos ar leidimo turėtoją, vykdomas programas ar veiklą.\n\n3. Licencijų registro duomenų rinkiniai, nurodyti šio straipsnio 2 dalyje, detalizuojami šios informacinės sistemos nuostatuose.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė ir švietimo, mokslo ir sporto ministras iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
