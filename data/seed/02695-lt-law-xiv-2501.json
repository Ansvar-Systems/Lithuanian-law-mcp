{
  "id": "lt-law-xiv-2501",
  "type": "statute",
  "title": "Lietuvos Respublikos administracinių nusižengimų kodekso 66 ir 67 straipsnių pakeitimo įstatymas",
  "short_name": "XIV-2501",
  "status": "in_force",
  "issued_date": "2024-03-21",
  "in_force_date": "2024-03-28",
  "url": "https://e-tar.lt/portal/lt/legalAct/69fda410ec1611ee9f5b8ffa077f9188/NOLZxhpnbC",
  "provisions": [
    {
      "provision_ref": "art1",
      "section": "1",
      "title": "1 straipsnis. 66 straipsnio pakeitimas",
      "content": "1. Pakeisti 66 straipsnio pavadinimą ir jį išdėstyti taip:\n\n„66 straipsnis. Farmacijos praktikos, veiklos, susijusios su vaistais (vaistiniais preparatais), veikliosiomis medžiagomis ar tiriamųjų vaistinių preparatų gamyba, sąlygų pažeidimas“.\n\n2. Papildyti 66 straipsnį naujomis 6 ir 7 dalimis:\n\n„6. Vaistinių preparatų mažmeninės prekybos įmonių veikla nesilaikant nustatytų veiklos sąlygų, išskyrus pažeidimus, dėl kurių stabdoma jų teisė parduoti Vaistinių preparatų, leidžiamų parduoti vaistinių preparatų mažmeninės prekybos įmonėse, sąraše nurodytus vaistus (vaistinius preparatus) visose ar konkrečioje (-iose) veiklos vietoje (-ose), nurodytoje (-ose) Vaistinių preparatų mažmeninės prekybos įmonių sąraše (toliau – Sąrašas), ir pažeidimus, dėl kurių vaistinių preparatų mažmeninės prekybos įmonė arba jos konkreti (-ios) veiklos vieta (-os) išbraukiama (‑os) iš Sąrašo,\nužtraukia baudą asmenims nuo vieno šimto iki keturių šimtų eurų ir juridinių asmenų vadovams ar kitiems atsakingiems asmenims – nuo dviejų šimtų šešiasdešimt iki vieno tūkstančio penkių šimtų eurų.\n\n7. Veiklą su vaistais (vaistiniais preparatais) asmens sveikatos priežiūros įstaigose reglamentuojančių teisės aktų reikalavimų nevykdymas ar pažeidimas\nužtraukia baudą asmens sveikatos priežiūros įstaigų darbuotojams nuo trijų šimtų iki vieno tūkstančio penkių šimtų eurų ir asmens sveikatos priežiūros įstaigų vadovams ar kitiems atsakingiems asmenims – nuo penkių šimtų iki dviejų tūkstančių eurų.“\n\n3. Buvusias 66 straipsnio 6–10 dalis laikyti atitinkamai 8–12 dalimis.\n\n4. Pakeisti 66 straipsnio 12 dalį ir ją išdėstyti taip:\n\n„12. Už šio straipsnio 4, 5, 8 dalyse numatytus administracinius nusižengimus gali būti skiriamas vaistų (vaistinių preparatų) ar veikliųjų medžiagų konfiskavimas.“"
    },
    {
      "provision_ref": "art2",
      "section": "2",
      "title": "2 straipsnis. 67 straipsnio pakeitimas",
      "content": "1. Papildyti 67 straipsnį naujomis 1 ir 2 dalimis:\n\n„1. Reklaminių renginių apie vaistus (vaistinius preparatus) sveikatos priežiūros specialistams organizavimą reglamentuojančių teisės aktų reikalavimų nevykdymas ar pažeidimas, išskyrus pažeidimus, nurodytus šio straipsnio 4 dalyje,\nužtraukia įspėjimą arba baudą vaistinio preparato registruotojams ar jų atstovams – asmenims arba juridinių asmenų vadovams nuo dvidešimt iki keturių šimtų penkiasdešimt eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą vaistinio preparato registruotojams ar jų atstovams – asmenims arba juridinių asmenų vadovams nuo keturių šimtų penkiasdešimt iki vieno tūkstančio vieno šimto eurų.“\n\n2. Buvusias 67 straipsnio 1–6 dalis laikyti atitinkamai 3–8 dalimis.\n\n3. Papildyti 67 straipsnį nauja 4 dalimi:\n\n„4. Teisės aktų nustatyta tvarka elektroninėje reklaminių renginių registravimo formoje neįregistruoto reklaminio renginio apie vaistus (vaistinius preparatus) sveikatos priežiūros specialistams organizavimas\nužtraukia baudą vaistinio preparato registruotojams ar jų atstovams – asmenims arba juridinių asmenų vadovams nuo šešių šimtų iki vieno tūkstančio keturių šimtų eurų.“\n\n4. Buvusias 67 straipsnio 4–8 dalis laikyti atitinkamai 5–9 dalimis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
