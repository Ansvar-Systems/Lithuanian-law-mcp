{
  "id": "lt-law-xv-248",
  "type": "statute",
  "title": "Lietuvos Respublikos diplomatinės tarnybos įstatymo Nr. VIII-1012 3, 17, 37, 41, 42, 43, 47, 49, 55, 61, 62, 65, 87, 92, 95 straipsnių, X skyriaus pavadinimo, priedo pakeitimo ir Įstatymo papildymo 67-1 straipsniu įstatymas",
  "short_name": "XV-248",
  "status": "in_force",
  "issued_date": "2025-06-05",
  "in_force_date": "2025-07-01",
  "url": "https://e-tar.lt/portal/lt/legalAct/597da3c04c3111f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Papildyti 3 straipsnį nauja 5 dalimi:\n\n„5. Lietuvos Respublikos diplomatinis krovinys (toliau – diplomatinis krovinys) – iš vienos Lietuvos Respublikos diplomatinės tarnybos institucijos į kitą gabenami oficialiai Lietuvos Respublikos diplomatinės tarnybos institucijų veiklai skirti daiktai arba Lietuvos Respublikos diplomatinės atstovybės, Lietuvos Respublikos konsulinės įstaigos ar Lietuvos Respublikos specialiosios misijos personalo nario ir (ar) jo šeimos narių, persikeliančių iš Lietuvos Respublikos į užsienio valstybę, iš užsienio valstybės į Lietuvos Respubliką, iš vienos užsienio valstybės į kitą užsienio valstybę arba į kitą tos pačios užsienio valstybės miestą šio įstatymo ir kitų įstatymų nustatytais pagrindais, asmeninis krovinys (asmeniniai ir (ar) įsikurti skirti daiktai), kuriems gabenti išduodamas diplomatinio krovinio sertifikatas.“\n\n2. Papildyti 3 straipsnį nauja 6 dalimi:\n\n„6. Lietuvos Respublikos diplomatinis paštas (toliau – diplomatinis paštas) – oficialiai Lietuvos Respublikos diplomatinės tarnybos institucijų veiklai skirti dokumentai, siuntiniai ir kita korespondencija, įskaitant įslaptintą informaciją bet kokioje laikmenoje, kurie gabenami iš vienos Lietuvos Respublikos diplomatinės tarnybos institucijos į kitą plombuojamuose maišuose, pakuotėse ar kitokioje plombuojamoje taroje ir kuriems gabenti išduodamas diplomatinio pašto sertifikatas.“\n\n3. Buvusias 3 straipsnio 5, 6, 7 ir 8 dalis laikyti atitinkamai 7, 8, 9 ir 10 dalimis."
    },
    {
      "provision_ref": "art2",
      "section": "2",
      "title": "2 straipsnis. 17 straipsnio pakeitimas",
      "content": "Pakeisti 17 straipsnio 4 dalį ir ją išdėstyti taip:\n\n„4. Su diplomatinės atstovybės, konsulinės įstaigos ar specialiosios misijos administracinio techninio personalo ir aptarnaujančio personalo nariais, kurie nėra valstybės tarnautojai ar profesinės karo tarnybos kariai, (administratoriais, padėjėjais, vyriausiaisiais specialiaisiais kurjeriais, raštvedžiais, sekretoriais, specialiaisiais kurjeriais, ūkvedžiais, vairuotojais, vyresniaisiais specialiaisiais kurjeriais, valytojais, kiemsargiais) Užsienio reikalų ministerija ar jos įgaliotos diplomatinės atstovybės, konsulinės įstaigos, specialiosios misijos, atsižvelgdamos į Lietuvos Respublikos darbo kodekso 68 straipsnio 4 dalį, sudaro terminuotas darbo sutartis. Užsienio reikalų ministras tvirtina atrankos į šias pareigas ir įdarbinimo tvarkos aprašą, šių pareigybių skaičių, tipines šių pareigybių aprašymų, kuriuose nurodomi bendri specialieji reikalavimai, taikomi pareigybei, ir bendros (konkrečiam darbui atlikti reikalingos) darbo funkcijos, formas (toliau – tipinė pareigybės aprašymo forma). Darbuotojų pareigybių aprašymus, kuriuose gali būti nurodyti ir kiti, negu nurodyta tipinėje pareigybės aprašymo formoje, specialieji reikalavimai, taikomi konkrečiai pareigybei, ir funkcijos, tvirtina užsienio reikalų ministras arba jo įgaliotas asmuo.“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pakeitimas",
      "content": "Pakeisti 37 straipsnio 3 dalį ir ją išdėstyti taip:\n\n„3. Kitais atvejais, negu nurodyta šio straipsnio 2 dalyje ir šio įstatymo 43 straipsnio 4, 5 ir 7 dalyse, diplomatui pareiginė alga nustatoma taip:\n\n1) skiriamam ar perkeliamam į aukštesnes pareigas diplomatui nustatomas pareigybės, į kurią skiriama ar perkeliama, pareiginės algos koeficientų intervale esantis pareiginės algos koeficientas, kuris nustatomas taikant ne mažiau kaip 0,12 didesnį koeficientą, negu jam iki paskyrimo ar perkėlimo buvo nustatytas pareiginės algos koeficientas, bet ne didesnis, negu tai pareigybei nustatytas maksimalus koeficientas, ir ne mažesnis, negu tai pareigybei nustatytas minimalus koeficientas;\n\n2) laikinai perkeliamam į aukštesnes pareigas diplomatui jo perkėlimo laikotarpiui nustatomas ne mažiau kaip 0,12 didesnis pareiginės algos koeficientas, negu jam iki laikino perkėlimo buvo nustatytas pareiginės algos koeficientas, bet ne didesnis, negu tai pareigybei, į kurią diplomatas laikinai perkeliamas, nustatytas maksimalus koeficientas, ir ne mažesnis, negu tai pareigybei nustatytas minimalus koeficientas;\n\n3) skiriamam į eitas pareigas, skiriamam, perkeliamam, laikinai perkeliamam į lygiavertes ar žemesnes pareigas diplomatui nustatomas tokio paties dydžio, kaip jam buvo nustatytas iki skyrimo ar perkėlimo, pareiginės algos koeficientas, išskyrus šios dalies 4 ir 5 punktuose nurodytus atvejus;\n\n4) skiriamam, perkeliamam ar laikinai perkeliamam iš diplomato, neturinčio pavaldžių asmenų, pareigų į lygiavertes diplomato, turinčio pavaldžių asmenų, pareigas diplomatui tol, kol jis eina šias pareigas, nustatomas ne mažiau kaip 0,12 didesnis pareiginės algos koeficientas, negu jam buvo nustatytas iki skyrimo, perkėlimo ar laikino perkėlimo, bet ne didesnis, negu tai pareigybei nustatytas maksimalus koeficientas;\n\n5) diplomatui, jo rašytiniu prašymu skiriamam, perkeliamam ar laikinai perkeliamam iš diplomato, turinčio pavaldžių asmenų, pareigų Užsienio reikalų ministerijoje į lygiavertes ar žemesnes diplomato, neturinčio pavaldžių asmenų pareigas Užsienio reikalų ministerijoje, nustatoma mažesnė pareiginė alga, taikant ne mažiau kaip 0,06 ir ne daugiau kaip 0,12 mažesnį pareiginės algos koeficientą, negu jam buvo nustatytas iki skyrimo, perkėlimo ar laikino perkėlimo, bet ne mažesnį, negu tai pareigybei nustatytą minimalų koeficientą ir ne didesnį, negu tai pareigybei nustatytą maksimalų koeficientą. Šis punktas netaikomas, kai šios dalies 4 punkte nustatyta tvarka diplomatui didesnis pareiginės algos koeficientas buvo nustatytas tol, kol jis eina atitinkamas pareigas;\n\n6) atkuriančiam diplomato statusą asmeniui nustatomas pareigybės, į kurią jis skiriamas, pareiginės algos koeficientų intervale esantis pareiginės algos koeficientas, atsižvelgiant į jo darbo užsienio ir (ar) Europos Sąjungos politikos srityje patirtį, bet ne mažesnis, negu jam iki diplomato tarnybos sutarties nutraukimo buvo nustatytas pareiginės algos koeficientas;\n\n7) diplomato tarnybinę veiklą įvertinus kaip viršijančią lūkesčius arba kaip neatitinkančią lūkesčių, – šio įstatymo 41 straipsnio 5 ir 6 dalyse nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 41 straipsnio pakeitimas",
      "content": "1. Pakeisti 41 straipsnio 1 dalį ir ją išdėstyti taip:\n\n„1. Diplomatų tarnybinė veikla užsienio reikalų ministro nustatytu tarnybinės veiklos vertinimo laikotarpiu (toliau – vertinamasis laikotarpis) vertinama kiekvienais metais. Vertinama diplomatų, ne trumpiau kaip 6 mėnesius per vertinamąjį laikotarpį, įskaitant parengiamąjį laikotarpį, ėjusių pareigas diplomatinėje tarnyboje, tarnybinė veikla. Diplomato tarnybinės veiklos vertinimo tikslas ‒ įvertinti diplomato kompetenciją ir pasiektus veiklos rezultatus vykdant jam suformuluotas užduotis.“\n\n2. Pakeisti 41 straipsnio 9 dalį ir ją išdėstyti taip:\n\n„9. Neeilinis diplomato tarnybinės veiklos vertinimas atliekamas ne dažniau kaip vieną kartą per vertinamąjį laikotarpį, jeigu nuo eilinio diplomato tarnybinės veiklos vertinimo praėjo ne mažiau kaip 6 mėnesiai, išskyrus atvejus, kai nustatomas trumpesnis diplomato tarnybinės veiklos gerinimo plano laikotarpis, arba jeigu diplomatas ne trumpiau kaip 6 mėnesius per vertinamąjį laikotarpį, įskaitant parengiamąjį laikotarpį, ėjo pareigas diplomatinėje tarnyboje.“"
    },
    {
      "provision_ref": "art5",
      "section": "5",
      "title": "5 straipsnis. 42 straipsnio pakeitimas",
      "content": "Pakeisti 42 straipsnio 1 dalį ir ją išdėstyti taip:\n\n„1. Diplomatų darbui, išskyrus diplomatinius atstovus, taikomi tokie rotacijos principai:\n\n1) priimtas į diplomatinę tarnybą diplomatas Užsienio reikalų ministerijoje paprastai dirba 3 metus (į šį laikotarpį įskaitomas parengiamasis laikotarpis). Vėliau diplomatas paprastai 3 metams užsienio reikalų ministro įsakymu paskiriamas dirbti į diplomatinę atstovybę ar konsulinę įstaigą, iš kurios užsienio reikalų ministro įsakymu grąžintas į Užsienio reikalų ministeriją joje vėl paprastai dirba 3 metus iki kito paskyrimo. Į darbo Užsienio reikalų ministerijoje laikotarpį įskaitomas laikino perkėlimo į karjeros valstybės tarnautojo pareigas kitoje valstybės ar savivaldybės institucijoje ar įstaigoje šio įstatymo 43 straipsnio 4 dalyje nustatyta tvarka laikotarpis. Į darbo diplomatinėje atstovybėje ar konsulinėje įstaigoje laikotarpį įskaitomas diplomato laikino perkėlimo į pareigas tarptautinėje ir Europos Sąjungos institucijoje ar užsienio valstybės institucijoje Asmenų delegavimo į tarptautines ir Europos Sąjungos institucijas ar užsienio valstybių institucijas įstatymo nustatyta tvarka laikotarpis, jeigu jis ne trumpesnis negu vieni metai;\n\n2) esant tarnybinei būtinybei, diplomatas gali būti iš karto skiriamas į kitą diplomatinę atstovybę ar konsulinę įstaigą, įskaitant atvejus, kai po pirmojo paskyrimo neišdirbo 3 metų, tačiau bendras nuoseklaus paskyrimo dviejose diplomatinėse atstovybėse ar konsulinėse įstaigose terminas negali būti ilgesnis negu 6 metai, o tais atvejais, kai bent vienas iš dviejų paskyrimų yra į aukšto ar vidutinio grėsmių ir rizikų lygmens aplinkoje veikiančią diplomatinę atstovybę ar konsulinę įstaigą, – ne ilgesnis negu 7 metai;\n\n3) esant tarnybinei būtinybei, diplomatas gali būti paliekamas dirbti Užsienio reikalų ministerijoje arba diplomatinėje atstovybėje ar konsulinėje įstaigoje ilgesniam negu 3 metų laikotarpiui arba gali būti paskirtas į diplomatinę atstovybę ar konsulinę įstaigą neišdirbęs Užsienio reikalų ministerijoje 3 metų. Bendras nuoseklaus darbo Užsienio reikalų ministerijoje einant tas pačias pareigas arba toje pačioje diplomatinėje atstovybėje ar konsulinėje įstaigoje terminas negali būti ilgesnis negu 4 metai;\n\n4) dėl diplomato ar jo šeimos narių ligos arba dėl kitų svarbių šeiminių aplinkybių diplomatas gali būti paliekamas dirbti Užsienio reikalų ministerijoje ilgesniam negu 3 metų laikotarpiui, bet paprastai ne ilgiau negu 6 metams.“"
    },
    {
      "provision_ref": "art6",
      "section": "6",
      "title": "6 straipsnis. 43 straipsnio pakeitimas",
      "content": "1. Pakeisti 43 straipsnio 1 dalį ir ją išdėstyti taip:\n\n„1. Diplomatas jo rašytiniu prašymu ar sutikimu gali būti perkeliamas ar paskiriamas į kitas lygiavertes pareigas Užsienio reikalų ministerijoje, jeigu jis atitinka pareigybės, į kurią perkeliama ar skiriama, aprašyme nustatytus specialiuosius reikalavimus. Gali būti sukeistos dviejų diplomatų lygiavertės pareigos, jeigu jie to prašo. Diplomatas jo rašytiniu prašymu arba atrankos į šio straipsnio 2 dalyje nurodytas pareigas Užsienio reikalų ministerijoje, į kurias užsienio reikalų ministro nustatyta tvarka turi būti organizuojama atranka, būdu gali būti perkeltas ar paskirtas į žemesnes pareigas.“\n\n2. Pakeisti 43 straipsnio 4 dalį ir ją išdėstyti taip:\n\n„4. Esant tarnybinei būtinybei ir institucijų vadovams šį klausimą suderinus, užsienio reikalų ministro įsakymu diplomatas su jo rašytiniu sutikimu gali būti laikinai perkeltas iš Užsienio reikalų ministerijos į karjeros valstybės tarnautojo pareigas Respublikos Prezidento kanceliarijoje, Seimo kanceliarijoje, Vyriausybės kanceliarijoje ar kitoje valstybės ar savivaldybės institucijoje ar įstaigoje, jeigu diplomatas atitinka pareigybės, į kurią perkeliama, aprašyme nustatytus specialiuosius reikalavimus. Laikino perkėlimo terminas – 2 metai nuo diplomato perkėlimo dienos. Esant tarnybinei būtinybei, šis terminas gali būti pratęsiamas iki vienų metų ir bendras laikino perkėlimo laikas negali viršyti 3 metų per 5 tarnybos metus. Laikino perkėlimo laikas įskaitomas į diplomatinės tarnybos stažą. Laikinai perkeltam diplomatui paliekamas diplomatinis rangas ir, vadovaujantis šio įstatymo 61 straipsnio 31 dalimi, gali būti suteikiamas nuosekliai aukštesnis diplomatinis rangas. Laikino perkėlimo laikotarpiu valstybės ar savivaldybės institucija ar įstaiga, į kurią diplomatas perkeltas, diplomatui moka darbo užmokestį, ne mažesnį, negu jam iki perkėlimo buvo nustatytas, ir ne didesnį, negu pagal tai pareigybei, į kurią jis laikinai perkeltas, nustatytą maksimalų pareiginės algos koeficientą. Pasibaigus laikino perkėlimo laikotarpiui, diplomatas grąžinamas į Užsienio reikalų ministeriją ir, atsižvelgus į eitas karjeros valstybės tarnautojo pareigas, diplomato tarnybinės veiklos pobūdį, sudėtingumą, atsakomybės lygį, turimą diplomatinį rangą, papildomų įgūdžių ar žinių, svarbių einamoms pareigoms, turėjimą, darbo užsienio ir (ar) Europos Sąjungos politikos srityje patirtį ir į jo tarnybinės veiklos valstybės ar savivaldybės institucijoje ar įstaigoje, į kurią jis buvo perkeltas, vertinimą, Atestacijos komisijos siūlymu paskiriamas į pareigas, kurios yra ne žemesnės negu tos, kurias jis ėjo iki laikino perkėlimo į karjeros valstybės tarnautojo pareigas, o jeigu tokios galimybės nėra, Atestacijos komisijos siūlymu diplomatas gali būti skiriamas į žemesnes pareigas. Diplomatui nustatomas ne mažesnis, negu iki jo laikino perkėlimo į karjeros valstybės tarnautojo pareigas jam nustatytas pareiginės algos koeficientas, bet ne didesnis, negu pareigybei, į kurią jis skiriamas, nustatytas maksimalus, ir ne mažesnis, negu tai pareigybei nustatytas minimalus pareiginės algos koeficientas. Diplomatas gali būti iš karto skiriamas į diplomatinę atstovybę ar konsulinę įstaigą. Diplomatas negali būti grąžinamas į Užsienio reikalų ministeriją ir (ar) paskiriamas į diplomatinę atstovybę ar konsulinę įstaigą, jeigu iš karjeros valstybės tarnautojo pareigų, į kurias asmuo buvo laikinai perkeltas, jis buvo atleistas dėl jam paskirtos tarnybinės nuobaudos – atleidimo iš pareigų, diplomato tarnybos sutarties ar terminuotos diplomato tarnybos sutarties nutraukimo, prarastos Lietuvos Respublikos pilietybės, šio įstatymo 23 straipsnio 3 dalyje nurodytų aplinkybių ar kitų aplinkybių, dėl kurių diplomatą į pareigas priimantis asmuo konstatuoja diplomato neatitiktį diplomato nepriekaištingos reputacijos reikalavimams, nurodytiems šio įstatymo 6 straipsnyje. Diplomatui jo laikino perkėlimo į karjeros valstybės tarnautojo pareigas laikotarpiu mutatis mutandis taikomos ir Valstybės tarnybos įstatymo nuostatos.“\n\n3. Pakeisti 43 straipsnio 5 dalį ir ją išdėstyti taip:\n\n„5. Diplomatas Asmenų delegavimo į tarptautines ir Europos Sąjungos institucijas ar užsienio valstybių institucijas įstatymo nustatyta tvarka gali būti laikinai perkeltas į pareigas tarptautinėje ir Europos Sąjungos institucijoje ar užsienio valstybės institucijoje. Dėl tokio perkėlimo diplomato tarnybos sutartis nenutrūksta, diplomatui paliekamas iki perkėlimo turėtas diplomatinis rangas, perkėlimo laikas įskaitomas į diplomatinės tarnybos stažą. Diplomatams, laikinai perkeltiems į tarptautines ir Europos Sąjungos institucijas ar užsienio valstybės institucijas, Asmenų delegavimo į tarptautines ir Europos Sąjungos institucijas ar užsienio valstybių institucijas įstatymo nustatyta tvarka mokamas darbo užmokestis ir kitos delegavimo išlaidos. Diplomatams darbo tarptautinėje ir Europos Sąjungos institucijoje ar užsienio valstybės institucijoje laikotarpiu taikomos tarptautinių ir Europos Sąjungos institucijų darbo sąlygas reglamentuojančios taisyklės ar užsienio valstybės darbo santykius reglamentuojantys teisės aktai. Pasibaigus laikino perkėlimo laikui, diplomatas grąžinamas į Užsienio reikalų ministeriją ir, atsižvelgus į delegavimo metu eitas pareigas, diplomato tarnybinės veiklos pobūdį, sudėtingumą, atsakomybės lygį, turimą ar šio įstatymo 61 straipsnio 3 dalyje nustatyta tvarka suteiktą diplomatinį rangą, papildomų įgūdžių ar žinių, svarbių einamoms pareigoms, turėjimą, darbo užsienio ir (ar) Europos Sąjungos politikos srityje patirtį ir į jo veiklos tarptautinėje ir Europos Sąjungos institucijoje ar užsienio valstybės institucijoje, į kurią jis buvo laikinai perkeltas, vertinimą, Atestacijos komisijos siūlymu paskiriamas į pareigas, kurios yra ne žemesnės negu tos, kurias jis ėjo iki laikino perkėlimo į pareigas tarptautinėje ir Europos Sąjungos institucijoje ar užsienio valstybės institucijoje, o jeigu tokios galimybės nėra, Atestacijos komisijos siūlymu diplomatas gali būti skiriamas į žemesnes pareigas. Diplomatui nustatomas ne mažesnis, negu iki jo laikino perkėlimo į tarptautinę ir Europos Sąjungos instituciją ar užsienio valstybės instituciją jam nustatytas pareiginės algos koeficientas, bet ne didesnis, negu pareigybei, į kurią jis skiriamas, nustatytas maksimalus, ir ne mažesnis, negu tai pareigybei nustatytas minimalus pareiginės algos koeficientas. Diplomatas gali būti iš karto skiriamas į diplomatinę atstovybę ar konsulinę įstaigą, neviršijant šio įstatymo 42 straipsnio 1 dalies 2 punkte nustatytų terminų.“"
    },
    {
      "provision_ref": "art7",
      "section": "7",
      "title": "7 straipsnis. 47 straipsnio pakeitimas",
      "content": "Pakeisti 47 straipsnio 3 dalį ir ją išdėstyti taip:\n\n„3. Diplomato, dirbančio diplomatinėje atstovybėje, konsulinėje įstaigoje ar specialiojoje misijoje, užsienio valstybėje kartu gyvenantis sutuoktinis arba partneris turi teisę įsidarbinti toje valstybėje, jeigu tai numatyta Lietuvos Respublikos tarptautinėse sutartyse arba leidžiama pagal tos valstybės įstatymus. Apie įsidarbinimą diplomato sutuoktinis arba partneris turi informuoti Užsienio reikalų ministeriją.“"
    },
    {
      "provision_ref": "art8",
      "section": "8",
      "title": "8 straipsnis. 49 straipsnio pakeitimas",
      "content": "1. Papildyti 49 straipsnį nauja 3 dalimi:\n\n„3. Kai diplomatinio atstovo funkcijos baigiasi šio įstatymo 53 straipsnio 1 dalies 1 punkte nustatytu pagrindu, procedūra dėl naujo diplomatinio atstovo skyrimo paprastai pradedama prieš 6 mėnesius iki pareigas einančio diplomatinio atstovo funkcijų vykdymo pabaigos. Kai diplomatinio atstovo funkcijos baigiasi šio įstatymo 53 straipsnio 1 dalies 2–5 punktuose nustatytais pagrindais, naujas diplomatinis atstovas skiriamas paprastai per 6 mėnesius nuo buvusio diplomatinio atstovo funkcijų vykdymo pabaigos.“\n\n2. Buvusias 49 straipsnio 3 ir 4 dalis laikyti atitinkamai 4 ir 5 dalimis."
    },
    {
      "provision_ref": "art9",
      "section": "9",
      "title": "9 straipsnis. 55 straipsnio pakeitimas",
      "content": "Pakeisti 55 straipsnį ir jį išdėstyti taip:\n\n„55 straipsnis. Laikinojo reikalų patikėtinio skyrimas\n\nJeigu diplomatinėje atstovybėje nėra šio įstatymo 49 straipsnyje nustatyta tvarka paskirto diplomatinio atstovo, kuris vadovautų diplomatinei atstovybei, užsienio reikalų ministras skiria laikinąjį reikalų patikėtinį užsienio valstybėje ar prie tarptautinės organizacijos. Laikinasis reikalų patikėtinis skiriamas ir tada, kai diplomatinis atstovas laikinai negali eiti savo pareigų. Šiuo atveju laikinąjį reikalų patikėtinį ne ilgiau kaip vienam mėnesiui gali paskirti pats diplomatinis atstovas, o ilgesniam laikotarpiui – užsienio reikalų ministras.“"
    },
    {
      "provision_ref": "art10",
      "section": "10",
      "title": "10 straipsnis. 61 straipsnio pakeitimas",
      "content": "1. Pakeisti 61 straipsnio 3 dalį ir ją išdėstyti taip:\n\n„3. Diplomatui, šio įstatymo 43 straipsnio 5 dalyje nustatyta tvarka grąžinamam į Užsienio reikalų ministeriją pasibaigus jo laikino perkėlimo į tarptautinę ir Europos Sąjungos instituciją ar užsienio valstybės instituciją laikui, atsižvelgiant į jo laikino perkėlimo laikotarpį ir į šio straipsnio 2 dalyje nustatytus diplomatinių rangų suteikimo laikotarpius, gali būti suteiktas aukštesnis negu nuosekliai aukštesnis diplomatinis rangas.“\n\n2. Papildyti 61 straipsnį 31 dalimi:\n\n„31. Šio straipsnio 2 dalyje nustatyta rangų teikimo eilė taikoma ir diplomatams, laikinai perkeltiems į šio įstatymo 43 straipsnio 4 dalyje nurodytas pareigas, ir atkuriantiems diplomato statusą buvusiems diplomatams, ėjusiems politinio (asmeninio) pasitikėjimo valstybės tarnautojo pareigas Respublikos Prezidento kanceliarijoje, Seimo kanceliarijoje ar Vyriausybės kanceliarijoje.“"
    },
    {
      "provision_ref": "art11",
      "section": "11",
      "title": "11 straipsnis. 62 straipsnio pakeitimas",
      "content": "Pakeisti 62 straipsnio 4 dalį ir ją išdėstyti taip:\n\n„4. Šio straipsnio 3 dalyje nustatytas 5 metų terminas netaikomas, kai, esant tarnybinei būtinybei, diplomato statusas atkuriamas užsienio reikalų ministro nustatyta tvarka buvusiems diplomatams, nutraukusiems diplomato tarnybos sutartį šio įstatymo 92 straipsnio 9 dalyje nurodytu pagrindu ir priimtiems dirbti į tarptautinę ir Europos Sąjungos instituciją ar užsienio valstybės instituciją, buvusiems diplomatams, ėjusiems politinio (asmeninio) pasitikėjimo valstybės tarnautojo pareigas Respublikos Prezidento kanceliarijoje, Seimo kanceliarijoje ar Vyriausybės kanceliarijoje, taip pat buvusiems diplomatams, nutraukusiems diplomato tarnybos sutartį šio įstatymo 92 straipsnio 9 dalyje nurodytu pagrindu ir išvykusiems kartu su sutuoktiniais arba partneriais, perkeltais, paskirtais arba išrinktais dirbti į tarptautinę ir Europos Sąjungos instituciją ar užsienio valstybės instituciją. Šie asmenys teisę atkurti diplomato statusą turi per 6 mėnesius nuo darbo tarptautinėje ir Europos Sąjungos institucijoje ar užsienio valstybės institucijoje, Respublikos Prezidento kanceliarijoje, Seimo kanceliarijoje ar Vyriausybės kanceliarijoje pabaigos arba per 6 mėnesius po sutuoktinio arba partnerio darbo tarptautinėje ir Europos Sąjungos institucijoje ar užsienio valstybės institucijoje pabaigos, arba per 6 mėnesius nuo prašymo atkurti diplomato statusą pateikimo dienos, jeigu toks prašymas pateikiamas nepasibaigus sutuoktinio arba partnerio darbo tarptautinėje ir Europos Sąjungos institucijoje ar užsienio valstybės institucijoje laikotarpiui.“"
    },
    {
      "provision_ref": "art12",
      "section": "12",
      "title": "12 straipsnis. X skyriaus pavadinimo pakeitimas",
      "content": "Pakeisti X skyriaus pavadinimą ir jį išdėstyti taip:\n\n„X SKYRIUS\n\nDIPLOMATINIS PASAS, DIPLOMATINIS PAŠTAS IR DIPLOMATINIAI KROVINIAI“."
    },
    {
      "provision_ref": "art13",
      "section": "13",
      "title": "13 straipsnis. 65 straipsnio pakeitimas",
      "content": "Pakeisti 65 straipsnio 2 dalį ir ją išdėstyti taip:\n\n„2. Diplomatiniai pasai išduodami Respublikos Prezidento, Seimo Pirmininko, Ministro Pirmininko, užsienio reikalų ministro, Lietuvos Respublikos piliečių, išrinktų Europos Parlamento nariais, šeimos nariams, kaip jie apibrėžiami šio įstatymo 18 straipsnio 1 dalyje. Diplomatiniai pasai taip pat išduodami Seimo nario sutuoktiniui arba partneriui ir specialiosios misijos vadovo sutuoktiniui arba partneriui, jeigu šių asmenų vykimą kartu su Seimo nariu ar specialiosios misijos vadovu į užsienį lemia tarnybinės užduoties ar misijos specifika.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 671 straipsniu",
      "content": "Papildyti Įstatymo X skyrių 671 straipsniu:\n\n„671 straipsnis. Diplomatinio pašto ir diplomatinių krovinių įforminimas ir gabenimas\n\n1. Diplomatinis paštas ir diplomatiniai kroviniai įforminami ir gabenami užsienio reikalų ministro nustatyta tvarka. Diplomatinio pašto ir diplomatinio krovinio sertifikatų formas tvirtina užsienio reikalų ministras.\n\n2. Diplomatinį paštą gali gabenti:\n\n1) diplomatiniai kurjeriai;\n\n2) užsienio reikalų ministro nustatyta tvarka paskirti laikinieji diplomatiniai kurjeriai vienkartinėms užduotims atlikti (ad hoc diplomatiniai kurjeriai);\n\n3) užsienio reikalų ministro nustatyta tvarka įgalioti Lietuvos Respublikoje ar kitoje Europos Sąjungos valstybėje narėje įregistruotų civilinių orlaivių vadai, kai Užsienio reikalų ministerija yra sudariusi diplomatinio pašto gabenimo sutartį.\n\n3. Diplomatinius krovinius gali gabenti šio straipsnio 2 dalies 1 ir 2 punktuose nurodyti asmenys, taip pat užsienio reikalų ministro nustatyta tvarka – kiti asmenys ir vežėjai.\n\n4. Diplomatinio pašto siuntų, kuriose yra įslaptintos informacijos, gabenimui taikomi Valstybės ir tarnybos paslapčių įstatymo reikalavimai.“"
    },
    {
      "provision_ref": "art15",
      "section": "15",
      "title": "15 straipsnis. 87 straipsnio pakeitimas",
      "content": "Pakeisti 87 straipsnio 3 dalį ir ją išdėstyti taip:\n\n„3. Už diplomato šeimos narius, nurodytus šio įstatymo 18 straipsnyje, Užsienio reikalų ministerija iš jai skirtų valstybės biudžeto asignavimų moka privalomojo sveikatos draudimo įmokas, jeigu diplomato šeimos nariai turi mokėti privalomojo sveikatos draudimo įmokas už save pagal Sveikatos draudimo įstatymo 17 straipsnio 6 ar 11 dalį.“"
    },
    {
      "provision_ref": "art16",
      "section": "16",
      "title": "16 straipsnis. 92 straipsnio pakeitimas",
      "content": "1. Pakeisti 92 straipsnio 8 dalį ir ją išdėstyti taip:\n\n„8. Viena diplomato tarnybos sutarties ar terminuotos diplomato tarnybos sutarties šalis (išskyrus diplomatinį atstovą) gali raštu pasiūlyti kitai šaliai nutraukti sutartį šalių susitarimu. Kita šalis, jeigu sutinka su pasiūlymu, per 10 darbo dienų nuo pasiūlymo gavimo dienos turi apie tai pranešti šaliai, pateikusiai siūlymą nutraukti sutartį. Jeigu antroji šalis per šioje dalyje nustatytą laiką nepraneša sutinkanti nutraukti sutartį, laikoma, kad pasiūlymas nutraukti sutartį šalių susitarimu yra atmestas. Šalims susitarus dėl sutarties nutraukimo šalių susitarimu, sudaromas rašytinis susitarimas ir jame nurodoma sutarties nutraukimo data, susitariama dėl nepanaudotų atostogų suteikimo ir gali būti susitariama dėl kitų sąlygų.“\n\n2. Pakeisti 92 straipsnio 9 dalį ir ją išdėstyti taip:\n\n„9. Diplomatas (išskyrus diplomatinį atstovą ir diplomatą, su kuriuo sudaryta terminuota diplomato tarnybos sutartis parengiamajam laikotarpiui) turi teisę nutraukti diplomato tarnybos sutartį ar terminuotą diplomato tarnybos sutartį, pateikęs prašymą Užsienio reikalų ministerijai ne vėliau kaip prieš 20 darbo dienų, išskyrus atvejus, kai jį į pareigas priimantis asmuo sutinka sutrumpinti šį terminą. Diplomatas, su kuriuo sudaryta terminuota diplomato tarnybos sutartis parengiamajam laikotarpiui, turi teisę nutraukti terminuotą diplomato tarnybos sutartį, pateikęs prašymą ne vėliau kaip prieš 5 darbo dienas. Pasibaigus 20 darbo dienų ar 5 darbo dienų terminui, diplomatas turi teisę nutraukti darbą, o Užsienio reikalų ministerija privalo įforminti sutarties nutraukimą. Jeigu sutartį prašoma nutraukti dėl diplomato ligos ar negalios, trukdančios tinkamai atlikti funkcijas, sutartis turi būti nutraukta nuo diplomato prašyme nurodytos datos.“"
    },
    {
      "provision_ref": "art17",
      "section": "17",
      "title": "17 straipsnis. 95 straipsnio pakeitimas",
      "content": "Pakeisti 95 straipsnio 5 dalį ir ją išdėstyti taip:\n\n„5. Kai diplomato tarnybos sutartis ar terminuota diplomato tarnybos sutartis nutraukiama šio įstatymo 92 straipsnio 2 dalies 2 punkte nurodytu pagrindu, diplomatui išmokama kompensacija, ne didesnė negu šio straipsnio 2 dalyje nurodyta išeitinė išmoka. Kai diplomato tarnybos sutartis ar terminuota diplomato tarnybos sutartis nutraukiama šio įstatymo 92 straipsnio 8 dalyje nurodytu pagrindu, diplomatui gali būti išmokama kompensacija, ne didesnė negu šio straipsnio 2 dalyje nurodyta išeitinė išmoka.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo priedo pakeitimas",
      "content": "1. Pakeisti Įstatymo priedo 3 punktą ir jį išdėstyti taip:\n\n„3.\nambasadorius ypatingiems pavedimams (struktūrinio padalinio sudėtyje), departamento direktoriaus pavaduotojas, vyriausiasis patarėjas\nambasadorius ypatingiems pavedimams, laikinasis reikalų patikėtinis, generalinis konsulas, įgaliotasis ministras\n1,44“.\n\n2. Pakeisti Įstatymo priedo 4 punktą ir jį išdėstyti taip:\n\n„4.\nskyriaus vedėjas,  vyresnysis patarėjas\nkonsulas – konsulinės įstaigos vadovas,  ministras patarėjas\n1,32“."
    },
    {
      "provision_ref": "art19",
      "section": "19",
      "title": "19 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. liepos 1 d.\n\n2. Lietuvos Respublikos Vyriausybė ir užsienio reikalų ministras iki 2025 m. birželio 30 d. priima šio įstatymo įgyvendinamuosius teisės aktus.\n\n3. 2025 m. liepos 1 d. diplomato, einančio departamento patarėjo arba grupės patarėjo pareigas, pareigybės pavadinimas keičiamas į vyriausiojo patarėjo.\n\n4. Diplomatui, 2022 m. rugsėjo 1 d. (įsigaliojus Lietuvos Respublikos diplomatinės tarnybos įstatymo Nr. VIII-1012 pakeitimo įstatymui Nr. XIV-1119) ėjusiam 4-os diplomatų pareigybių grupės pareigas Lietuvos Respublikos diplomatinėje atstovybėje, konsulinėje įstaigoje ar specialiojoje misijoje (toliau kartu – atstovybė) ir iki 2025 m. birželio 30 d. Diplomatinės tarnybos įstatymo 44 straipsnyje nustatyta tvarka Atestacijos komisijos siūlymu paskirtam į žemesnes pareigas Lietuvos Respublikos užsienio reikalų ministerijoje, 2025 m. liepos 1 d. siūloma eiti vyresniojo patarėjo pareigas, netaikant Diplomatinės tarnybos įstatymo 43 straipsnio 2 dalies nuostatų, paliekant jam nustatytą pareiginės algos koeficientą, bet ne mažesnį, negu tai pareigybei, į kurią siūloma jį skirti, nustatytas minimalus pareiginės algos koeficientas, ir ne didesnį, negu tai pareigybei nustatytas maksimalus koeficientas. Ši nuostata netaikoma šioje dalyje nurodytiems diplomatams, kurie iki 2025 m. birželio 30 d. buvo perkelti ar paskirti į 4-os diplomatų pareigybių grupės ar aukštesnes pareigas.\n\n5. Jeigu šio straipsnio 4 dalyje nurodytas diplomatas iki 2025 m. birželio 30 d. iš pareigų Užsienio reikalų ministerijoje buvo paskirtas į pareigas atstovybėje, jam siūloma eiti pareigas, lygiavertes toms, kurias jis ėjo atstovybėje iki paskyrimo į Užsienio reikalų ministeriją dienos, netaikant Diplomatinės tarnybos įstatymo 43 straipsnio 2 dalies nuostatų, paliekant jam nustatytą pareiginės algos koeficientą, bet taikant ne mažesnį, negu tai pareigybei, į kurią siūloma jį skirti, nustatytas minimalus pareiginės algos koeficientas, ir ne didesnį, negu tai pareigybei nustatytas maksimalus koeficientas.\n\n6. Šio straipsnio 4 ir 5 dalyse nurodytas pasiūlymas diplomatui pateikiamas ne vėliau kaip per vieną mėnesį nuo 2025 m. liepos 1 d. Diplomatas į kitas pareigas skiriamas jo rašytiniu sutikimu. Diplomatui raštu atsisakius pasiūlymo ar per 5 darbo dienas nuo pasiūlymo pateikimo dienos nepranešus, ar sutinka su pasiūlymu, (į šį laikotarpį neįskaitomas laikas, kurį diplomatas nebuvo tarnyboje dėl laikinojo nedarbingumo, atostogų ar kitų svarbių priežasčių), laikoma, kad pasiūlymas atmestas, ir jis toliau eina tas pareigas, į kurias buvo paskirtas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
