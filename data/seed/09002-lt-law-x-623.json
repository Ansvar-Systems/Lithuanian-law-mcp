{
  "id": "lt-law-x-623",
  "type": "statute",
  "title": "Lietuvos Respublikos gyventojų registro įstatymo 4, 9, 11 straipsnių pakeitimo ir papildymo įstatymas",
  "short_name": "X-623",
  "status": "in_force",
  "issued_date": "2006-05-25",
  "in_force_date": "2006-06-10",
  "url": "https://e-tar.lt/portal/lt/legalAct/TAR.7888F0E2F938/mrdHWHZDgw",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 10 dalies pakeitimas",
      "content": "Pakeisti 4 straipsnio 10 dalį ir ją išdėstyti taip:\n\n„10. Duomenų gavėjai – juridiniai asmenys, jų filialai ir atstovybės, fiziniai asmenys, kuriems teikiami registro duomenys apie asmenį arba duomenys suvestinėje šio įstatymo ir registro nuostatų nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas ir papildymas",
      "content": "1. 9 straipsnio 1 dalies 12 punkte išbraukti žodžius „kaupiami tik asmeniui davus sutikimą ją įrašyti asmens dokumente ir“ ir šią dalį išdėstyti taip:\n\n„12) tautybė (duomenys apie tautybę iš registro teikiami tik Lietuvos Respublikos asmens duomenų teisinės apsaugos įstatymo nustatyta tvarka);“.\n\n2. Papildyti 9 straipsnio 1 dalį šiais 13-15 punktais:\n\n„13) veido atvaizdas;\n\n14) pirštų atspaudai;\n\n15) parašas.“\n\n3. 9 straipsnio 2 dalyje vietoj skaičių „7-12“ įrašyti skaičius „7-15“, po žodžių „visi šio straipsnio“ įrašyti skaičių ir žodį „1 dalies“ ir šią dalį išdėstyti taip:\n\n„2. Duomenys apie asmenis be pilietybės ir kitų valstybių piliečius, neturinčius leidimo nuolat gyventi Lietuvos Respublikoje, nurodyti šio straipsnio 1 dalyje, į registrą įrašomi, jeigu jie pagrįsti Lietuvos Respublikoje galiojančiais dokumentais; šio straipsnio 1 dalies 7-15 punktuose nurodyti duomenys nėra privalomi ir gali būti įrašyti į registrą, jeigu dokumentais yra pagrįsti visi šio straipsnio 1 dalies 1-6 punktuose nurodyti duomenys.“\n\n4. Papildyti 9 straipsnį nauja 3 dalimi:\n\n„3. Šio įstatymo 9 straipsnio 1 dalies 13-15 punktuose nurodyti duomenys gali būti teikiami tik teisėtvarkos bei asmens tapatybę patvirtinančius dokumentus išduodančioms institucijoms.“\n\n5. Buvusias 9 straipsnio 3 ir 4 dalis laikyti atitinkamai 4 ir 5 dalimis."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio 4 dalies pakeitimas",
      "content": "Pakeisti 11 straipsnio 4 dalį ir ją išdėstyti taip:\n\n„4. Registro duomenys teikiami už atlyginimą, išskyrus Lietuvos Respublikos valstybės registrų įstatymo nustatytus atvejus. Atlyginimo dydį ir mokėjimo tvarką nustato Vyriausybė.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
