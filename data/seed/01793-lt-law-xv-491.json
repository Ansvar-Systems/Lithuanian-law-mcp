{
  "id": "lt-law-xv-491",
  "type": "statute",
  "title": "Lietuvos Respublikos administracinių nusižengimų kodekso 251-1, 317, 318, 426, 505, 589, 604 straipsnių pakeitimo ir Kodekso papildymo 521-1 straipsniu įstatymas",
  "short_name": "XV-491",
  "status": "in_force",
  "issued_date": "2025-10-16",
  "in_force_date": "2026-01-12",
  "url": "https://e-tar.lt/portal/lt/legalAct/45c1ec40b3fd11f092fda1fd0c194cc5",
  "provisions": [
    {
      "provision_ref": "art1",
      "section": "1",
      "title": "1 straipsnis. 2511 straipsnio pakeitimas",
      "content": "Pakeisti 2511 straipsnio 1 dalį ir ją išdėstyti taip:\n\n„1. Laivo perdirbimo plano ir (ar) kitų su laivo perdirbimu susijusių dokumentų nepateikimas aplinkos apsaugos valstybinės priežiūros pareigūnams\nužtraukia baudą laivų perdirbimo bendrovių vadovams ar kitiems atsakingiems asmenims nuo penkiasdešimt iki vieno šimto eurų.“"
    },
    {
      "provision_ref": "art2",
      "section": "2",
      "title": "2 straipsnis. 317 straipsnio pakeitimas",
      "content": "Pakeisti 317 straipsnį ir jį išdėstyti taip:\n\n„317 straipsnis. Aplinkos apsaugos valstybinės priežiūros pareigūno duotame privalomajame nurodyme nustatytų reikalavimų neįvykdymas\n\n1. Aplinkos apsaugos valstybinės priežiūros pareigūno duotame privalomajame nurodyme nustatytų reikalavimų neįvykdymas laiku\nužtraukia baudą asmenims nuo trijų šimtų penkiasdešimt iki aštuonių šimtų eurų ir juridinių asmenų vadovams ar kitiems atsakingiems asmenims – nuo penkių šimtų iki devynių šimtų aštuoniasdešimt eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą asmenims nuo septynių šimtų iki vieno tūkstančio penkių šimtų šešiasdešimt eurų ir juridinių asmenų vadovams ar kitiems atsakingiems asmenims – nuo devynių šimtų iki trijų tūkstančių eurų.“"
    },
    {
      "provision_ref": "art3",
      "section": "3",
      "title": "3 straipsnis. 318 straipsnio pakeitimas",
      "content": "Pakeisti 318 straipsnį ir jį išdėstyti taip:\n\n„318 straipsnis. Privalomojo nurodymo sustabdyti aplinkai kenksmingą veiklą nevykdymas\n\nAplinkos apsaugos valstybinės priežiūros pareigūno duotame privalomajame nurodyme sustabdyti aplinkai kenksmingą veiklą nevykdymas\n\nužtraukia baudą asmenims nuo penkių šimtų iki dviejų tūkstančių keturių šimtų penkiasdešimt eurų ir juridinių asmenų vadovams ar kitiems atsakingiems asmenims – nuo devynių šimtų iki keturių tūkstančių eurų.“"
    },
    {
      "provision_ref": "art4",
      "section": "4",
      "title": "4 straipsnis. 426 straipsnio pakeitimas",
      "content": "1. Pakeisti 426 straipsnio 4 dalį ir ją išdėstyti taip:\n\n„4. Nepaklusimas uniformuoto aplinkos apsaugos valstybinės priežiūros pareigūno, valstybinių miškų apsaugos pareigūno, Lietuvos Respublikos muitinės (toliau šiame straipsnyje – muitinė) pareigūno, Valstybės sienos apsaugos tarnybos prie Lietuvos Respublikos vidaus reikalų ministerijos pareigūno, savivaldybių institucijų arba jų įgaliotų įstaigų kelių transporto priežiūros tarnybų ar Lietuvos transporto saugos administracijos pareigūno teisėtam, aiškiai išreikštam ir šio straipsnio 6 dalyje nustatytą tvarką atitinkančiam reikalavimui sustabdyti transporto priemonę\nužtraukia baudą nuo aštuonių šimtų penkiasdešimt iki vieno tūkstančio dviejų šimtų eurų.“\n\n2. Pakeisti 426 straipsnio 6 dalį ir ją išdėstyti taip:\n\n„6. Uniformuoto policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos, aplinkos apsaugos valstybinės priežiūros pareigūno, valstybinių miškų apsaugos pareigūno, muitinės, savivaldybių institucijų arba jų įgaliotų įstaigų kelių transporto priežiūros tarnybų pareigūno reikalavimas sustabdyti transporto priemonę išreiškiamas duodant signalą lazdele arba mojant skrituliu su raudonu atšvaitu skersai judėjimo krypties, arba per garsiakalbį liepiant sustoti. Uniformuoto policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos, muitinės pareigūno reikalavimas sustabdyti transporto priemonę taip pat gali būti išreiškiamas įjungus specialiomis spalvomis nudažyto ir policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos arba muitinės ženklu pažymėto automobilio švieslentę su užrašu „STOP POLICIJA“ arba „STOP“. Neturintis tarnybinio ženklo muitinės pareigūnas bet kokiu atveju parodo transporto priemonės vairuotojui tarnybinį pažymėjimą. Tamsiuoju paros metu policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos, savivaldybių institucijų arba jų įgaliotų įstaigų kelių transporto priežiūros tarnybų, aplinkos apsaugos valstybinės priežiūros, valstybinių miškų apsaugos pareigūnas arba muitinės pareigūnas, stabdydamas transporto priemonę, turi vilkėti uniformą su šviesą atspindinčiais elementais (vilkėti specialiąsias liemenes, mūvėti rankogalius ar turėti kitų šviesą atspindinčių elementų). Patrulis turi būti sudarytas ne mažiau kaip iš dviejų policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos, savivaldybių institucijų arba jų įgaliotų įstaigų kelių transporto priežiūros tarnybų, aplinkos apsaugos valstybinės priežiūros, valstybinių miškų apsaugos pareigūnų arba muitinės pareigūnų, turinčių specialiomis spalvomis nudažytą ir policijos, Valstybės sienos apsaugos tarnybos prie Lietuvos Respublikos vidaus reikalų ministerijos, Lietuvos transporto saugos administracijos, savivaldybių institucijų arba jų įgaliotų įstaigų kelių transporto priežiūros tarnybos, Aplinkos apsaugos departamento prie Aplinkos ministerijos, miškų urėdijos skiriamaisiais ženklais arba muitinės ženklu pažymėtą motorinę transporto priemonę, ir stabdyti transporto priemonę šviečiančia reguliuotojo lazdele arba šviesą atspindinčiu skrituliu, įjungęs patrulinės motorinės transporto priemonės mėlynos ir (arba) raudonos spalvos švyturėlius.“"
    },
    {
      "provision_ref": "art5",
      "section": "5",
      "title": "5 straipsnis. 505 straipsnio pakeitimas",
      "content": "Pakeisti 505 straipsnio 1 dalį ir ją išdėstyti taip:\n\n„1. Kliudymas įstatymų įgaliotiems pareigūnams ir visuomeniniais pagrindais veikiantiems aplinkos apsaugos valstybinės priežiūros pareigūnų pagalbininkams – neetatiniams aplinkos apsaugos inspektoriams – įgyvendinti jų veiklą reglamentuojančiuose įstatymuose jiems nustatytas teises ar atlikti jiems pavestas pareigas, šių pareigūnų ir neetatinių aplinkos apsaugos inspektorių teisėtų nurodymų ir reikalavimų, taip pat valstybės pareigūnų ar kolegialių institucijų sprendimų (nutarimų) nevykdymas ar netinkamas vykdymas, išskyrus šio kodekso 224 straipsnio 1 dalyje, 317, 318, 322, 5051, 506 straipsniuose nurodytus atvejus,\nužtraukia baudą asmenims nuo aštuoniasdešimt iki septynių šimtų aštuoniasdešimt eurų ir juridinių asmenų vadovams ar kitiems atsakingiems asmenims – nuo trijų šimtų devyniasdešimt iki vieno tūkstančio devynių šimtų penkiasdešimt eurų.“"
    },
    {
      "provision_ref": "art6",
      "section": "6",
      "title": "6 straipsnis. Kodekso papildymas 5211 straipsniu",
      "content": "Papildyti Kodeksą 5211 straipsniu:\n\n„5211 straipsnis. Neteisėtas aplinkos apsaugos valstybinės priežiūros pareigūno tarnybinės uniformos su skiriamaisiais ženklais, atskirų jos dalių ar jos skiriamųjų ženklų dėvėjimas ir (arba) tarnybinio pažymėjimo ir (ar) tarnybinio ženklo naudojimas\n\nNeteisėtas aplinkos apsaugos valstybinės priežiūros pareigūno tarnybinės uniformos su aplinkos apsaugos valstybinės priežiūros pareigūnų skiriamaisiais ženklais, atskirų jos dalių ar aplinkos apsaugos valstybinės priežiūros pareigūnų skiriamųjų ženklų dėvėjimas ir (arba) tarnybinio pažymėjimo ir (ar) tarnybinio ženklo naudojimas\n\nužtraukia baudą nuo trisdešimt iki šešiasdešimt eurų.“"
    },
    {
      "provision_ref": "art7",
      "section": "7",
      "title": "7 straipsnis. 589 straipsnio pakeitimas",
      "content": "Pakeisti 589 straipsnio 31 punktą ir jį išdėstyti taip:\n\n„31) aplinkos apsaugos valstybinės priežiūros pareigūnai – dėl šio kodekso 48 straipsnio 1, 2 dalyse, 92 straipsnio 1 dalyje, 114 straipsnyje, 144 straipsnio 1, 4, 5 dalyse, 235, 236, 2361, 237, 238, 239, 241, 242, 243, 2431, 244, 246, 247 straipsniuose, 2471 straipsnio 3, 4 dalyse, 248, 2481, 2482, 2483, 249, 250, 251, 2511, 252, 253, 255, 2551, 256, 257, 258, 259, 260, 262, 264, 265, 266, 267, 268, 269, 270, 2701 straipsniuose, 271 straipsnio 1, 2, 3, 4, 6, 7, 8 dalyse, 272, 273, 274, 275, 276, 277, 278, 279, 280 straipsniuose, 281 straipsnio 1, 2, 3, 4, 5, 61, 7, 8, 9 dalyse, 282, 283, 284, 285, 286, 287, 288, 289, 290, 291, 292, 293 straipsniuose, 294 straipsnio 2 dalyje, 295 straipsnio 1, 2, 3 dalyse, 296 straipsnio 2 dalyje, 299 straipsnio 3 dalyje, 303, 3041, 3042, 305, 307, 308, 3081, 309, 310, 311, 312, 313, 315, 316, 317, 318 straipsniuose, 346 straipsnio 1, 2, 3, 4, 5, 51, 52, 16, 17, 18, 19 dalyse, 364 straipsnyje, 369 straipsnio 13, 14, 17, 18, 19, 20, 21, 22 dalyse, 426 straipsnio 4 dalyje, 431 straipsnio 1, 2, 3, 4 dalyse, 491, 505, 507, 5211, 546 straipsniuose numatytų administracinių nusižengimų;“."
    },
    {
      "provision_ref": "art8",
      "section": "8",
      "title": "8 straipsnis. 604 straipsnio pakeitimas",
      "content": "Pakeisti 604 straipsnį ir jį išdėstyti taip:\n\n„604 straipsnis. Neteisėtai pastatytų, laikomų ar apgyvendinimui, nakvynei, maitinimui ar kitiems tikslams naudojamų vagonėlių, kitų kilnojamųjų objektų arba įrenginių priverstinis nuvežimas\n\nPadarius šio kodekso 305 straipsnio 10, 11 dalyse numatytus administracinius nusižengimus, aplinkos apsaugos valstybinės priežiūros pareigūnai turi teisę Lietuvos Respublikos Vyriausybės ar jos įgaliotos institucijos nustatyta tvarka priverstinai nuvežti neteisėtai pastatytus, laikomus ar apgyvendinimui, nakvynei, maitinimui ar kitiems tikslams naudojamus vagonėlius, kitus kilnojamuosius objektus arba įrenginius.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "Šis įstatymas įsigalioja 2026 m. sausio 12 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
