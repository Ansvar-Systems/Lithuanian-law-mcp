{
  "id": "lt-law-ix-1408",
  "type": "statute",
  "title": "Lietuvos Respublikos įstatymas dėl Tarptautinio baudžiamojo teismo Romos statuto ratifikavimo",
  "short_name": "IX-1408",
  "status": "in_force",
  "issued_date": "2003-04-01",
  "in_force_date": "2003-05-21",
  "url": "https://e-tar.lt/portal/lt/legalAct/TAR.4596ED60AAE2",
  "provisions": [
    {
      "provision_ref": "art1",
      "section": "1",
      "title": "1 straipsnis. Statuto ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2003 m. sausio 29 d. dekretą Nr. 2036, ratifikuoja su pareiškimais Tarptautinio baudžiamojo teismo Romos statutą, sudarytą 1998 m. liepos 17 d. Romoje."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Vadovaudamasis Statuto 87 straipsnio 1 dalies a punktu, Lietuvos Respublikos Seimas pareiškia, kad Tarptautinio baudžiamojo teismo prašymai dėl bendradarbiavimo gali būti siunčiami tiesiogiai Lietuvos Respublikos teisingumo ministerijai arba Lietuvos Respublikos generalinei prokuratūrai.\n\n2. Vadovaudamasis Statuto 87 straipsnio 2 dalimi, Lietuvos Respublikos Seimas pareiškia, kad Tarptautinio baudžiamojo teismo prašymai dėl bendradarbiavimo ir su prašymu susiję dokumentai turi būti pateikiami arba lietuvių kalba, kuri yra Lietuvos Respublikos valstybinė kalba, arba anglų kalba, kuri yra viena iš Tarptautinio baudžiamojo teismo darbo kalbų, arba turi būti pridedami Tarptautinio baudžiamojo teismo prašymų dėl bendradarbiavimo ir su prašymu susijusių dokumentų vertimai arba į lietuvių kalbą, arba į anglų kalbą.\n\n3. Vadovaudamasis Statuto 103 straipsnio 1 dalies b punktu, Lietuvos Respublikos Seimas pareiškia, kad Lietuvos Respublika yra pasirengusi priimti Tarptautinio baudžiamojo teismo laisvės atėmimo bausme nuteistus asmenis bausmės atlikti, jei šie asmenys yra Lietuvos Respublikos piliečiai.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
