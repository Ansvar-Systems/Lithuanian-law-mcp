{
  "id": "lt-law-xii-1493",
  "type": "statute",
  "title": "Lietuvos Respublikos įstatymas dėl Belgijos Karalystės, Vokietijos Federacinės Respublikos, Estijos Respublikos, Airijos, Graikijos Respublikos, Ispanijos Karalystės, Prancūzijos Respublikos, Italijos Respublikos, Kipro Respublikos, Latvijos Respublikos, Liuksemburgo Didžiosios Hercogystės, Maltos, Nyderlandų Karalystės, Austrijos Respublikos, Portugalijos Respublikos, Slovėnijos Respublikos, Slovakijos Respublikos ir Suomijos Respublikos Europos stabilumo mechanizmo steigimo sutarties ir su ja susijusių dokumentų ratifikavimo",
  "short_name": "XII-1493",
  "status": "in_force",
  "issued_date": "2014-12-18",
  "in_force_date": "2015-01-01",
  "url": "https://e-tar.lt/portal/lt/legalAct/1973a4c090bf11e4bb408baba2bdddf3",
  "provisions": [
    {
      "provision_ref": "art1",
      "section": "1",
      "title": "1 straipsnis. Sutarties ir su ja susijusių dokumentų ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 5 punktu ir atsižvelgdamas į Respublikos Prezidento 2014 m. lapkričio 26 d. dekretą Nr. 1K-150, ratifikuoja Belgijos Karalystės, Vokietijos Federacinės Respublikos, Estijos Respublikos, Airijos, Graikijos Respublikos, Ispanijos Karalystės, Prancūzijos Respublikos, Italijos Respublikos, Kipro Respublikos, Latvijos Respublikos, Liuksemburgo Didžiosios Hercogystės, Maltos, Nyderlandų Karalystės, Austrijos Respublikos, Portugalijos Respublikos, Slovėnijos Respublikos, Slovakijos Respublikos ir Suomijos Respublikos Europos stabilumo mechanizmo steigimo sutartį, pasirašytą Briuselyje 2012 m. vasario 2 d. ir pakeistą Briuselyje 2014 m. kovo 13 d. (toliau – Europos stabilumo mechanizmo steigimo sutartis), kartu su 2012 m. rugsėjo 27 d. Briuselyje pasirašyta Deklaracija dėl Europos stabilumo mechanizmo, Išsamiomis techninėmis sąlygomis, susijusiomis su Lietuvos Respublikos prisijungimu, nustatytomis Europos stabilumo mechanizmo valdytojų tarybos (toliau – Valdytojų taryba) 2014 m. spalio 13 d. rezoliucija Nr. 2 „Lietuvos Respublikos prašymo tapti ESM nare ir su tuo susijusių išsamių techninių sąlygų patvirtinimas“, ir Europos stabilumo mechanizmo steigimo sutarties pakeitimais, patvirtintais Valdytojų tarybos 2014 m. spalio 13 d. rezoliucija Nr. 3 „Sutarties pakeitimų, kurie bus daromi dėl tiesioginių su Lietuvos Respublikos naryste ESM susijusių priežasčių, patvirtinimas“."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos Seimo dalyvavimas priimant sprendimus",
      "content": "Dėl balsavimo Valdytojų taryboje ar Europos stabilumo mechanizmo direktorių valdyboje privaloma gauti išankstinį Lietuvos Respublikos Seimo pritarimą, jeigu sprendžiama dėl:\n\n1) didžiausio skolinimo pajėgumo ir Europos stabilumo mechanizmo įstatinio kapitalo pakankamumo pakeitimų pagal Europos stabilumo mechanizmo steigimo sutarties 10 straipsnio 1 dalį;\n\n2) galimo Europos stabilumo mechanizmo įstatinio kapitalo pasirašymo įmokų rakto pakeitimo pagal Europos stabilumo mechanizmo steigimo sutarties 11 straipsnį, jeigu tai padidina Lietuvos Respublikos finansinius įsipareigojimus."
    },
    {
      "provision_ref": "art3",
      "section": "3",
      "title": "3 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė nustato Lietuvos Respublikos dalyvavimo Europos stabilumo mechanizme tvarką."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja 2015 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
