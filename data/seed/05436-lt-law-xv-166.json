{
  "id": "lt-law-xv-166",
  "type": "statute",
  "title": "Lietuvos Respublikos gamtinių dujų įstatymo Nr. VIII-1973 2, 9, 13-1, 19, 20, 37, 38, 49 ir 57 straipsnių pakeitimo įstatymas",
  "short_name": "XV-166",
  "status": "in_force",
  "issued_date": "2025-04-17",
  "in_force_date": "2025-04-26",
  "url": "https://e-tar.lt/portal/lt/legalAct/d6d5787021ca11f08fdabd4950271e2c/QeDJkcQdyj",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 51 dalį ir ją išdėstyti taip:\n\n„51. Gamtinių dujų biržos operatorius (toliau – biržos operatorius) – asmuo, šio įstatymo nustatyta tvarka organizuojantis prekybą gamtinėmis dujomis gamtinių dujų biržoje.“\n\n2. Pakeisti 2 straipsnio 54 dalį ir ją išdėstyti taip:\n\n„54. Mažos apimties suskystintų gamtinių dujų pakartotinis dujinimas (toliau – mažos apimties SGD pakartotinis dujinimas) – procesas, kai suskystintos gamtinės dujos verčiamos į dujinę formą mažos apimties suskystintų gamtinių dujų pakartotinio dujinimo įrenginyje.“\n\n3. Pakeisti 2 straipsnio 57 dalį ir ją išdėstyti taip:\n\n„57. Prekyba gamtinėmis dujomis gamtinių dujų biržoje (toliau – prekyba gamtinių dujų biržoje) – gamtinių dujų įsigijimas ir (ar) pardavimas gamtinių dujų biržoje.“\n\n4. Papildyti 2 straipsnį nauja 571 dalimi:\n\n„571. Prijungimo prie gamtinių dujų sistemos taškas – vieta, kurioje vartotojo, biodujų gamintojo ar kito gamtinių dujų sistemos operatoriaus sistema prijungiama prie gamtinių dujų sistemos.“\n\n5. Buvusias 2 straipsnio 571 ir 572 dalis laikyti atitinkamai 572 ir 573 dalimis.\n\n6. Pakeisti 2 straipsnio 69 dalį ir ją išdėstyti taip:\n\n„69. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos energetikos įstatyme, Lietuvos Respublikos energijos išteklių rinkos įstatyme, Lietuvos Respublikos konkurencijos įstatyme, Lietuvos Respublikos statybos įstatyme ir Lietuvos Respublikos suskystintų gamtinių dujų terminalo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Gamtinių dujų sektoriuje nustatydama konkrečias paslaugų kainas, Taryba reguliuoja buitinių vartotojų sistemų prijungimo prie gamtinių dujų sistemos, SGD perkrovos paslaugų kainas ir tiekimo saugumo papildomos dedamosios prie gamtinių dujų perdavimo kainos dydį (toliau – papildoma dedamoji).“"
    },
    {
      "provision_ref": "art3",
      "section": "3",
      "title": "3 straipsnis. 131 straipsnio pakeitimas",
      "content": "Pakeisti 131 straipsnio 1 dalį ir ją išdėstyti taip:\n\n„1. Gamtinių dujų sistema, išskyrus šio straipsnio 2 dalyje nurodytus objektus, statoma Statybos įstatyme ir jo įgyvendinamuosiuose teisės aktuose nustatyta tvarka. Šio straipsnio 2 dalyje nurodyti objektai projektuojami, įrengiami ir informacija apie įrengtus objektus (techniniai ir buvimo vietos duomenys) skelbiama viešai energetikos ministro nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 19 straipsnio pakeitimas",
      "content": "1. Pakeisti 19 straipsnio 2 dalies 5 punktą ir jį išdėstyti taip:\n\n„5) galimybės panaudoti gamtinių dujų įmonių sistemas naujų vartotojų sistemoms prijungti įvertinimo;“.\n\n2. Pakeisti 19 straipsnio 2 dalies 8 punktą ir jį išdėstyti taip:\n\n„8) teisės aktų nustatytų lengvatų ir (ar) skatinimo priemonių, taikomų sistemos naudotojų sistemų prijungimui, įvertinimo.“"
    },
    {
      "provision_ref": "art5",
      "section": "5",
      "title": "5 straipsnis. 20 straipsnio pakeitimas",
      "content": "Papildyti 20 straipsnį 13 dalimi:\n\n„13. Šiame straipsnyje nustatyti reikalavimai ir reglamentavimas netaikomi biržos operatoriaus veiklą vykdančiam ūkio subjektui, turinčiam kitoje valstybėje narėje išduotą licenciją, suteikiančią teisę verstis biržos operatoriaus veikla. Biržos operatoriaus veiklą kitoje valstybėje narėje vykdantis ūkio subjektas, ketinantis vykdyti biržos operatoriaus veiklą Lietuvos Respublikoje, apie tai privalo raštu informuoti Tarybą ne vėliau kaip prieš 2 mėnesius iki biržos operatoriaus veiklos vykdymo Lietuvos Respublikoje pradžios ir pateikti Tarybai dokumentą, pagrindžiantį teisę verstis biržos operatoriaus veikla kitoje valstybėje narėje. Apie ketinimą nutraukti biržos operatoriaus veiklą biržos operatorius privalo raštu informuoti Tarybą ne vėliau kaip prieš 6 mėnesius iki numatomo biržos operatoriaus veiklos nutraukimo. Taryba savo interneto svetainėje skelbia informaciją apie biržos operatoriaus veiklą Lietuvos Respublikoje vykdančius ūkio subjektus.“"
    },
    {
      "provision_ref": "art6",
      "section": "6",
      "title": "6 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Perdavimo ir skirstymo sistemų operatorių vykdoma gamtinių dujų sistemų plėtra ir gamtinių dujų saugyklų, SGD sistemos ir naujų vartotojų sistemų prijungimas\n\n1. Perdavimo ir skirstymo sistemų operatoriai nustato ir, gavę Tarybos patvirtinimą, viešai savo interneto svetainėse paskelbia saugyklų, SGD sistemos, skirstymo sistemos operatoriui nuosavybės teise nepriklausančių mažos apimties SGD pakartotinio dujinimo įrenginių ir vartotojų sistemų nediskriminacinio prijungimo prie perdavimo ir skirstymo sistemų skaidrias ir veiksmingas procedūras bei įkainius.\n\n2. Perdavimo sistemos operatorius neturi teisės atsisakyti prijungti naują saugyklą, SGD sistemą ar vartotojo sistemą, motyvuodamas turimų tinklo pajėgumų galimais apribojimais ateityje arba papildomomis išlaidomis, susijusiomis su būtinu pajėgumų didinimu. Perdavimo sistemos operatorius užtikrina naujos jungties pakankamą įeinamąjį ir išeinamąjį pajėgumą.\n\n3. Naujas perdavimo ar skirstymo sistemas nedujofikuotoje teritorijoje turi teisę įrengti asmenys, įgiję šią teisę konkurso būdu. Konkurso metu asmenys Tarybai pateikia rinkos tyrimų, įvertinančių dujų naudojimo dešimties metų laikotarpiu prognozes nedujofikuotoje teritorijoje, rezultatus ir naujų perdavimo ar skirstymo sistemų nedujofikuotoje teritorijoje investicijų projektus. Konkurso metu geriausias pasiūlymas išrenkamas vadovaujantis šiais kriterijais: gamtinių dujų transportavimo kainos viršutinė riba nedujofikuotos teritorijos vartotojams; numatytu paskirstyti dujų kiekiu; investicijų mastu pagal numatomų pastatyti dujotiekio tinklų ilgį bei atsižvelgus į tiekimo patikimumo, reguliarumo, kokybės, vartotojų apsaugos reikalavimus. Sprendimą leisti įrengti naujas sistemas priima Taryba, vadovaudamasi Vyriausybės ar jos įgaliotos institucijos patvirtintomis naujų sistemų nedujofikuotoje (naujai dujofikuojamoje) teritorijoje įrengimo tvarkos taisyklėmis. Tarybos sprendimas leisti įrengti naujas perdavimo ar skirstymo sistemas yra privaloma sąlyga išduodant leidimą statyti šiuos objektus Statybos įstatymo nustatyta tvarka.\n\n4. Perdavimo ar skirstymo sistemų operatoriai licencijoje nurodytoje teritorijoje privalo prijungti naujų vartotojų sistemas prie savo sistemų pagal Vyriausybės ar jos įgaliotos institucijos nustatytas taisykles.\n\n5. Taryba parengia ir patvirtina prijungimo įkainių nustatymo metodiką. Taryba tvirtina naujų buitinių vartotojų sistemų prijungimo įkainius.\n\n6. Perdavimo ar skirstymo sistemos operatoriai padengia ekonomiškai pagrįstas sistemos plėtros ir prie perdavimo ar skirstymo sistemos prijungiamų vartotojų sistemų prijungimo išlaidas. Vartotojai, kurių sistemos prijungiamos prie perdavimo ar skirstymo sistemos, padengia ekonomiškai pagrįstas prijungimo išlaidas viršijančias išlaidas.\n\n7. Prijungimo prie esamų gamtinių dujų sistemų išlaidos negali būti pripažintos pagrįstomis, jeigu dėl jų padidėtų kainos esamiems sistemų naudotojams ir gamtinių dujų vartotojams. Naujai dujofikuojamoms teritorijoms atsipirkimo laikotarpiu gali būti nustatyta tokia gamtinių dujų perdavimo ir skirstymo kaina, kuri padengtų investicijas.\n\n8. Kai prie skirstymo sistemos prijungiama vartotojo sistema arba didinami skirstymo sistemos pajėgumai, išskyrus atvejus, kai prijungiant vartotojo sistemą arba didinant skirstymo sistemos pajėgumus prijungimo paslaugos kaina yra apskaičiuojama vadovaujantis Tarybos patvirtintais įkainiais, arba kai asmuo pageidauja perkelti, pertvarkyti (rekonstruoti) ar išmontuoti skirstymo sistemą, šis vartotojas ar kitas asmuo, pageidaujantis perkelti, pertvarkyti (rekonstruoti) ar išmontuoti skirstymo sistemą, turi teisę, suderinęs su skirstymo sistemos operatoriumi, energetikos ministro nustatyta tvarka savo lėšomis skirstymo sistemos operatoriaus vardu organizuoti ir vykdyti skirstymo sistemos projektavimą, įrengimą, įskaitant jos perkėlimą, pertvarkymą (rekonstravimą) ar išmontavimą, ir kitus darbus skirstymo sistemoje, jos objektuose ar atskirose jos dalyse. Šiuo atveju skirstymo sistema ir jos objektai ar atskiros jos dalys, kuriuos vartotojas ar kitas asmuo, pageidaujantis perkelti, pertvarkyti (rekonstruoti) ar išmontuoti skirstymo sistemą, įrengė, įskaitant jos perkėlimą, pertvarkymą (rekonstravimą) ar išmontavimą, ar kuriuose atliko kitus darbus, yra skirstymo sistemos operatoriaus nuosavybė. Kai prie šios skirstymo sistemos prijungiamos kitų vartotojų sistemos, už jų įrengimą ir (ar) naudojimą, įskaitant jų perkėlimą, pertvarkymą (rekonstravimą) ar išmontavimą, ar kitus darbus juos atlikusiam vartotojui ar kitam asmeniui nėra atlyginama.“"
    },
    {
      "provision_ref": "art7",
      "section": "7",
      "title": "7 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Perdavimo ir skirstymo sistemų operatorių vykdoma gamtinių dujų sistemų plėtra ir gamtinių dujų saugyklų, SGD sistemos ir naujų vartotojų sistemų prijungimas\n\n1. Perdavimo ir skirstymo sistemų operatoriai nustato ir, gavę Tarybos patvirtinimą, viešai savo interneto svetainėse paskelbia saugyklų, SGD sistemos, skirstymo sistemos operatoriui nuosavybės teise nepriklausančių mažos apimties SGD pakartotinio dujinimo įrenginių ir vartotojų sistemų nediskriminacinio prijungimo prie perdavimo ir skirstymo sistemų skaidrias ir veiksmingas procedūras bei įkainius.\n\n2. Perdavimo sistemos operatorius neturi teisės atsisakyti prijungti naują saugyklą, SGD sistemą ar vartotojo sistemą, motyvuodamas turimų tinklo pajėgumų galimais apribojimais ateityje arba papildomomis išlaidomis, susijusiomis su būtinu pajėgumų didinimu. Perdavimo sistemos operatorius užtikrina naujos jungties pakankamą įeinamąjį ir išeinamąjį pajėgumą.\n\n3. Naujas perdavimo ar skirstymo sistemas nedujofikuotoje teritorijoje turi teisę įrengti asmenys, įgiję šią teisę konkurso būdu. Konkurso metu asmenys Tarybai pateikia rinkos tyrimų, įvertinančių dujų naudojimo dešimties metų laikotarpiu prognozes nedujofikuotoje teritorijoje, rezultatus ir naujų perdavimo ar skirstymo sistemų nedujofikuotoje teritorijoje investicijų projektus. Konkurso metu geriausias pasiūlymas išrenkamas vadovaujantis šiais kriterijais: gamtinių dujų transportavimo kainos viršutinė riba nedujofikuotos teritorijos vartotojams; numatytu paskirstyti dujų kiekiu; investicijų mastu pagal numatomų pastatyti dujotiekio tinklų ilgį bei atsižvelgus į tiekimo patikimumo, reguliarumo, kokybės, vartotojų apsaugos reikalavimus. Sprendimą leisti įrengti naujas sistemas priima Taryba, vadovaudamasi Vyriausybės ar jos įgaliotos institucijos patvirtintomis naujų sistemų nedujofikuotoje (naujai dujofikuojamoje) teritorijoje įrengimo tvarkos taisyklėmis. Tarybos sprendimas leisti įrengti naujas perdavimo ar skirstymo sistemas yra privaloma sąlyga išduodant leidimą statyti šiuos objektus Statybos įstatymo nustatyta tvarka.\n\n4. Perdavimo ar skirstymo sistemų operatoriai licencijoje nurodytoje teritorijoje prijungia naujų vartotojų sistemas prie savo sistemų pagal energetikos ministro skirstymo sistemos operatoriui ir Tarybos perdavimo sistemos operatoriui nustatytus tvarkos aprašus.\n\n5. Taryba parengia ir patvirtina prijungimo įkainių nustatymo metodiką. Taryba kiekvienais metais tvirtina naujų buitinių vartotojų sistemų, kurių prijungimo prie gamtinių dujų sistemos taškas nutolęs ne didesniu kaip 150 metrų atstumu nuo esamos skirstymo sistemos, prijungimo įkainius, kurie padengia 100 procentų skirstymo sistemos operatoriaus patiriamų išlaidų. Tarybos tvirtinamoje prijungimo įkainių nustatymo metodikoje nustatytais atvejais Taryba savo nutarimu gali pratęsti patvirtintus naujų buitinių vartotojų sistemų prijungimo įkainius dar vienų metų laikotarpiui. Buitinių vartotojų sistemų prijungimo kaina, atsižvelgus į šių sistemų prijungimo prie gamtinių dujų sistemos atstumą ir Tarybos patvirtintą įkainį arba prijungimo išlaidas, apskaičiuojama vadovaujantis šio straipsnio 8 dalimi.\n\n6. Taryba derina skirstymo sistemų operatorių parengtą šių operatorių išduodamų prijungimo sąlygų, preliminarių prijungimo sąlygų, prijungimo paslaugos sutarčių, kai jose nurodomos prijungimo sąlygos, parengimo įkainių apskaičiavimo metodiką.\n\n7. Perdavimo ar skirstymo sistemos operatoriai padengia ekonomiškai pagrįstas sistemos plėtros ir prie perdavimo ar skirstymo sistemos prijungiamų nebuitinių vartotojų sistemų prijungimo išlaidas. Nebuitiniai vartotojai, kurių sistemos prijungiamos prie perdavimo ar skirstymo sistemos, padengia ekonomiškai pagrįstas prijungimo prie esamų gamtinių dujų sistemų išlaidas viršijančias išlaidas. Ekonomiškai pagrįstas prijungimo prie esamų gamtinių dujų sistemų išlaidas viršijančios išlaidos yra ta prijungimo išlaidų dalis, dėl kurios padidėtų kainos esamiems sistemų naudotojams ir gamtinių dujų vartotojams. Naujai dujofikuojamoms teritorijoms atsipirkimo laikotarpiui gali būti nustatyta tokia gamtinių dujų perdavimo ir skirstymo kaina, kuri padengtų perdavimo ar skirstymo sistemos operatorių investicijas.\n\n8. Buitiniai vartotojai, kurių sistemų prijungimo prie gamtinių dujų sistemos taškas yra nutolęs ne didesniu kaip 150 metrų atstumu nuo gamtinių dujų skirstymo sistemos, moka prijungimo kainą, apskaičiuotą padauginus prijungimo atstumą, kuris yra ne didesnis kaip 150 metrų iki gamtinių dujų sistemos prijungimo taško, iš 60 procentų Tarybos patvirtinto prijungimo įkainio. Jeigu prijungimo prie gamtinių dujų sistemos taškas yra nutolęs didesniu kaip 150 metrų atstumu nuo gamtinių dujų skirstymo sistemos, už likusią dalį, kuri yra didesnė nei 150 metrų, buitinis vartotojas apmoka 100 procentų operatoriaus patirtų prijungimo išlaidų, vadovaujantis Tarybos tvirtinamoje prijungimo įkainių nustatymo metodikoje nustatyta tvarka.\n\n9. Kai prie skirstymo sistemos prijungiama vartotojo sistema arba didinami skirstymo sistemos pajėgumai, išskyrus atvejus, kai prijungiant vartotojo sistemą arba didinant skirstymo sistemos pajėgumus prijungimo paslaugos kaina yra apskaičiuojama vadovaujantis Tarybos patvirtintais įkainiais, arba kai asmuo pageidauja perkelti, pertvarkyti (rekonstruoti) ar išmontuoti skirstymo sistemą, šis vartotojas ar kitas asmuo, pageidaujantis perkelti, pertvarkyti (rekonstruoti) ar išmontuoti skirstymo sistemą, turi teisę, suderinęs su skirstymo sistemos operatoriumi, energetikos ministro nustatyta tvarka savo lėšomis skirstymo sistemos operatoriaus vardu organizuoti ir vykdyti skirstymo sistemos projektavimą, įrengimą, įskaitant jos perkėlimą, pertvarkymą (rekonstravimą) ar išmontavimą, ir kitus darbus skirstymo sistemoje, jos objektuose ar atskirose jos dalyse. Šiuo atveju skirstymo sistema ir jos objektai ar atskiros jos dalys, kuriuos vartotojas ar kitas asmuo, pageidaujantis perkelti, pertvarkyti (rekonstruoti) ar išmontuoti skirstymo sistemą, įrengė, įskaitant jos perkėlimą, pertvarkymą (rekonstravimą) ar išmontavimą, ar kuriuose atliko kitus darbus, yra skirstymo sistemos operatoriaus nuosavybė. Kai prie šios skirstymo sistemos prijungiamos kitų vartotojų sistemos, už jų įrengimą ir (ar) naudojimą, įskaitant jų perkėlimą, pertvarkymą (rekonstravimą) ar išmontavimą, ar kitus darbus juos atlikusiam vartotojui ar kitam asmeniui nėra atlyginama.“"
    },
    {
      "provision_ref": "art8",
      "section": "8",
      "title": "8 straipsnis. 38 straipsnio pakeitimas",
      "content": "1. Pakeisti 38 straipsnio 3 dalį ir ją išdėstyti taip:\n\n„3. Biržos operatorius bendradarbiauja su Taryba, vadovaudamasis Tarybos tvirtinamose Prekybos elektros energija ir gamtinėmis dujomis priežiūros taisyklėse nustatyta tvarka, ir nedelsdamas Tarybai pateikia su įtartinais prekybos gamtinėmis dujomis sandoriais susijusią informaciją ir bet kurią kitą aktualią informaciją, kuri būtų reikalinga gamtinių dujų biržos priežiūrai vykdyti, ypač apie licencijų ir (ar) leidimų turėtojams nustatytų veiklos sąlygų galimus pažeidimus.“\n\n2. Papildyti 38 straipsnį 5 dalimi:\n\n„5. Šio straipsnio 1–4 dalyse nustatyti reikalavimai, šiame įstatyme ir jo įgyvendinamuosiuose teisės aktuose nustatytos prekybos gamtinėmis dujomis, biržos operatoriaus priežiūros taisyklės ir reikalavimai netaikomi, kai biržos operatoriaus veiklą vykdo kitoje valstybėje narėje išduotą biržos operatoriaus veiklos licenciją turintis ūkio subjektas. Taryba ūkio subjekto, turinčio kitoje valstybėje narėje išduotą licenciją, suteikiančią teisę verstis biržos operatoriaus veikla, veiklos priežiūrą vykdo pagal 2011 m. spalio 25 d. Europos Parlamento ir Tarybos reglamento (ES) Nr. 1227/2011 dėl didmeninės energijos rinkos vientisumo ir skaidrumo nuostatas.“"
    },
    {
      "provision_ref": "art9",
      "section": "9",
      "title": "9 straipsnis. 49 straipsnio pakeitimas",
      "content": "Pakeisti 49 straipsnio 3 dalį ir ją išdėstyti taip:\n\n„3. Sistemų operatoriai, vadovaudamiesi Tarybos paskelbtais reikalavimais, patvirtina naudojimosi sistema taisykles. Taryba ir sistemų operatoriai naudojimosi sistema taisykles skelbia savo interneto svetainėse. Teisė naudotis sistemomis turi būti suteikiama objektyviai, nediskriminuojant sistemos naudotojų.“"
    },
    {
      "provision_ref": "art10",
      "section": "10",
      "title": "10 straipsnis. 57 straipsnio pakeitimas",
      "content": "1. Pakeisti 57 straipsnio 6 dalies 2 punktą ir jį išdėstyti taip:\n\n„2) būtina atlikti gamtinių dujų sistemos techninę priežiūrą, rekonstravimą, remontą ar gamtinių dujų sistemų prijungimo darbus, išskyrus darbus, nurodytus šio straipsnio 61 dalyje. Gavusi vartotojo sutikimą, šiame punkte nurodytais atvejais gamtinių dujų įmonė turi teisę taikyti trumpesnį įspėjimo terminą. Vartotojo sutikimas pateikiamas elektroninių ryšių priemonėmis, paštu, kreipiantis asmeniškai arba per vartotojo įgaliotą atstovą;“.\n\n2. Papildyti 57 straipsnį 61 dalimi:\n\n„61. Kai dėl gamtinių dujų apskaitos prietaisų įrengimo, keitimo, išmontavimo ar kitų gamtinių dujų apskaitos prietaisų techninės priežiūros darbų būtina ne ilgiau kaip vienai valandai buitiniams vartotojams nutraukti gamtinių dujų perdavimą, skirstymą ar tiekimą, gamtinių dujų įmonė turi teisę nutraukti gamtinių dujų perdavimą, skirstymą ar tiekimą, raštu arba trumpąja žinute (SMS) apie tai įspėjusi buitinius vartotojus ne vėliau kaip prieš valandą, ir nurodyti darbų atlikimo datą ir trukmę.“\n\n3. Papildyti 57 straipsnį 62 dalimi:\n\n„62. Gamtinių dujų įmonė visais atvejais apie per artimiausias 10 dienų numatomus atlikti šio straipsnio 61 dalyje nurodytus darbus raštu informuoja buitinius vartotojus.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 6 ir 10 straipsniai įsigalioja 2025 m. birželio 1 d.\n\n2. Šio įstatymo 7 straipsnis įsigalioja 2026 m. gegužės 1 d.\n\n3. Energetikos ministras iki 2025 m. gegužės 31 d. priima šio įstatymo 6 straipsnyje išdėstyto Lietuvos Respublikos gamtinių dujų įstatymo 37 straipsnio ir 10 straipsnyje išdėstytų Gamtinių dujų įstatymo 57 straipsnio 6 dalies 2 punkto, 61 ir 62 dalių nuostatų įgyvendinamuosius teisės aktus.\n\n4. Valstybinė energetikos reguliavimo taryba iki 2026 m. kovo 31 d. priima šio įstatymo 7 straipsnyje išdėstyto Gamtinių dujų įstatymo 37 straipsnio nuostatų įgyvendinamuosius teisės aktus.\n\n5. Prašymai, pateikti gamtinių dujų skirstymo sistemos operatoriams dėl skirstymo sistemos prijungimo sąlygų, preliminarių prijungimo sąlygų, prijungimo paslaugos sutarčių, kai jose nurodomos prijungimo sąlygos, parengimo iki 2026 m. balandžio 30 d., baigiami nagrinėti pagal iki 2026 m. balandžio 30 d. galiojusias teisės aktų nuostatas.\n\n6. Vartotojai, sudarę su gamtinių dujų skirstymo sistemos operatoriumi prijungimo paslaugos sutartis iki 2026 m. balandžio 30 d., moka prijungimo įmoką, apskaičiuotą pagal iki 2026 m. balandžio 30 d. galiojusias teisės aktų nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
