{
  "id": "lt-law-xv-364",
  "type": "statute",
  "title": "Lietuvos Respublikos civilinio kodekso 5.53 straipsnio pakeitimo įstatymas",
  "short_name": "XV-364",
  "status": "in_force",
  "issued_date": "2025-06-26",
  "in_force_date": "2025-09-01",
  "url": "https://e-tar.lt/portal/lt/legalAct/d8537f2055ce11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 5.53 straipsnio pakeitimas",
      "content": "1. Pakeisti 5.53 straipsnio 2 dalį ir ją išdėstyti taip:\n\n„2. Dėl palikimo priėmimo pagal turto apyrašą įpėdinis pareiškimu kreipiasi į palikimo atsiradimo vietos notarą. Gavęs šį pareiškimą, notaras nedelsdamas išduoda įpėdiniui vykdomąjį pavedimą dėl turto apyrašo sudarymo. Šis pavedimas vykdomas Civilinio proceso kodekso nustatyta tvarka. Notaro išduotą vykdomąjį pavedimą dėl turto apyrašo sudarymo įpėdinis ne vėliau kaip per dvi savaites Civilinio proceso kodekso nustatyta tvarka pateikia vykdyti antstoliui. Per dvi savaites nuo išdavimo antstoliui nepateiktas vykdomasis pavedimas dėl turto apyrašo sudarymo negalioja ir bet kuris įpėdinis turi teisę kreiptis į notarą dėl naujo vykdomojo pavedimo išdavimo.“\n\n2. Pakeisti 5.53 straipsnio 7 dalį ir ją išdėstyti taip:\n\n„7. Įpėdinis, po turto apyrašo sudarymo sužinojęs apie neįtrauktą į apyrašą turtą, skolines teises ar skolines pareigas, privalo nedelsdamas kreiptis į notarą dėl vykdomojo pavedimo papildyti turto apyrašą išdavimo. Notaro išduotą vykdomąjį pavedimą papildyti turto apyrašą įpėdinis ne vėliau kaip per penkias darbo dienas Civilinio proceso kodekso nustatyta tvarka pateikia vykdyti antstoliui. Antstolis, vadovaudamasis įpėdinio pateiktais duomenimis, ne vėliau kaip per tris savaites privalo turto apyrašą papildyti.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2025 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
