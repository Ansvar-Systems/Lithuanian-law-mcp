{
  "id": "lt-law-xii-1691",
  "type": "statute",
  "title": "Lietuvos Respublikos Lietuvos banko įstatymo Nr. I-678 8, 11, 42, 43 ir 44 straipsnių pakeitimo įstatymas",
  "short_name": "XII-1691",
  "status": "in_force",
  "issued_date": "2015-05-14",
  "in_force_date": "2015-05-21",
  "url": "https://e-tar.lt/portal/lt/legalAct/1c44a4a0fed411e488da8908dfa91cac/WeTjCFTpVn",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Pakeisti 8 straipsnio 2 dalies 2 punktą ir jį išdėstyti taip:\n\n„2) atlieka finansų rinkos priežiūrą, išskyrus atvejus, kai pagal 2013 m. spalio 15 d. Tarybos reglamento (ES) Nr. 1024/2013, kuriuo Europos Centriniam Bankui pavedami specialūs uždaviniai, susiję su rizikos ribojimu pagrįstos kredito įstaigų priežiūros politika (OL 2013 L 287, p. 63) (toliau – Reglamentas (ES) Nr. 1024/2013), nuostatas šias funkcijas atlieka Europos centrinis bankas, taip pat pagal Reglamentą (ES) Nr. 1024/2013 nacionalinei priežiūros institucijai priskirtas funkcijas.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "1. Pakeisti 11 straipsnio 1 dalies 6 punktą ir jį išdėstyti taip:\n\n„6) nustato finansų rinkos priežiūros politiką, išskyrus atvejus, kai pagal Reglamento (ES) Nr. 1024/2013 nuostatas tai atlieka Europos centrinis bankas;“.\n\n2. Pakeisti 11 straipsnio 1 dalies 13 punktą ir jį išdėstyti taip:\n\n„13) šio įstatymo 42 straipsnio 1 dalyje nurodytiems finansų rinkos dalyviams (toliau – prižiūrimi finansų rinkos dalyviai) taiko įstatymų ir Europos Sąjungos teisės aktų nustatytas poveikio priemones, finansų rinką reglamentuojančiuose teisės aktuose nustatytus nurodymus, įpareigojimus, draudimus ir kitas kitiems asmenims privalomas vykdyti priemones, išskyrus atvejus, kai pagal Reglamento (ES) Nr. 1024/2013 nuostatas tai atlieka Europos centrinis bankas;“."
    },
    {
      "provision_ref": "art3",
      "section": "3",
      "title": "3 straipsnis. 42 straipsnio pakeitimas",
      "content": "1. Papildyti 42 straipsnį 21 dalimi:\n\n„21. Lietuvos bankas finansų rinkos priežiūrą atlieka tiek, kiek pagal Reglamento (ES) Nr. 1024/2013 nuostatas tai nepavesta Europos centriniam bankui.“\n\n2. Pakeisti 42 straipsnio 3 dalies 4 punktą ir jį išdėstyti taip:\n\n„4) įstatymų ir Europos Sąjungos teisės aktų nustatytais atvejais ir tvarka taikyti poveikio priemones prižiūrimiems finansų rinkos dalyviams ir kitiems asmenims;“.\n\n3. Pakeisti 42 straipsnio 3 dalies 5 punktą ir jį išdėstyti taip:\n\n„5) turėti kitokių teisių, nustatytų šio straipsnio 2 ir 21 dalyse nurodytuose teisės aktuose ir jų įgyvendinamuosiuose teisės aktuose.“"
    },
    {
      "provision_ref": "art4",
      "section": "4",
      "title": "4 straipsnis. 43 straipsnio pakeitimas",
      "content": "Pakeisti 43 straipsnį ir jį išdėstyti taip:\n\n„43 straipsnis. Finansų rinkos priežiūros tikslais gautos informacijos apsauga\n\nInformacijos, kurią Lietuvos bankas gauna finansų rinkos priežiūros tikslais, apsaugai taikomos šio įstatymo 19 straipsnio ir finansų rinką reglamentuojančių teisės aktų nuostatos.“"
    },
    {
      "provision_ref": "art5",
      "section": "5",
      "title": "5 straipsnis. 44 straipsnio pakeitimas",
      "content": "Papildyti 44 straipsnį 6 dalimi:\n\n„6. Pagal Reglamentą (ES) Nr. 1024/2013 prižiūrimi finansų rinkos dalyviai taip pat moka įmokas už priežiūrą Europos centriniam bankui Reglamento (ES) Nr. 1024/2013 ir jo įgyvendinamųjų teisės aktų nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
