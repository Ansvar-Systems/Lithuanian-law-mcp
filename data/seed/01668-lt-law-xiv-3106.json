{
  "id": "lt-law-xiv-3106",
  "type": "statute",
  "title": "Lietuvos Respublikos įstatymo „Dėl Tarptautinės konvencijos dėl kovos su terorizmo finansavimu ratifikavimo“ Nr. IX-1216 pakeitimo įstatymas",
  "short_name": "XIV-3106",
  "status": "in_force",
  "issued_date": "2024-11-12",
  "in_force_date": "2024-11-20",
  "url": "https://e-tar.lt/portal/lt/legalAct/407679c2a67711ef90b5ee8931e5ce5e/UrCGCUfVcJ",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos įstatymo „Dėl Tarptautinės konvencijos dėl kovos su terorizmo finansavimu ratifikavimo“ Nr. IX-1216 nauja redakcija",
      "content": "Pakeisti Lietuvos Respublikos įstatymą „Dėl Tarptautinės konvencijos dėl kovos su terorizmo finansavimu ratifikavimo“ Nr. IX-1216 ir jį išdėstyti taip:\n\n„LIETUVOS RESPUBLIKOS\nĮSTATYMAS\nDĖL TARPTAUTINĖS KONVENCIJOS DĖL KOVOS SU TERORIZMO FINANSAVIMU RATIFIKAVIMO"
    },
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2002 m. lapkričio 7 d. dekretą Nr. 1969 „Dėl teikimo Lietuvos Respublikos Seimui ratifikuoti Tarptautinę konvenciją dėl kovos su terorizmo finansavimu“, ratifikuoja su pareiškimais 1999 m. gruodžio 9 d. priimtą Tarptautinę konvenciją dėl kovos su terorizmo finansavimu (toliau – Konvencija)."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Vadovaudamasis Konvencijos 2 straipsnio 2 dalies a punktu, Lietuvos Respublikos Seimas pareiškia, kad, taikant Konvenciją Lietuvos Respublikos atžvilgiu, laikoma, kad 1997 m. gruodžio 15 d. sudaryta Tarptautinė konvencija dėl kovos su teroristiniais sprogdinimais nėra įtraukta į Konvencijos 2 straipsnio 1 dalies a punkte nurodytą priedą.\n\n2. Vadovaudamasis Konvencijos 7 straipsnio 3 dalimi, Lietuvos Respublikos Seimas pareiškia, kad Lietuvos Respublika turi jurisdikciją dėl nusikaltimų, nurodytų Konvencijos 2 straipsnyje, visais Konvencijos 7 straipsnio 2 dalyje nurodytais atvejais.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
