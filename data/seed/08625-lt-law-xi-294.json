{
  "id": "lt-law-xi-294",
  "type": "statute",
  "title": "Lietuvos Respublikos sprogmenų apyvartos kontrolės įstatymo 1, 2, 9, 13, 14, 18, 23 straipsnių ir įstatymo priedo pakeitimo ir papildymo įstatymas",
  "short_name": "XI-294",
  "status": "in_force",
  "issued_date": "2009-06-16",
  "in_force_date": "2012-04-05",
  "url": "https://e-tar.lt/portal/lt/legalAct/TAR.64DBC7A56F31/aZkyDwJGHF",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šio įstatymo tikslas – reguliuoti sprogmenų, sprogstamųjų medžiagų ir sprogdinimo priemonių (toliau – sprogmenų) apyvartą siekiant užtikrinti žmogaus, visuomenės ir valstybės saugumą ir įgyvendinti civiliniam naudojimui skirtų sprogmenų atpažinties ir susekamumo sistemą.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas ir pakeitimas",
      "content": "1. Papildyti 2 straipsnį nauja 4 dalimi:\n\n„4. Gamybos vieta – patalpos, teritorija, kuriose sprogmenų gamintojas pagal tai vietai suteiktą licenciją gamina sprogmenis.“\n\n2. Buvusias 2 straipsnio 4, 5, 6, 7, 8, 9, 10, 11, 12 ir 13 dalis laikyti atitinkamai 5, 6, 7, 8, 9, 10, 11, 12, 13 ir 14 dalimis."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas ir papildymas",
      "content": "1. Papildyti 9 straipsnį nauja 5 dalimi:\n\n„5. Sprogmenų gamintojai, importuotojai, eksportuotojai privalo sprogmenis paženklinti unikaliu atpažinties žymeniu, išskyrus:\n\n1) sprogmenis, kurie vežami nesupakuoti arba hidrauliniuose krautuvuose ir iš karto iškraunami į sprogdinimo ertmes;\n\n2) sprogmenis, kurie gaminami sprogdinimo vietose ir ką tik pagaminti (in situ gamyba) užtaisomi.“\n\n2. Papildyti 9 straipsnį nauja 6 dalimi:\n\n„6. Lietuvos Respublikoje esančioms gamybos vietoms unikalaus atpažinties žymens tris skaitmenis, žyminčius gamybos vietą, suteikia Lietuvos Respublikos ginklų fondas prie Lietuvos Respublikos vidaus reikalų ministerijos.“\n\nStraipsnio dalies pakeitimai:\nNr. XI-647, 2010-01-14, Žin., 2010, Nr. 13-615 (2010-02-02), i. k. 1101010ISTA00XI-647\n\n3. Papildyti 9 straipsnį nauja 7 dalimi:\n\n„7. Jeigu į Lietuvos Respubliką importuojamų sprogmenų gamybos vieta yra ne Europos ekonominės erdvės valstybėje narėje, tačiau gamintojas yra registruotas Europos ekonominės erdvės valstybėje narėje, Lietuvos Respublikos ginklų fondas prie Lietuvos Respublikos vidaus reikalų ministerijos sprogmenų gamintojo prašymu suteikia šio gamintojo unikalaus atpažinties žymens tris skaitmenis, žyminčius jo gamybos vietą. Jei gamintojas nėra registruotas Europos ekonominės erdvės valstybėje narėje, prašymą suteikti unikalaus atpažinties žymens tris skaitmenis, žyminčius gamybos vietą, Lietuvos Respublikos ginklų fondui prie Lietuvos Respublikos vidaus reikalų ministerijos pateikia sprogmenų importuotojas.“\n\nStraipsnio dalies pakeitimai:\nNr. XI-647, 2010-01-14, Žin., 2010, Nr. 13-615 (2010-02-02), i. k. 1101010ISTA00XI-647\n\n4. Papildyti 9 straipsnį nauja 8 dalimi:\n\n„8. Iš Lietuvos Respublikos eksportuojami sprogmenys gali būti neženklinami unikaliu atpažinties žymeniu, jeigu pagal importuojančios šalies reikalavimus jie yra paženklinti kitokiu atpažinties žymeniu, leidžiančiu atpažinti sprogmenis ir atsekti jų judėjimą.“\n\n5. Buvusias 9 straipsnio 5, 6, 7 dalis laikyti atitinkamai 9, 10, 11 dalimis.\n\n6. Pakeisti 9 straipsnio 9 dalį ir ją išdėstyti taip:\n\n„9. CE ženklu ir unikaliu atpažinties žymeniu sprogmenys turi būti ženklinami tokiu būdu, kad žymenys būtų aiškiai pastebimi, lengvai įskaitomi ir patvarūs. CE ženklu žymimas pats sprogmuo arba, jei tai neįmanoma, prie sprogmens pritvirtinta duomenų plokštelė; tuo atveju, kai taip žymėti techniškai neįmanoma, žymima sprogmens pakuotė. Duomenų plokštelė pagaminama taip, kad jos nebūtų galima panaudoti antrą kartą. Draudžiama ženklinti sprogmenis užrašais, kuriuos būtų galima klaidingai palaikyti CE ženklu ir unikaliu atpažinties žymeniu.“\n\n7. 9 straipsnio 10 dalyje po žodžių „CE ženklu“ įrašyti žodžius „unikaliu atpažinties žymeniu“ ir šią dalį išdėstyti taip:\n\n„10. Ar sprogmenys, tiekiami į šalies rinką, atitinka šiame straipsnyje nustatytus saugos ir ženklinimo reikalavimus, teisės aktų nustatyta tvarka prižiūri valstybinės rinkos priežiūros institucijos. Jei šios institucijos nustato, kad į šalies rinką tiekiami sprogmenys yra nesertifikuoti, nepažymėti CE ženklu, unikaliu atpažinties žymeniu arba sprogmenys CE ženklu, unikaliu atpažinties žymeniu buvo paženklinti neteisėtai ar netinkamai, jos privalo užtikrinti tokių sprogmenų pašalinimą iš rinkos ir įpareigoti gamintoją (pardavėją) per nurodytą laiką pašalinti nustatytus trūkumus. Jei gamintojas (pardavėjas) neįvykdo šių reikalavimų, sprogmenys paimami šio įstatymo 21 straipsnyje nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio 1 dalies papildymas 11 punktu",
      "content": "Papildyti 13 straipsnio 1 dalį 11 punktu:\n\n„11) pranešti licenciją išdavusiai institucijai asmens, galinčio ne darbo valandomis suteikti informaciją apie kiekvieno turimo sprogmens kilmę ir jo buvimo vietą per visą laiką nuo įsigijimo iki perdavimo (pardavimo) ar sunaudojimo, vardą, pavardę, ryšių duomenis.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio 4 dalies 2 punkto pakeitimas",
      "content": "14 straipsnio 4 dalies 2 punkte vietoj žodžių „žymenimis, leidžiančiais nustatyti gamintoją“ įrašyti žodžius ir skaičių „pagal šio Įstatymo 9 straipsnio reikalavimus“ ir šį punktą išdėstyti taip:\n\n„2) ženklinti sprogmenis pagal šio įstatymo 9 straipsnio reikalavimus;“."
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 4 dalies 3 punkto pakeitimas",
      "content": "18 straipsnio 4 dalies 3 punkte po žodžio „dokumentų“ įrašyti žodžius „taip pat nepažymėtus pagal šio įstatymo 9 straipsnio reikalavimus“ ir šį punktą išdėstyti taip:\n\n„3) kurių neįmanoma identifikuoti arba jei nėra lydinčių dokumentų, taip pat nepažymėtus pagal šio įstatymo 9 straipsnio reikalavimus;“."
    },
    {
      "provision_ref": "art7",
      "section": "7",
      "title": "7 straipsnis. 23 straipsnio 1 ir 3 dalių pakeitimas",
      "content": "1. Pakeisti 23 straipsnio 1 dalį ir ją išdėstyti taip:\n\n„1. Gamintojai, importuotojai, eksportuotojai, pardavėjai privalo tvarkyti sprogmenų apskaitą, sprogmenų apskaitos žurnaluose registruoti, saugoti, atnaujinti, tikrinti įrašus apie sprogmenų unikalius atpažinties žymenis, duomenis apie sprogmenų rūšis, sprogmenų buvimo vietą, kam jie buvo panaudoti ar perduoti, taip pat kitą su sprogmenų atpažintimi ir susekamumu susijusią informaciją Vyriausybės arba jos įgaliotos institucijos nustatyta tvarka.“\n\n2. Pakeisti 23 straipsnio 3 dalį ir ją išdėstyti taip:\n\n„3. Apskaitos duomenys turi būti nustatyta tvarka pateikiami valstybinę sprogmenų apyvartos kontrolę atliekantiems pareigūnams, jų prašymu turi būti pateikta informacija apie kiekvieno turimo sprogmens kilmę ir jo buvimo vietą per visą laiką nuo įsigijimo iki perdavimo (pardavimo) ar sunaudojimo.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo priedo pakeitimas",
      "content": "Pakeisti įstatymo priedą ir jį išdėstyti taip:\n\n„Lietuvos Respublikos sprogmenų apyvartos\nkontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1993 m. balandžio 5 d. Tarybos direktyva 93/15/EEB dėl civiliniam naudojimui skirtų sprogmenų pateikimo į rinką ir jos priežiūros nuostatų suderinimo (OL 2004 m. specialusis leidimas, 13 skyrius, 12 tomas, p. 58).\n\n2. 2008 m. balandžio 4 d. Komisijos direktyva 2008/43/EB, nustatanti civiliniam naudojimui skirtų sprogmenų atpažinties ir susekamumo sistemą pagal Tarybos direktyvą 93/15/EEB (OL 2008 L 94, p. 8).“"
    },
    {
      "provision_ref": "art9",
      "section": "9",
      "title": "9 straipsnis. Pasiūlymas Vyriausybei",
      "content": "Vyriausybė per tris mėnesius nuo įstatymo įsigaliojimo dienos parengia ir patvirtina įstatymui įgyvendinti reikalingus teisės aktus."
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas",
      "content": "Šis įstatymas, išskyrus 2 ir 9 straipsnius, įsigalioja nuo 2012 m. balandžio 5 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
