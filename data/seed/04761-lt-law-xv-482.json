{
  "id": "lt-law-xv-482",
  "type": "statute",
  "title": "Lietuvos Respublikos administracinių nusižengimų kodekso 464 straipsnio pakeitimo įstatymas",
  "short_name": "XV-482",
  "status": "in_force",
  "issued_date": "2025-10-16",
  "in_force_date": "2025-11-02",
  "url": "https://e-tar.lt/portal/lt/legalAct/bc0ba950afce11f092fda1fd0c194cc5",
  "provisions": [
    {
      "provision_ref": "art1",
      "section": "1",
      "title": "1 straipsnis. 464 straipsnio pakeitimas",
      "content": "Pakeisti 464 straipsnį ir jį išdėstyti taip:\n\n„464 straipsnis. Aparatūros ir įrenginių naudojimo sąlygų pažeidimas\n\n1. Aparatūrai ir įrenginiams taikomų reikalavimų nesilaikymas, aparatūros ir įrenginių naudojimo sąlygų pažeidimas, aparatūros, įrenginių, radijo bangų siuntimo, radijo stebėsenos įrenginių naudojimas ir (arba) įvežimas į Lietuvos Respubliką be leidimo, kai leidimas reikalingas pagal teisės aktus, radijo ryšio stočių, kurios yra skirtos arba pritaikytos veikti radijo dažniais (kanalais), kuriems naudoti yra reikalingas leidimas, ir kurios yra paruoštos veikti šiais radijo dažniais (kanalais), neteisėtas laikymas\nužtraukia baudą asmenims, kurie nesiverčia elektroninių ryšių veikla, arba juridinių asmenų, kurie nesiverčia elektroninių ryšių veikla, vadovams ar kitiems atsakingiems asmenims nuo šešiasdešimt iki vieno šimto keturiasdešimt eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą juridinių asmenų vadovams ar kitiems atsakingiems asmenims nuo vieno šimto keturiasdešimt iki trijų šimtų eurų.\n\n3. Radijo ryšio slopinimo įrenginių, radijo ryšio perėmimo įrenginių neteisėtas naudojimas ir (arba) laikymas\nužtraukia baudą asmenims, kurie nesiverčia elektroninių ryšių veikla, arba juridinių asmenų, kurie nesiverčia elektroninių ryšių veikla, vadovams ar kitiems atsakingiems asmenims nuo septynių šimtų penkiasdešimt iki vieno tūkstančio keturių šimtų penkiasdešimt eurų.\n\n4. Šio straipsnio 3 dalyje numatytas administracinis nusižengimas, padarytas pakartotinai,\nužtraukia baudą nuo vieno tūkstančio keturių šimtų iki trijų tūkstančių eurų.\n\n5. Už šio straipsnio 1, 2, 3, 4 dalyse numatytus administracinius nusižengimus gali būti skiriamas aparatūros, įrenginių, radijo bangų siuntimo, radijo ryšio slopinimo, radijo ryšio perėmimo, radijo stebėsenos įrenginių arba radijo ryšio stočių konfiskavimas.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2025 m. lapkričio 2 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
