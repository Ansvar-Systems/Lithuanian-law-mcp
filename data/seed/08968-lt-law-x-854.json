{
  "id": "lt-law-x-854",
  "type": "statute",
  "title": "Lietuvos Respublikos karo prievolės įstatymo 8, 9, 15 ir 30 straipsnių pakeitimo įstatymas",
  "short_name": "X-854",
  "status": "in_force",
  "issued_date": "2006-10-12",
  "in_force_date": "2006-10-24",
  "url": "https://e-tar.lt/portal/lt/legalAct/TAR.71CF06F9595D",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio 4 dalies 1 punkto pakeitimas",
      "content": "8 straipsnio 4 dalies 1 punkte išbraukti žodžius „ir aukštesniųjų“ ir šį punktą išdėstyti taip:\n\n„1) aukštųjų mokyklų, išskyrus Lietuvos karo akademijos, studentams – studijų metu mokymusi nustatytos trukmės vadų kursuose, kurių tvarkaraštis suderintas su studijų aukštosiose mokyklose tvarkaraščiu, ir atliekant karinę praktiką kariuomenėje ar iki 90 dienų trukmės būtinuosiuose kariniuose mokymuose šio įstatymo 19 straipsnyje nustatyta tvarka vasaros atostogų metu;“."
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "1. 9 straipsnio 1 dalies 2 punkte išbraukti žodžius „ir aukštesniųjų“ ir „(išskyrus neakivaizdinio skyriaus)“ ir šį punktą išdėstyti taip:\n\n„2) aukštųjų mokyklų studentams;“.\n\n2. 9 straipsnio 2 dalies 4 punktą pripažinti netekusiu galios.\n\n3. 9 straipsnio 3 dalyje vietoj skaičiaus „4“ įrašyti skaičių „3“ ir šią dalį išdėstyti taip:\n\n„3. Tais atvejais, kai atidedant privalomąją pradinę karo tarnybą, taikant šio straipsnio 2 dalyje nustatytas papildomas sąlygas, šaukimo metu šauktinių lieka mažiau, negu turi būti pašaukta pagal nustatytą tarnybos vietų skaičių, papildomos privalomosios pradinės karo tarnybos atidėjimo sąlygos taikomos eilės tvarka: nuo šio straipsnio 2 dalies 1 punkto iki 3 punkto.“\n\n4. 9 straipsnio 5 dalyje vietoj skaičiaus „4“ įrašyti skaičių „3“ ir šią dalį išdėstyti taip:\n\n„5. Piliečiai, kuriems privalomoji pradinė karo tarnyba buvo atidėta dėl priežasčių, nurodytų šio straipsnio 1 dalies 6–14 punktuose ir 2 dalies 1-3 punktuose, ir atidėjimo priežastys per 3 metus neišnyko, šaukiami į būtinuosius karinius mokymus. Privalomosios pradinės karo tarnybos atidėjimo laikotarpiu būtinuosius karinius mokymus gali baigti ir piliečiai, kuriems privalomoji pradinė karo tarnyba buvo atidėta dėl kitų priežasčių.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio 3 dalies pakeitimas",
      "content": "15 straipsnio 3 dalyje išbraukti žodžius „ar aukštesnįjį“ ir šią dalį išdėstyti taip:\n\n„3. Lietuvos Respublikos pilietės, įgijusios medicinos ar Vyriausybės nustatytos kitos specialybės aukštąjį išsilavinimą, privalo įsirašyti į karinę įskaitą per 2 mėnesius nuo mokymo įstaigos baigimo dienos.“"
    },
    {
      "provision_ref": "art4",
      "section": "4",
      "title": "4 straipsnis. 30 straipsnio 3 dalies pakeitimas",
      "content": "30 straipsnio 3 dalyje išbraukti žodžius „ir aukštesniųjų“ ir šią dalį išdėstyti taip:\n\n„3. Aukštųjų mokyklų vadovai privalo sudaryti studentams tokias mokymosi sąlygas, kad šie galėtų atlikti tarnybą šio įstatymo 8 straipsnio 4 dalies 1 punkte numatytu būdu.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
