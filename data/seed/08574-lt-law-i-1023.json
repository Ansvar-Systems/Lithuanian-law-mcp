{
  "id": "lt-law-i-1023",
  "type": "statute",
  "title": "Dėl Lietuvos Respublikos strateginių prekių ir technologijų importo, tranzito ir eksporto kontrolės įstatymo įgyvendinimo",
  "short_name": "I-1023",
  "status": "in_force",
  "issued_date": "1995-07-05",
  "in_force_date": "1995-07-26",
  "url": "https://e-tar.lt/portal/lt/legalAct/TAR.62B977537332",
  "provisions": [
    {
      "provision_ref": "art1",
      "section": "1",
      "title": "1 straipsnis. Pasiūlyti Lietuvos Respublikos Vyriausybei iki 1995 m. gruodžio 1 dienos:",
      "content": "1) parengti kontroliuojamųjų prekių sąrašą ir paskirstyti kontroliuojamąsias prekes ministerijoms bei valstybinėms tarnyboms pagal jų veiklos sritis;\n\n2) parengti sąrašą valstybių, į kurias draudžiama eksportuoti kontroliuojamąsias prekes, ir sąrašą valstybių, iš kurių draudžiama importuoti kontroliuojamąsias prekes, ir šiuos sąrašus pateikti Lietuvos Respublikos Seimui tvirtinti;\n\n3) nustatyti darbų koordinavimo tarp ministerijų ir valstybės tarnybų, kurios dalyvauja priimant galutinį sprendimą išduoti licenciją ir kontroliuoja kontroliuojamųjų prekių importo bei eksporto sandorius, tvarką;\n\n4) nustatyti licencijos gavimo sąlygas ir parengti licencijų išdavimo bei atšaukimo tvarką;\n\n5) nustatyti informacijos apie kontroliuojamąsias prekes pateikimo ministerijoms ir valstybės tarnyboms, kurios dalyvauja išduodant licenciją, tvarką bei pateikiamos informacijos turinį;\n\n6) parengti išankstinės kontrolės ir nuolatinės kontrolės atlikimo tvarką;\n\n7) nustatyti konfiskuotų kontroliuojamųjų prekių realizavimo tvarką;\n\n8) parengti įstatymų dėl Lietuvos Respublikos baudžiamojo ir Administracinių teisės pažeidimų kodeksų pakeitimo ir papildymo projektus."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos strateginių prekių ir technologijų importo, tranzito ir eksporto kontrolės įstatymas įsigalioja nuo 1996 m. sausio 1 dienos.",
      "content": "Skelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
