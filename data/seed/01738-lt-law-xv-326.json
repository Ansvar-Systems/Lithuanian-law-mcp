{
  "id": "lt-law-xv-326",
  "type": "statute",
  "title": "Lietuvos Respublikos pinigų plovimo ir teroristų finansavimo prevencijos įstatymo Nr. VIII-275 2, 4, 5, 6, 7, 8, 9, 10, 15, 22, 23, 26, 27, 28, 29, 39, 40, 42 straipsnių ir priedo pakeitimo ir Įstatymo papildymo 32-1 straipsniu įstatymas",
  "short_name": "XV-326",
  "status": "in_force",
  "issued_date": "2025-06-25",
  "in_force_date": "2025-07-01",
  "url": "https://e-tar.lt/portal/lt/legalAct/435af85255cc11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 4 dalį ir ją išdėstyti taip:\n\n„4. Europos priežiūros institucijos – Europos bankininkystės institucija, įsteigta 2010 m. lapkričio 24 d. Europos Parlamento ir Tarybos reglamentu (ES) Nr. 1093/2010, kuriuo įsteigiama Europos priežiūros institucija (Europos bankininkystės institucija), iš dalies keičiamas Sprendimas Nr. 716/2009/EB ir panaikinamas Komisijos sprendimas 2009/78/EB, su visais pakeitimais, Europos draudimo ir profesinių pensijų institucija, įsteigta 2010 m. lapkričio 24 d. Europos Parlamento ir Tarybos reglamentu (ES) Nr. 1094/2010, kuriuo įsteigiama Europos priežiūros institucija (Europos draudimo ir profesinių pensijų institucija), iš dalies keičiamas Sprendimas Nr. 716/2009/EB ir panaikinamas Komisijos sprendimas 2009/79/EB, su visais pakeitimais, Europos vertybinių popierių ir rinkų institucija, įsteigta 2010 m. lapkričio 24 d. Europos Parlamento ir Tarybos reglamentu (ES) Nr. 1095/2010, kuriuo įsteigiama Europos priežiūros institucija (Europos vertybinių popierių ir rinkų institucija) ir iš dalies keičiamas Sprendimas Nr. 716/2009/EB bei panaikinamas Komisijos sprendimas 2009/77/EB, su visais pakeitimais, ir Europos Sąjungos Kovos su pinigų plovimu ir teroristų finansavimu institucija, įsteigta 2024 m. gegužės 31 d. Europos Parlamento ir Tarybos reglamentu (ES) 2024/1620, kuriuo įsteigiama Kovos su pinigų plovimu ir teroristų finansavimu institucija ir iš dalies keičiami reglamentai (ES) Nr. 1093/2010, (ES) Nr. 1094/2010 ir (ES) Nr. 1095/2010.“\n\n2. Pakeisti 2 straipsnio 19 dalies 8 punktą ir jį išdėstyti taip:\n\n„8) savivaldybės įmonės, akcinės bendrovės, uždarosios akcinės bendrovės, kurių akcijos ar dalis akcijų, suteikiančių daugiau kaip 1/2 visų balsų šių bendrovių visuotiniame akcininkų susirinkime, priklauso savivaldybei nuosavybės teise ir kurios laikomos didelėmis įmonėmis pagal Lietuvos Respublikos įmonių ir įmonių grupių atskaitomybės įstatymą, valdymo ar priežiūros organo narys;“."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Lietuvos bankas nustato kredito įstaigoms, elektroninių pinigų įstaigoms, mokėjimo įstaigoms, valiutos keityklos operatoriams, sutelktinio finansavimo paslaugų teikėjams, tarpusavio skolinimo platformų operatoriams, draudimo įmonėms, vykdančioms gyvybės draudimo veiklą, draudimo brokerių įmonėms, vykdančioms su gyvybės draudimu susijusią draudimo tarpininkavimo veiklą, finansų maklerio įmonėms, valdymo įmonėms, investicinėms bendrovėms, depozitoriumui ir užsienio valstybių šioje dalyje nurodytų subjektų filialams, įsteigtiems Lietuvos Respublikoje, taip pat elektroninių pinigų įstaigoms ir mokėjimo įstaigoms, kurių buveinė yra kitoje valstybėje narėje ir kurios teikia paslaugas Lietuvos Respublikoje per tarpininkus, fizinius ar juridinius asmenis, kriptoturto paslaugų teikėjams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri šių subjektų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, išskyrus atvejus, kai pagal Reglamentą (ES) 2024/1620 priežiūrą atlieka Europos Sąjungos Kovos su pinigų plovimu ir teroristų finansavimu institucija (toliau – Kovos su pinigų plovimu ir teroristų finansavimu institucija), konsultuoja šiuos subjektus šioje dalyje nurodytų nurodymų įgyvendinimo klausimais. Kriptoturto paslaugų teikėjams skirti nurodymai nustatomi suderinus su Finansinių nusikaltimų tyrimo tarnyba.“\n\n2. Pakeisti 4 straipsnio 10 dalį ir ją išdėstyti taip:\n\n„10. Šio straipsnio 1–8 dalyse nurodytos institucijos, išskyrus Kovos su pinigų plovimu ir teroristų finansavimu instituciją, privalo paskirti vadovaujančius darbuotojus, kurie organizuotų šiame įstatyme nustatytų pinigų plovimo ir (ar) teroristų finansavimo prevencijos priemonių įgyvendinimą ir palaikytų ryšius su Finansinių nusikaltimų tyrimo tarnyba.“\n\n3. Pakeisti 4 straipsnio 16 dalį ir ją išdėstyti taip:\n\n„16. Šio straipsnio 1–9 dalyse nurodytos institucijos, išskyrus Kovos su pinigų plovimu ir teroristų finansavimu instituciją, privalo įdiegti informaciją teikiančio asmens konfidencialumą užtikrinančias priemones, kuriomis naudodamiesi asmenys saugiais kanalais praneštų nurodytoms institucijoms apie šio įstatymo pažeidimus.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Papildyti 5 straipsnio 1 dalį 11 punktu:\n\n„11) pagal Reglamentą (ES) 2024/1620 bendradarbiauja su Kovos su pinigų plovimu ir teroristų finansavimu institucija ir teikia jos užduotims atlikti būtiną informaciją.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 3 dalies 1 punktą ir jį išdėstyti taip:\n\n„1) neatlygintinai gauti iš šio įstatymo 4 straipsnio 1 dalyje nurodytų institucijų, išskyrus Kovos su pinigų plovimu ir teroristų finansavimu instituciją, kitų valstybės institucijų, finansų įstaigų, kitų įpareigotųjų subjektų reikalingus duomenis ir dokumentus apie pinigines operacijas ir sandorius, finansinių ir (ar) mokėjimo priemonių panaudojimą ar kitą informaciją, reikalingą šio įstatymo nustatytoms funkcijoms ir uždaviniams vykdyti;“."
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pakeisti 7 straipsnio 1 punktą ir jį išdėstyti taip:\n\n„1) gauti iš šio įstatymo 4 straipsnio 1–8 dalyse nurodytų institucijų, išskyrus Kovos su pinigų plovimu ir teroristų finansavimu instituciją, kitų valstybės institucijų (toliau šiame straipsnyje – institucijos), finansų įstaigų, kitų įpareigotųjų subjektų, išskyrus advokatus ar advokatų padėjėjus, kai jie vertina savo kliento teisinę padėtį arba gina savo klientą, arba atstovauja jam teismo procese ar dėl jo, įskaitant teikiamas konsultacijas dėl teismo proceso pradėjimo arba jo vengimo, reikalingus duomenis ir dokumentus apie pinigines operacijas ar sandorius arba kriptoturto operacijas ar sandorius arba operacijas virtualiąja valiuta ar sandorius, kitą informaciją, reikalingą šio įstatymo nustatytoms funkcijoms ir uždaviniams vykdyti;“."
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "1. Pakeisti 8 straipsnio pavadinimą ir jį išdėstyti taip:\n\n„8 straipsnis. Valstybės institucijų bendradarbiavimas bei valstybės institucijų, užsienio valstybių ir Europos Sąjungos institucijų bendradarbiavimas“.\n\n2. Pakeisti 8 straipsnio 2 dalį ir ją išdėstyti taip:\n\n„2. Šio įstatymo 4 straipsnio 1–8 dalyse nurodytos institucijos bendradarbiauja ir keičiasi informacija su užsienio valstybių ir Europos Sąjungos institucijomis, įgyvendinančiomis pinigų plovimo ir (ar) teroristų finansavimo prevencijos priemones.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "Pakeisti 9 straipsnio 13 dalį ir ją išdėstyti taip:\n\n„13. Finansų įstaigos ir kiti įpareigotieji subjektai kliento ir naudos gavėjo tapatybės nustatymo metu imasi pagrįstų priemonių, kad suprastų kliento, kuris yra juridinis asmuo, nuosavybės ir kontrolės struktūrą ir veiklos pobūdį.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "1. Pakeisti 10 straipsnio 4 dalį ir ją išdėstyti taip:\n\n„4. Finansų įstaigos ir kiti įpareigotieji subjektai turi teisę gauti šiame įstatyme nurodytus kliento ar naudos gavėjo tapatybei nustatyti reikalingus dokumentus, duomenis ar informaciją iš Lietuvos Respublikos ir (ar) kitų valstybių informacinių sistemų ar registrų, o tais atvejais, kai Europos Sąjungos valstybėje narėje atitinkami dokumentai, duomenys ar informacija nėra kaupiami valstybės informacinėse sistemose ar registruose, – ir iš kitų patikimų ir nepriklausomų duomenų bazių ar registrų ir nereikalauti iš kliento, kad jis pats pateiktų šiuos dokumentus, duomenis ar informaciją, jeigu klientas finansų įstaigos ar kito įpareigotojo subjekto dokumentus, duomenis ar informaciją, gautus tiesiogiai iš valstybės informacinių sistemų ar registrų arba kitų patikimų ir nepriklausomų duomenų bazių ar registrų, patvirtina parašu (įskaitant pažangųjį elektroninį parašą arba kvalifikuotą elektroninį parašą). Finansų įstaigos ir kiti įpareigotieji subjektai turi teisę nereikalauti, kad klientas finansų įstaigos ar kito įpareigotojo subjekto tiesiogiai iš Lietuvos Respublikos ir (ar) kitų valstybių informacinių sistemų ar registrų gautus dokumentus, duomenis ar informaciją patvirtintų parašu, jeigu tokie dokumentai, duomenys ar informacija nesiskiria nuo anksčiau kliento parašu patvirtintų dokumentų, duomenų ar informacijos, taip pat jeigu tokie dokumentai, duomenys ar informacija gauti iš Lietuvos Respublikos ir (ar) kitų Europos Sąjungos valstybių narių informacinių sistemų ir (ar) registrų, o tais atvejais, kai Europos Sąjungos valstybėje narėje atitinkami dokumentai, duomenys ar informacija nėra kaupiami valstybės informacinėse sistemose ar registruose, – ir iš kitų patikimų ir nepriklausomų duomenų bazių ar registrų. Visais šioje dalyje nurodytais atvejais turi būti laikomasi šio straipsnio 1 dalyje nustatytų reikalavimų.“\n\n2. Pakeisti 10 straipsnio 5 dalį ir ją išdėstyti taip:\n\n„5. Kai klientas yra juridinis asmuo, atstovaujamas fizinio asmens, arba klientui – fiziniam asmeniui atstovauja kitas fizinis asmuo, finansų įstaiga ar kitas įpareigotasis subjektas turi pareikalauti iš jo įgaliojimo ir patikrinti jo galiojimą (tai yra jį išdavusio asmens teisę išduoti tokį įgaliojimą), įgaliojimo galiojimo laiką, kokius veiksmus atlikti nurodyta įgaliojime (įgaliojimas turi atitikti Lietuvos Respublikos civilinio kodekso reikalavimus). Užsienyje išduotas įgaliojimas turi būti legalizuotas arba patvirtintas dokumentų tvirtinimo pažyma (apostille), išskyrus įgaliojimus, išduotus Europos Sąjungos valstybėse narėse.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Supaprastintas kliento tapatybės nustatymas\n\n1. Tais atvejais, kai pagal finansų įstaigų nustatytas rizikos vertinimo ir valdymo procedūras nustatoma maža pinigų plovimo ir (ar) teroristų finansavimo rizika, finansų įstaiga gali taikyti supaprastinto kliento tapatybės nustatymo priemones. Vertindamos, ar dalykiniai santykiai arba sandoris kelia mažą pinigų plovimo ir teroristų finansavimo riziką, finansų įstaigos atsižvelgia į toliau pateikiamus galimai mažesnės rizikos veiksnius:\n\n1) su klientu susijusios rizikos veiksniai:\n\na) bendrovės, kurių vertybiniais popieriais leista prekiauti vienos ar kelių Europos Sąjungos valstybių narių reguliuojamose rinkose, ir kitos užsienio valstybių bendrovės, kurių vertybiniais popieriais prekiaujama reguliuojamoje rinkoje ir kurioms yra taikomi Europos Sąjungos teisės aktus atitinkantys reikalavimai atskleisti informaciją apie savo veiklą;\n\nb) valstybės ir savivaldybių institucijos ir įstaigos, kaip jos apibrėžtos Lietuvos Respublikos valstybės tarnybos įstatyme, Lietuvos bankas;\n\nc) klientai, kurie reziduoja mažesnės rizikos geografinėse teritorijose, kaip nustatyta šio straipsnio 1 dalies 3 punkte;\n\n2) su produktu, paslauga, sandoriu ar paslaugų teikimo kanalu susijusios rizikos veiksniai:\n\na) gyvybės draudimo sutartys arba papildomo savanoriško pensijų kaupimo sutartys, kai metinė draudimo įmoka arba įmoka į pensijų fondą yra nedidelė arba vienkartinė draudimo įmoka arba įmoka į pensijų fondą yra nedidelė;\n\nb) pensijų programų draudimo liudijimai, jeigu juose nėra nuostatos dėl jų išankstinio nutraukimo ir jeigu draudimo liudijimai negali būti naudojami kaip įkeitimo objektai;\n\nc) pensijos, kaupiamos pagal Lietuvos Respublikos pensijų kaupimo įstatymą, kitos pensijos, senatvės pensijos ar kitos sistemos, kurios numato pensijas darbuotojams, kai įmokos yra išskaičiuojamos iš darbo užmokesčio, o šių sistemų veiklą reglamentuojantys teisės aktai neleidžia kitam asmeniui perduoti tokios sistemos nario dalies;\n\nd) finansinės paslaugos, kai tam tikrų rūšių klientams teikiamos tinkamai apibrėžtos ir ribotos paslaugos, kad būtų didinamos galimybės jas gauti finansinės įtraukties tikslais;\n\ne) paslaugos ir produktai, kai pinigų plovimo ir teroristų finansavimo rizika valdoma kitais būdais, įskaitant finansines paslaugas, teikiamas pagal Lietuvos Respublikos valstybės paramos daugiabučiams namams atnaujinti (modernizuoti) įstatymą;\n\n3) su kliento registracijos, steigimo ar gyvenamąja vieta susiję geografinės rizikos veiksniai:\n\na) Europos Sąjungos valstybės narės;\n\nb) trečiosios valstybės, nustačiusios šio įstatymo reikalavimams lygiaverčius reikalavimus;\n\nc) remiantis vyriausybinių ir visuotinai pripažintų nevyriausybinių organizacijų, stebinčių ir vertinančių korupcijos lygį, duomenimis, valstybėje nustatytas mažas korupcijos ar kitos nusikalstamos veiklos lygis;\n\nd) remiantis Finansinių veiksmų darbo grupės kovai su pinigų plovimu ir teroristų finansavimu arba panašaus pobūdžio regioninės organizacijos ataskaitų ar panašių dokumentų duomenimis, valstybėje taikomi kovos su pinigų plovimu ir teroristų finansavimu reikalavimai, atitinkantys Finansinių veiksmų darbo grupės kovai su pinigų plovimu ir teroristų finansavimu rekomendacijas, ir valstybė veiksmingai tuos reikalavimus įgyvendina.\n\n2. Finansų įstaigos, nustatydamos ir taikydamos supaprastinto kliento tapatybės nustatymo priemones, vadovaujasi Europos bankininkystės institucijos 2021 m. kovo 1 d. gairėmis EBA/GL/2021/02 pagal Direktyvos (ES) 2015/849 17 straipsnį ir 18 straipsnio 4 dalį dėl deramo klientų tikrinimo ir veiksnių, į kuriuos kredito ir finansų įstaigos turėtų atsižvelgti vertindamos su atskirais dalykiniais santykiais ir vienkartiniais sandoriais ir (arba) operacijomis susijusią pinigų plovimo ir teroristų finansavimo riziką (PP / TF rizikos veiksnių gairėmis), su visais pakeitimais.\n\n3. Supaprastintas kliento tapatybės nustatymas gali būti atliekamas, jeigu pagal kitų įpareigotųjų subjektų nustatytas rizikos vertinimo ir valdymo procedūras nustatoma maža pinigų plovimo ir (ar) teroristų finansavimo rizika:\n\n1) bendrovėms, kurių vertybiniais popieriais leista prekiauti vienos ar kelių Europos Sąjungos valstybių narių reguliuojamose rinkose, ir kitoms užsienio valstybių bendrovėms, kurių vertybiniais popieriais prekiaujama reguliuojamoje rinkoje ir kurioms yra taikomi Europos Sąjungos teisės aktus atitinkantys reikalavimai atskleisti informaciją apie savo veiklą;\n\n2) valstybės ir savivaldybių institucijoms ir įstaigoms, kaip jos apibrėžtos Lietuvos Respublikos valstybės tarnybos įstatyme, Lietuvos bankui;\n\n3) loterijų atvejais, kai piniginė vertė, skirta loterijos bilietams pirkti bei neatsiimtų laimėjimų sumoms kaupti, laikoma elektroniniu būdu, o didžiausia saugoma piniginė vertė neviršija 1 000 eurų ir negali būti pildoma ar kitaip finansuojama anoniminėmis lėšomis bei negali būti naudojama kitiems negu loterijos bilietų pirkimo atsiskaitymams.\n\n4. Taikydami supaprastintą kliento tapatybės nustatymą, išskyrus šio straipsnio 5 dalyje nustatytą atvejį, kiti įpareigotieji subjektai, nustatydami kliento ir naudos gavėjo tapatybę, gali nukrypti nuo šio įstatymo 9 straipsnio 12, 13, 14 dalyse, 10 straipsnyje, 11 straipsnio 3 dalyje ir 12 straipsnyje nurodytų nuostatų ir privalo tik gauti šio įstatymo 10 straipsnio 1 dalies 1, 2, 3 punktuose ir 10 straipsnio 2 dalies 1, 2, 3 punktuose nurodytus duomenis.\n\n5. Taikydami supaprastintą kliento tapatybės nustatymą šio straipsnio 3 dalies 2 punkte nustatytais atvejais, kiti įpareigotieji subjektai, nustatydami kliento ir naudos gavėjo tapatybę, gali nukrypti nuo šio įstatymo 10 ir 12 straipsnių nuostatų ir privalo gauti tik šio įstatymo 10 straipsnio 1 dalies 1, 2, 3 punktuose ir 10 straipsnio 2 dalies 1, 2, 3 punktuose nurodytus duomenis.\n\n6. Supaprastintas kliento tapatybės nustatymas gali būti atliekamas tik tada, kai atliekant arba atlikus supaprastintą kliento tapatybės nustatymą yra vykdoma kliento dalykinių santykių stebėsena ir yra galimybė nustatyti įtartinas pinigines operacijas ir sandorius. Ši nuostata netaikoma pensijų fondų, veikiančių pagal Lietuvos Respublikos pensijų kaupimo įstatymą, klientams.\n\n7. Supaprastintas kliento tapatybės nustatymas negalimas, jeigu yra šio įstatymo 14 straipsnio 1 dalyje nurodytos aplinkybės, kai būtina atlikti sustiprintą kliento tapatybės nustatymą ir (arba) finansų įstaiga ar kitas įpareigotasis subjektas nustato didesnės pinigų plovimo ir (ar) teroristų finansavimo rizikos veiksnius, nurodytus šio įstatymo 14 straipsnio 10 dalyje. Ši nuostata netaikoma pensijų fondų, veikiančių pagal Lietuvos Respublikos pensijų kaupimo įstatymą, klientams, valstybės ir savivaldybių institucijoms ir įstaigoms, Lietuvos bankui.\n\n8. Jeigu vykdant nuolatinę kliento dalykinių santykių stebėseną nustatoma, kad pinigų plovimo ir (ar) teroristų finansavimo rizika nebėra maža, finansų įstaigos ir kiti įpareigotieji subjektai privalo imtis šio įstatymo 9 straipsnyje nustatytų priemonių ir nustatyti bei patikrinti ir kliento, ir naudos gavėjo tapatybę.“"
    },
    {
      "provision_ref": "art10",
      "section": "10",
      "title": "10 straipsnis. 22 straipsnio pakeitimas",
      "content": "Papildyti 22 straipsnį 8 dalimi:\n\n„8. Finansų įstaigos, nurodytos Reglamento (ES) 2024/1620 77 straipsnyje, privalo mokėti metinį priežiūros mokestį Kovos su pinigų plovimu ir teroristų finansavimu institucijai. Už praleistą metinio priežiūros mokesčio sumokėjimo terminą finansų įstaigos privalo mokėti delspinigius – 0,05 procento nuo nesumokėtos sumos už kiekvieną dieną. Delspinigių sumokėjimas neatleidžia nuo pareigos sumokėti visą uždelstą sumą. Nesumokėtas metinis priežiūros mokestis ir delspinigiai Kovos su pinigų plovimu ir teroristų finansavimu institucijos sprendimu gali būti išieškomi Lietuvos Respublikos civilinio proceso kodekso nustatyta tvarka.“"
    },
    {
      "provision_ref": "art11",
      "section": "11",
      "title": "11 straipsnis. 23 straipsnio pakeitimas",
      "content": "Pakeisti 23 straipsnio 3 dalį ir ją išdėstyti taip:\n\n„3. Šio įstatymo 4 straipsnio 1–8 dalyse nurodytoms institucijoms, išskyrus Kovos su pinigų plovimu ir teroristų finansavimu instituciją, jų darbuotojams, finansų įstaigoms ir jų darbuotojams, kitiems įpareigotiesiems subjektams ir jų darbuotojams draudžiama pranešti klientui ar kitiems asmenims, kad informacija apie kliento atliekamas pinigines operacijas arba sudaromus sandorius ar bet kokia kita informacija pateikta Finansinių nusikaltimų tyrimo tarnybai arba kitai priežiūros institucijai. Šioje dalyje nustatytas draudimas netaikomas notarams, notaro atstovams ar asmenims, turintiems teisę atlikti notarinius veiksmus, advokatams ir advokatų padėjėjams ir antstoliams ar antstolio atstovams, kai jie siekia įtikinti klientą neužsiimti neteisėta veikla.“"
    },
    {
      "provision_ref": "art12",
      "section": "12",
      "title": "12 straipsnis. 26 straipsnio pakeitimas",
      "content": "Pakeisti 26 straipsnio 3 dalį ir ją išdėstyti taip:\n\n„3. Į Nacionalinio pinigų plovimo ir teroristų finansavimo rizikos vertinimo rezultatus privalo atsižvelgti šio įstatymo 4 straipsnio 1–9 dalyse nurodytos institucijos, išskyrus Kovos su pinigų plovimu ir teroristų finansavimu instituciją, rengdamos finansų įstaigoms ir kitiems įpareigotiesiems subjektams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui.“"
    },
    {
      "provision_ref": "art13",
      "section": "13",
      "title": "13 straipsnis. 27 straipsnio pakeitimas",
      "content": "Pakeisti 27 straipsnio 2 dalį ir ją išdėstyti taip:\n\n„2. Nacionaliniame pinigų plovimo ir teroristų finansavimo rizikos vertinime dalyvauja visos šio įstatymo 4 straipsnio 1–8 dalyse nurodytos institucijos, išskyrus Kovos su pinigų plovimu ir teroristų finansavimu instituciją, ir pagal poreikį gali būti pasitelkiamos kitos valstybės ar užsienio valstybės institucijos, įstaigos, organizacijos, ekspertai, specialistai ir kiti asmenys.“"
    },
    {
      "provision_ref": "art14",
      "section": "14",
      "title": "14 straipsnis. 28 straipsnio pakeitimas",
      "content": "1. Pakeisti 28 straipsnio 3 dalį ir ją išdėstyti taip:\n\n„3. Nacionalinis pinigų plovimo ir teroristų finansavimo rizikos vertinimas atliekamas prieš tai šio įstatymo 4 straipsnio 1–8 dalyse nurodytoms institucijoms, išskyrus Kovos su pinigų plovimu ir teroristų finansavimu instituciją, atlikus pinigų plovimo ir (ar) teroristų finansavimo rizikos atskiruose sektoriuose vertinimus.“\n\n2. Pakeisti 28 straipsnio 4 dalį ir ją išdėstyti taip:\n\n„4. Šio įstatymo 4 straipsnio 1–8 dalyse nurodytos institucijos, išskyrus Kovos su pinigų plovimu ir teroristų finansavimu instituciją, sektoriaus pinigų plovimo ir (ar) teroristų finansavimo rizikos vertinimą atlieka per 8 mėnesius nuo Finansinių nusikaltimų tyrimo tarnybos pranešimo apie numatomą nacionalinį pinigų plovimo ir teroristų finansavimo rizikos vertinimą.“\n\n3. Pakeisti 28 straipsnio 5 dalį ir ją išdėstyti taip:\n\n„5. Šio įstatymo 4 straipsnio 1–8 dalyse nurodytos institucijos, išskyrus Kovos su pinigų plovimu ir teroristų finansavimu instituciją, šio straipsnio 3 dalyje nurodytu tikslu kaupia išsamią statistinę informaciją, susijusią su sektoriaus dydžiu ir svarba, įskaitant kiekvieno sektoriaus subjektų ir asmenų skaičių bei reikšmę ekonomikai; patikrinimų (įskaitant patikrinimų, prižiūrimų finansų įstaigų ir kitų įpareigotųjų subjektų, patalpose skaičių ir patikrinimų ne patalpose skaičių) ir už šio įstatymo pažeidimus taikytų poveikio priemonių skaičių per metus; žmogiškuosius ir finansinius išteklius, skirtus pinigų plovimo ir (ar) teroristų finansavimo prevencijai.“"
    },
    {
      "provision_ref": "art15",
      "section": "15",
      "title": "15 straipsnis. 29 straipsnio pakeitimas",
      "content": "1. Pakeisti 29 straipsnio 3 dalies 2 punktą ir jį išdėstyti taip:\n\n„2) šio įstatymo 4 straipsnio 1–9 dalyse nurodytų institucijų, išskyrus Kovos su pinigų plovimu ir teroristų finansavimu instituciją, patvirtintus nurodymus;“.\n\n2. Pakeisti 29 straipsnio 6 dalį ir ją išdėstyti taip:\n\n„6. Šio įstatymo 4 straipsnio 1–9 dalyse nurodytos institucijos, išskyrus Kovos su pinigų plovimu ir teroristų finansavimu instituciją, bei finansų įstaigos ir kiti įpareigotieji subjektai periodiškai ar įvykus svarbiems finansų įstaigų ir kitų įpareigotųjų subjektų valdymo ir veiklos įvykiams ar pokyčiams vykdo vidaus kontrolės procedūrų įgyvendinimo bei pakankamumo stebėseną ir prireikus nurodo griežtinti, griežtina finansų įstaigų ir kitų įpareigotųjų subjektų taikomas vidaus kontrolės procedūras.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo papildymas 321 straipsniu",
      "content": "Papildyti Įstatymą 321 straipsniu:\n\n„321 straipsnis. Kovos su pinigų plovimu ir teroristų finansavimu institucijos rengiami patikrinimai\n\n1. Kovos su pinigų plovimu ir teroristų finansavimu institucijai priėmus sprendimą dėl patikrinimo vietoje, Reglamento (ES) 2024/1620 19 straipsnyje numatytais atvejais Kovos su pinigų plovimu ir teroristų finansavimu institucijos įgaliotas atstovas pateikia pirmosios instancijos administraciniam teismui prašymą dėl teismo leidimo atlikti patikrinimą vietoje išdavimo. Prašyme turi būti nurodytas tikrintino fizinio asmens (fizinių asmenų) vardas ir pavardė (vardai ir pavardės), statinio ir (ar) patalpų adresas, patikrinimo tikslai ir apimtis ir numatomi tyrimo veiksmai.\n\n2. Prašymą dėl teismo leidimo atlikti patikrinimą vietoje išdavimo rašytinio proceso tvarka, išskyrus atvejus, kai teismas nusprendžia prašymą nagrinėti žodinio proceso tvarka, nagrinėja pirmosios instancijos administracinis teismas ir priima motyvuotą nutartį prašymą patenkinti arba atmesti. Prašymas dėl teismo leidimo atlikti patikrinimą vietoje turi būti išnagrinėtas ir priimta nutartis ne vėliau kaip per 72 valandas nuo prašymo pateikimo momento. Jeigu Kovos su pinigų plovimu ir teroristų finansavimu institucija nesutinka su pirmosios instancijos administracinio teismo nutartimi atmesti prašymą, ji turi teisę per 7 dienas nuo nutarties, kuria atmestas jos prašymas dėl teismo leidimo atlikti patikrinimą vietoje, priėmimo šią nutartį apskųsti Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl pirmosios instancijos administracinio teismo nutarties ne vėliau kaip per 7 dienas. Kovos su pinigų plovimu ir teroristų finansavimu institucijos atstovas turi teisę dalyvauti nagrinėjant skundą. Teismai, nagrinėdami prašymus ir skundus dėl teismo leidimo atlikti patikrinimą vietoje išdavimo, privalo užtikrinti pateiktos informacijos ir planuojamų veiksmų slaptumą.“"
    },
    {
      "provision_ref": "art17",
      "section": "17",
      "title": "17 straipsnis. 39 straipsnio pakeitimas",
      "content": "Pakeisti 39 straipsnio 3 dalį ir ją išdėstyti taip:\n\n„3. Jeigu finansų įstaiga ar užsienio finansų įstaigos filialas yra patronuojančioji įstaiga arba priklauso patronuojančiajai grupės įstaigai ir rengia konsoliduotąsias finansines ataskaitas Įmonių ir įmonių grupių atskaitomybės įstatymo nustatyta tvarka, bendrosios metinės pajamos, pagal kurias nustatomas skiriamos baudos dydis, yra bendrosios metinės pajamos arba atitinkamos rūšies pajamos pagal apskaitą reglamentuojančius teisės aktus, remiantis naujausiomis turimomis konsoliduotosiomis finansinėmis ataskaitomis, patvirtintomis pagrindinės patronuojančiosios įstaigos valdymo organo.“"
    },
    {
      "provision_ref": "art18",
      "section": "18",
      "title": "18 straipsnis. 40 straipsnio pakeitimas",
      "content": "Pakeisti 40 straipsnio 3 dalį ir ją išdėstyti taip:\n\n„3. Jeigu kiti įpareigotieji subjektai yra patronuojančioji įmonė arba priklauso patronuojančiajai grupės įmonei ir rengia konsoliduotąsias finansines ataskaitas Įmonių ir įmonių grupių atskaitomybės įstatymo nustatyta tvarka, bendrosios metinės pajamos, pagal kurias nustatomas skiriamos baudos dydis, yra bendrosios metinės pajamos arba atitinkamos rūšies pajamos pagal apskaitą reglamentuojančius teisės aktus, remiantis naujausiomis turimomis konsoliduotosiomis finansinėmis ataskaitomis, patvirtintomis pagrindinės patronuojančiosios įstaigos valdymo organo.“"
    },
    {
      "provision_ref": "art19",
      "section": "19",
      "title": "19 straipsnis. 42 straipsnio pakeitimas",
      "content": "Pakeisti 42 straipsnio 3 dalį ir ją išdėstyti taip:\n\n„3. Priežiūros institucijos sprendimas skirti baudą yra vykdomasis dokumentas, vykdomas Civilinio proceso kodekso nustatyta tvarka. Priežiūros institucijos sprendimas gali būti pateikiamas vykdyti ne vėliau kaip per 3 metus nuo jo priėmimo dienos ar teismo sprendimo, kuriuo atmestas skundas, įsiteisėjimo dienos.“"
    },
    {
      "provision_ref": "art20",
      "section": "20",
      "title": "20 straipsnis. Įstatymo priedo pakeitimas",
      "content": "Papildyti Įstatymo priedą 8 punktu:\n\n„8. 2024 m. gegužės 31 d. Europos Parlamento ir Tarybos reglamentas (ES) 2024/1620, kuriuo įsteigiama Kovos su pinigų plovimu ir teroristų finansavimu institucija ir iš dalies keičiami reglamentai (ES) Nr. 1093/2010, (ES) Nr. 1094/2010 ir (ES) Nr. 1095/2010.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
