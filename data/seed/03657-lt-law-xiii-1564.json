{
  "id": "lt-law-xiii-1564",
  "type": "statute",
  "title": "Lietuvos Respublikos aviacijos įstatymo Nr. VIII-2066 2, 3, 5, 6, 7, 10, 12, 13, 14, 14-1, 15, 16, 17, 18, 20, 22, 23, 25, 26, 28, 29, 30, 31, 32, 33, 35, 36, 37, 38, 40, 41, 42, 43, 45, 46, 47, 48, 49, 51, 54, 55, 56, 58, 61, 62, 63, 65, 66, 67, 67-1, 68, 70, 70-1, 71, 71-1, 72, 73 straipsnių ir priedo pakeitimo, Įstatymo papildymo 6-1, 6-2 straipsniais ir 57 straipsnio pripažinimo netekusiu galios įstatymas",
  "short_name": "XIII-1564",
  "status": "in_force",
  "issued_date": "2018-10-18",
  "in_force_date": "2019-01-01",
  "url": "https://e-tar.lt/portal/lt/legalAct/907b99f0dcde11e89a31865acf012092/uVsVyprGYx",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 7 dalį ir ją išdėstyti taip:\n\n„7. Eksperimentinės kategorijos orlaiviai – orlaiviai, išvardyti Reglamento (ES) Nr. 2018/1139 I priede.“\n\n2. Pakeisti 2 straipsnio 16 dalį ir ją išdėstyti taip:\n\n„16. Licencija vykdyti oro susisiekimą – leidimas, suteikiantis teisę už užmokestį arba užsakymo pagrindu vežti keleivius, krovinius ir (arba) paštą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 6 dalį ir ją išdėstyti taip:\n\n„6. Šio įstatymo III skyriaus pirmojo, antrojo ir ketvirtojo skirsnių nuostatos netaikomos eksperimentinės kategorijos orlaiviams ir orlaiviams, lengvesniems už orą (laisviesiems aerostatams, pririšamiesiems aerostatams, dirižabliams). Reikalavimus jiems nustato Lietuvos transporto saugos administracija (toliau – LTSA), atsižvelgdama į skrydžių saugos užtikrinimą.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Aviacijos valstybinis valdymas\n\nAviacijos valstybinį valdymą pagal savo kompetenciją Lietuvos Respublikoje vykdo Vyriausybė, Krašto apsaugos ministerija, Susisiekimo ministerija, kariuomenės vadas, LTSA ir viešoji įstaiga Transporto kompetencijų agentūra (toliau – Agentūra), kurios vienintelis dalininkas arba savininkas yra valstybė.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Civilinės aviacijos valstybinę priežiūrą vykdančios institucijos\n\n1. LTSA yra iš valstybės biudžeto išlaikoma biudžetinė įstaiga, kuriai lėšos skiriamos ir administruojamos Lietuvos Respublikos biudžeto sandaros įstatymo nustatyta tvarka.\n\n2. LTSA pagal savo kompetenciją:\n\n1) įgyvendina valstybės civilinės aviacijos plėtros strategiją;\n\n2) teikia Susisiekimo ministerijai pasiūlymus rengiant civilinės aviacijos plėtros programas ir valstybės aviacijos saugos programą;\n\n3) jei tai būtina, suderinusi su kariuomenės vadu, nustato reikalavimus civilinei aviacijai šiam įstatymui įgyvendinti;\n\n4) kontroliuoja nacionalinės civilinės aviacijos saugumo programos įgyvendinimą;\n\n5) išduoda licencijas vykdyti oro susisiekimą;\n\n6) renka saugos informaciją ir atlieka jos analizę;\n\n7) atlieka kitas šio įstatymo ir kitų teisės aktų jai nustatytas funkcijas.\n\n3. Agentūrai išlaikyti naudojamos šios lėšos:\n\n1) rinkliavų už oro navigacijos paslaugas atskaitymai, kuriuos iki kiekvieno ketvirčio pirmojo mėnesio 25 dienos perveda oro eismo paslaugų teikėjai arba Europos saugios oro navigacijos organizacija dalimis, lygiomis vienai ketvirtajai Agentūros einamųjų metų planuotų sąnaudų, susijusių su oro navigacijos paslaugų teikėjų valstybine priežiūra pagal Reglamento (EB) Nr. 549/2004 nuostatas;\n\n2) rinkliavų už naudojimąsi oro uostais atskaitymai, kuriuos iki kiekvieno ketvirčio pirmojo mėnesio 25 dienos perveda tarptautinių oro uostų valdytojai dalimis, lygiomis vienai ketvirtajai Agentūros einamųjų metų planuotų sąnaudų, susijusių su Lietuvos Respublikos tarptautinių oro uostų valstybine priežiūra;\n\n3) už atliktus darbus ir suteiktas paslaugas gautos pajamos;\n\n4) valstybės biudžeto asignavimai.\n\n4. Agentūra pagal savo kompetenciją:\n\n1) vykdo civilinės aviacijos, įskaitant antžeminę įrangą ir aviacijai teikiamas paslaugas, valstybinę priežiūrą;\n\n2) organizuoja nacionalinės civilinės aviacijos saugumo programos įgyvendinimą;\n\n3) vykdo Reglamente (EB) Nr. 300/2008 nurodytos atitinkamos institucijos, Reglamente (ES) Nr. 1321/2014, Reglamente (ES) Nr. 748/2012, Reglamente (ES) Nr. 965/2012, Reglamente (ES) Nr. 1178/2011, Reglamente (ES) Nr. 139/2014, Reglamente (ES) 2015/340, Reglamente (ES) Nr. 923/2012, Reglamente (ES) Nr. 376/2014 ir Reglamente (ES) 2018/395 nurodytos kompetentingos institucijos ir Reglamente (EB) Nr. 549/2004, Reglamente (ES) Nr. 390/2013 ir Reglamente (ES) Nr. 391/2013 nurodytos nacionalinės priežiūros institucijos funkcijas;\n\n4) išduoda pažymėjimus, patvirtinimus ir aviacijos specialistų licencijas;\n\n5) teikia metodinę pagalbą ir konsultacijas civilinės aviacijos klausimais.\n\n5. Agentūros darbuotojų komandiruočių, susijusių su ne Lietuvos Respublikos teritorijoje esančių orlaivių tinkamumo skraidyti priežiūra, išlaidas atlygina orlaivių savininkai arba naudotojai. Agentūros darbuotojų komandiruočių, susijusių su ne Lietuvos Respublikos teritorijoje veikiančių vežėjų veiklos priežiūra, mokymo įstaigų akreditavimu ir priežiūra, orlaivių ir jų įrangos gamybos bei techninės priežiūros organizacijų, orlaivių tinkamumo skraidyti tęstinumo vadybos organizacijų tvirtinimu ir priežiūra, išlaidas atlygina atitinkamai vežėjai, šios įstaigos ir organizacijos. Šioje dalyje nurodytų išlaidų atlyginimo tvarką nustato susisiekimo ministras.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 61 straipsniu",
      "content": "Papildyti Įstatymą 61 straipsniu:\n\n„61 straipsnis. Agentūros sprendimų priėmimo terminai\n\n1. Agentūra sprendimus dėl licencijų, pažymėjimų ar patvirtinimų išdavimo priima per 30 kalendorinių dienų nuo tinkamai užpildyto prašymo ir visų reikalingų dokumentų gavimo dienos arba jiems priimti reikalingų auditų ir (ar) patikrinimų atlikimo dienos, jeigu kituose šio įstatymo straipsniuose ir Europos Sąjungos teisės aktuose nenustatyta kitaip.\n\n2. Jeigu sprendimo priėmimas yra susijęs su didelės apimties dokumentų patikrinimu arba auditų ir (ar) patikrinimų atlikimu, šio straipsnio 1 dalyje nustatytas terminas gali būti Agentūros sprendimu vieną kartą pratęstas 30 kalendorinių dienų. Šiuo atveju Agentūra, priėmusi sprendimą pratęsti šio straipsnio 1 dalyje nurodytą terminą, privalo iki šio straipsnio 1 dalyje nurodyto termino pabaigos pranešti pareiškėjui apie termino pratęsimą ir priežastis, dėl kurių terminas buvo pratęstas.\n\n3. Jeigu į tinkamai užpildytą prašymą dėl licencijų, pažymėjimų ar patvirtinimų išdavimo, pateiktą kartu su visais licencijai, pažymėjimui ar patvirtinimui išduoti reikalingais dokumentais, neatsakoma per šio straipsnio 1 ir 2 dalyse nustatytą terminą, atsakymo dėl licencijos, pažymėjimo ar patvirtinimo išdavimo nepateikimas nelaikomas licencijos, pažymėjimo ar patvirtinimo išdavimu.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 62 straipsniu",
      "content": "Papildyti Įstatymą 62 straipsniu:\n\n„62 straipsnis. Atlyginimas už Agentūros teikiamas administracines paslaugas\n\nUž Agentūros teikiamas administracines paslaugas imamas atlyginimas. Atlyginimo dydis nustatomas (apskaičiuojamas) vadovaujantis ekonomiškai pagrįsta paslaugos savikaina. Į paslaugos savikainą negali būti įtraukiamos su konkrečios paslaugos teikimu nesusijusios sąnaudos. Paslaugos savikainos (išlaidų) dydis turi būti pagrindžiamas vadovaujantis šiais ekonominiais rodikliais: Agentūros praėjusių finansinių metų materialinių ir joms prilygintų sąnaudų (ilgalaikio materialiojo turto nusidėvėjimo ir nematerialiojo turto amortizacijos, komunalinių paslaugų, ryšio, remonto ir panašiai) ir darbo sąnaudų (darbo užmokesčio, socialinio draudimo įmokų ir darbuotojų mokymų), turėtų teikiant konkrečią paslaugą, detalizavimu ir numatomos teikti konkrečios paslaugos galimų šių sąnaudų apskaičiavimu. Atlyginimo dydžio nustatymo (apskaičiavimo) metodiką nustato Vyriausybė, o konkrečius jo dydžius, vadovaudamasis šia metodika, – susisiekimo ministras.“"
    },
    {
      "provision_ref": "art7",
      "section": "7",
      "title": "7 straipsnis. 7 straipsnio pakeitimas",
      "content": "Pakeisti 7 straipsnio 2 dalį ir ją išdėstyti taip:\n\n„2. Kariuomenės vadas, jei tai būtina, suderinęs su LTSA, nustato reikalavimus karinei aviacijai šiam įstatymui įgyvendinti, taip pat yra atsakingas už karinės aviacijos, įskaitant antžeminius įrenginius ir aviacijai teikiamas paslaugas, valstybinę priežiūrą. Lietuvos kariuomenės Skrydžių saugos departamentas vykdo karinės aviacijos, įskaitant antžeminius įrenginius ir aviacijai teikiamas paslaugas, valstybinės priežiūros funkcijas.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "1. Pakeisti 10 straipsnio 3 dalį ir ją išdėstyti taip:\n\n„3. LTSA ir kariuomenės vadas atitinkamai turi teisę uždrausti civilinių ir karinių aerodromų apsaugos zonose įrengti arba naudoti žiburius, galinčius kelti pavojų orlaivių skrydžių saugai.“\n\n2. Pakeisti 10 straipsnio 4 dalį ir ją išdėstyti taip:\n\n„4. Statinių ir įrenginių, kurių aukštis virš žemės paviršiaus yra 100 m ir daugiau, statyba, rekonstravimas ar įrengimas, išskyrus aerodromo apsaugos ir sanitarines apsaugos zonas, Vyriausybės nustatyta tvarka turi būti suderinti su Agentūra ir kariuomenės vadu, o pasienio ruože statinių ir įrenginių, kurių aukštis virš žemės paviršiaus yra 30 m ir daugiau, – ir su Valstybės sienos apsaugos tarnyba prie Lietuvos Respublikos vidaus reikalų ministerijos.“\n\n3. Pakeisti 10 straipsnio 5 dalį ir ją išdėstyti taip:\n\n„5. Kliūtys turi būti ženklinamos tam tikrais nakties ir dienos ženklais. Jų įrengimo ir naudojimo tvarką nustato LTSA, suderinusi su kariuomenės vadu.“"
    },
    {
      "provision_ref": "art9",
      "section": "9",
      "title": "9 straipsnis. 12 straipsnio pakeitimas",
      "content": "1. Pakeisti 12 straipsnio 1 dalį ir ją išdėstyti taip:\n\n„1. Kariuomenės vadas nustato karinių orlaivių skrydžiams taikomus reikalavimus. Šie reikalavimai turi būti tokie, kad nekeltų grėsmės civilinių orlaivių saugai, ir todėl turi būti derinami su LTSA. Karinių orlaivių eksploatavimo priežiūrą atlieka kariuomenės vadas.“\n\n2. Pakeisti 12 straipsnio 2 dalį ir ją išdėstyti taip:\n\n„2. Nekariniai valstybės orlaiviai registruojami Lietuvos Respublikos civilinių orlaivių registre ir jiems taikomos šio įstatymo III skyriuje nustatytos civilinės aviacijos taisyklės. Tokiems nekariniams valstybės orlaiviams LTSA gali padaryti šio įstatymo III skyriuje nustatytų taisyklių išimtis, jeigu atitinkami skrydžiai nekenks tarptautiniam ar komerciniam vidaus eismui, įskaitant oro erdvę ir oro uostus, naudojamus šiam eismui. Prireikus LTSA nustato ir kitus reikalavimus. Nekarinių valstybės orlaivių eksploatavimą prižiūri Agentūra.“"
    },
    {
      "provision_ref": "art10",
      "section": "10",
      "title": "10 straipsnis. 13 straipsnio pakeitimas",
      "content": "Pakeisti 13 straipsnio 4 dalį ir ją išdėstyti taip:\n\n„4. Lietuvos Respublikos oro erdvė, nepažeidžiant šio straipsnio 1 dalies nuostatų, gali būti funkcinio oro erdvės bloko dalimi, kaip tai numatyta Reglamente (EB) Nr. 550/2004.“"
    },
    {
      "provision_ref": "art11",
      "section": "11",
      "title": "11 straipsnis. 14 straipsnio pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Oro erdvės organizavimas turi kiek įmanoma tiksliau atitikti Tarptautinės civilinės aviacijos organizacijos (toliau – ICAO) standartus ir rekomenduojamą praktiką. Lietuvos Respublikos oro erdvės organizavimo taisykles rengia LTSA ir kariuomenės vadas, tvirtina Vyriausybė.“\n\n2. Pakeisti 14 straipsnio 2 dalį ir ją išdėstyti taip:\n\n„2. Skrydžiai Lietuvos Respublikos oro erdve, išskyrus karinių orlaivių skrydžius, vykdomus atliekant karines operacijas ir mokymus, vykdomi laikantis Reglamente (ES) Nr. 923/2012 nustatytų sąlygų ir tvarkos. Specialius reikalavimus, taikomus karinių orlaivių skrydžiams, vykdomiems atliekant karines operacijas ir mokymus, nustato kariuomenės vadas. Šie reikalavimai turi būti tokie, kad nekiltų grėsmė civilinių orlaivių saugai.“\n\n3. Pakeisti 14 straipsnio 4 dalį ir ją išdėstyti taip:\n\n„4. Karinės būtinybės arba visuomenės saugos tikslais susisiekimo ministras gali paskelbti tam tikras oro erdvės dalis kaip draudžiamas, ribojamas arba pavojingas civilinei aviacijai zonas, kuriose taikomos specialios procedūros. Tokie sprendimai priimami LTSA teikimu, suderintu su kariuomenės vadu. Draudimai ir apribojimai neturi būti taikomi ilgiau, negu to reikalauja juos sukėlusios priežastys.“"
    },
    {
      "provision_ref": "art12",
      "section": "12",
      "title": "12 straipsnis. 141 straipsnio pakeitimas",
      "content": "1. Pakeisti 141 straipsnio 2 dalį ir ją išdėstyti taip:\n\n„2. Oro navigacijos paslaugų teikėjai, norintys gauti oro navigacijos paslaugų arba atskiros rūšies oro navigacijos paslaugos teikėjo pažymėjimą, turi atitikti Reglamento (EB) Nr. 549/2004, Reglamento (EB) Nr. 550/2004, Reglamento (ES) Nr. 1035/2011, įgyvendinimo taisyklių, kurias Europos Komisija priima įgyvendindama Reglamento (EB) Nr. 549/2004 3 straipsnyje nurodytas priemones, taip pat kitų teisės aktų reikalavimus.“\n\n2. Pakeisti 141 straipsnio 3 dalį ir ją išdėstyti taip:\n\n„3. Oro navigacijos paslaugų teikėjų pažymėjimų išdavimo tvarką nustato LTSA, juos išduoda arba kitose Europos Bendrijos valstybėse išduotą pažymėjimą pripažįsta Agentūra.“\n\n3. Pakeisti 141 straipsnio 4 dalį ir ją išdėstyti taip:\n\n„4. Agentūra turi teisę visada patikrinti, ar oro navigacijos paslaugų teikėjai atitinka keliamus reikalavimus ir kaip teikiamos oro eismo paslaugos, o jos įgalioti atstovai, laikydamiesi įslaptintos informacijos apsaugai taikomų reikalavimų, turi teisę nekliudomi patekti į oro eismo paslaugų teikėjo administracines ir gamybines patalpas, susijusias su oro eismo paslaugų teikimu, apžiūrėti įrenginius, taip pat susipažinti su visa reikalinga informacija ir dokumentais.“"
    },
    {
      "provision_ref": "art13",
      "section": "13",
      "title": "13 straipsnis. 15 straipsnio pakeitimas",
      "content": "Pakeisti 15 straipsnio 2 dalį ir ją išdėstyti taip:\n\n„2. Oro eismo paslaugų teikimo sąlygas ir tvarką kartu rengia LTSA ir kariuomenės vadas, o tvirtina susisiekimo ministras.“"
    },
    {
      "provision_ref": "art14",
      "section": "14",
      "title": "14 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Ryšių, navigacijos ir stebėjimo paslaugos bei skrydžių valdymo įrenginiai\n\n1. Ryšių, navigacijos ir stebėjimo paslaugų teikimo tvarką ir sąlygas nustato LTSA.\n\n2. Teikiant oro eismo paslaugas galima naudoti tik tuos ryšių, navigacijos, stebėjimo ir skrydžių valdymo įrenginius, kurie atitinka LTSA nustatytus reikalavimus. Karinėje aviacijoje ir koviniam valdymui naudojamiems įrenginiams, kurie gali turėti įtakos civilinių orlaivių skrydžių saugai, taikomi LTSA nustatyti reikalavimai.“"
    },
    {
      "provision_ref": "art15",
      "section": "15",
      "title": "15 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Oro navigacijos informacijos paslaugos\n\n1. Oro navigacijos informacijos paslaugų teikimo tvarką ir sąlygas nustato LTSA.\n\n2. Asmenys, turintys oro navigacijos informacijos, privalo ją nemokamai teikti LTSA arba jos įgaliotam juridiniam asmeniui.“"
    },
    {
      "provision_ref": "art16",
      "section": "16",
      "title": "16 straipsnis. 18 straipsnio pakeitimas",
      "content": "Pakeisti 18 straipsnio 2 dalį ir ją išdėstyti taip:\n\n„2. Meteorologijos paslaugų teikimo tvarką ir sąlygas rengia LTSA su Lietuvos hidrometeorologijos tarnyba prie Aplinkos ministerijos, o tvirtina aplinkos ministras ir susisiekimo ministras.“"
    },
    {
      "provision_ref": "art17",
      "section": "17",
      "title": "17 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Lietuvos Respublikos civilinių orlaivių registras\n\n1. Lietuvos Respublikos civilinių orlaivių registro valdytoja yra Susisiekimo ministerija.\n\n2. Lietuvos Respublikos civilinių orlaivių registro tvarkytoją skiria Vyriausybė.\n\n3. Lietuvos Respublikos civilinių orlaivių registro objektai yra civiliniai ir nekariniai valstybės orlaiviai.“"
    },
    {
      "provision_ref": "art18",
      "section": "18",
      "title": "18 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Dokumentai, reikalingi orlaiviui registruoti\n\nOrlaivio savininkas arba jo įgaliotas atstovas privalo raštu pateikti Lietuvos Respublikos civilinių orlaivių registro tvarkytojui (toliau – registro tvarkytojas) paraišką registruoti orlaivį. Prie paraiškos turi būti pridėti dokumentai, patvirtinantys, kad pareiškėjas yra orlaivio savininkas, ir įvykdytos kitos šio įstatymo 21 straipsnio 1 dalyje nustatytos sąlygos.“"
    },
    {
      "provision_ref": "art19",
      "section": "19",
      "title": "19 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Registruotina informacija\n\nRegistro tvarkytojas turi įrašyti į Lietuvos Respublikos civilinių orlaivių registrą informaciją apie orlaivį, jo savininką ir orlaivio naudotoją, orlaivio įkeitimą, jeigu šis įkeistas, arba orlaivio areštą.“"
    },
    {
      "provision_ref": "art20",
      "section": "20",
      "title": "20 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Orlaivių nuoma\n\n1. Reglamento (ES) Nr. 965/2012 ir Reglamento (EB) Nr. 1008/2008 nustatytais atvejais orlaivių nuomos be įgulos ir nuomos su įgula sutartys turi būti patvirtintos Susisiekimo ministerijos ir (arba) Agentūros pagal susisiekimo ministro nustatytas sąlygas ir tvarką.\n\n2. Protokolo dėl Tarptautinės civilinės aviacijos konvencijos pakeitimo (83 bis straipsnis), pasirašyto 1980 m. spalio 6 d. Monrealyje, nustatytais atvejais Agentūra turi teisę sudaryti sutartis su atitinkama kitos valstybės įgaliota institucija dėl funkcijų ir pareigų, susijusių su orlaiviu, perdavimo.“"
    },
    {
      "provision_ref": "art21",
      "section": "21",
      "title": "21 straipsnis. 26 straipsnio pakeitimas",
      "content": "Pakeisti 26 straipsnio 1 dalies 5 punktą ir jį išdėstyti taip:\n\n„5) jei orlaivis pastaruosius trejus metus neturėjo galiojančio tinkamumo skraidyti pažymėjimo, išskyrus atvejus, kai savininkas arba jo įgaliotas atstovas per registro tvarkytojo nustatytą laiką pateikė įrodymų, kad orlaivis yra tinkamas skraidyti.“"
    },
    {
      "provision_ref": "art22",
      "section": "22",
      "title": "22 straipsnis. 28 straipsnio pakeitimas",
      "content": "Pakeisti 28 straipsnį ir jį išdėstyti taip:\n\n„28 straipsnis. Nacionaliniai ir registravimo ženklai\n\n1. Orlaiviai, registruoti Lietuvos Respublikos civilinių orlaivių registre, turi būti ženklinami ICAO suteiktu valstybės nacionaliniu ženklu „LY“ ir registro tvarkytojo suteiktu registravimo ženklu.\n\n2. Registravimo ženklų suteikimo ir orlaivių ženklinimo tvarką nustato LTSA.“"
    },
    {
      "provision_ref": "art23",
      "section": "23",
      "title": "23 straipsnis. 29 straipsnio pakeitimas",
      "content": "Pakeisti 29 straipsnio 2 dalį ir ją išdėstyti taip:\n\n„2. Orlaivis gali būti pripažįstamas tinkamu skraidyti, jeigu jis atitinkamai suprojektuotas, pagamintas, įrengtas bei techniškai prižiūrimas ir jo skridimo savybės atitinka skrydžių saugos reikalavimus, kuriuos nustato LTSA.“"
    },
    {
      "provision_ref": "art24",
      "section": "24",
      "title": "24 straipsnis. 30 straipsnio pakeitimas",
      "content": "1. Pakeisti 30 straipsnio 1 dalį ir ją išdėstyti taip:\n\n„1. Orlaiviui, pripažintam tinkamu skraidyti, Agentūra išduoda tinkamumo skraidyti pažymėjimą, galiojantį iki jame nustatyto laiko. Agentūra, atsižvelgdama į orlaivio techninę būklę, gali nustatyti orlaivio eksploatavimo apribojimus.“\n\n2. Pakeisti 30 straipsnio 2 dalį ir ją išdėstyti taip:\n\n„2. Gavusi rašytinę orlaivio savininko arba naudotojo paraišką, Agentūra turi teisę pratęsti tinkamumo skraidyti pažymėjimo galiojimą, jeigu nustato, kad orlaivis atitinka tinkamumo skraidyti reikalavimus.“\n\n3. Pakeisti 30 straipsnio 3 dalį ir ją išdėstyti taip:\n\n„3. Jeigu Agentūra nustato, kad Lietuvos Respublikoje registruotas orlaivis yra netinkamas skraidyti, ji turi sustabdyti tinkamumo skraidyti pažymėjimo galiojimą, kol bus nustatyta, kad orlaivis yra tinkamas skraidyti. Tinkamumo skraidyti pažymėjimas, kurio galiojimas buvo sustabdytas, turi būti grąžintas Agentūrai.“\n\n4. Pakeisti 30 straipsnio 5 dalį ir ją išdėstyti taip:\n\n„5. Paraiškų gauti orlaivio tinkamumo skraidyti pažymėjimą pateikimo, tinkamumo skraidyti nustatymo, tinkamumo skraidyti pažymėjimų išdavimo, galiojimo pratęsimo, sustabdymo ir atšaukimo bei užsienio valstybių išduotų tinkamumo skraidyti pažymėjimų pripažinimo sąlygas ir tvarką nustato LTSA.“"
    },
    {
      "provision_ref": "art25",
      "section": "25",
      "title": "25 straipsnis. 31 straipsnio pakeitimas",
      "content": "Pakeisti 31 straipsnį ir jį išdėstyti taip:\n\n„31 straipsnis. Tinkamumo skraidyti priežiūra\n\n1. Lietuvos Respublikos civilinių orlaivių registre registruoto orlaivio tinkamumo skraidyti priežiūrą vykdo Agentūra.\n\n2. Agentūra, vykdydama priežiūrą, atlieka orlaivio tinkamumo skraidyti tyrimą šiais būdais:\n\n1) orlaivio savininko arba naudotojo pateiktų techninės priežiūros ir kitų techninių ataskaitų įvertinimu;\n\n2) techninės orlaivio būklės įvertinimu;\n\n3) prireikus bandomaisiais skrydžiais.\n\n3. Agentūra savo nuožiūra gali patikrinti orlaivio tinkamumą skraidyti viso orlaivio tinkamumo skraidyti pažymėjimo galiojimo metu arba patikrinti orlaivį jo savininko arba naudotojo prašymu.\n\n4. Orlaivio savininkas arba naudotojas turi pateikti Agentūrai visą informaciją apie orlaivio tinkamumą skraidyti, techninę priežiūrą, orlaivio dalių pakeitimą ar taisymą, taip pat visą statistinę informaciją apie jo naudojimą. Agentūros įgalioti atstovai, vykdydami orlaivio tinkamumo skraidyti priežiūrą, turi teisę netrukdomi patekti į savininko arba naudotojo aviacijos paskirties administracines bei gamybines patalpas, taip pat į orlaivį ir juo skristi.\n\n5. Bandomuosius skrydžius turi atlikti savininkas arba naudotojas, prižiūrimas Agentūros įgalioto atstovo.“"
    },
    {
      "provision_ref": "art26",
      "section": "26",
      "title": "26 straipsnis. 32 straipsnio pakeitimas",
      "content": "1. Pakeisti 32 straipsnio 2 dalį ir ją išdėstyti taip:\n\n„2. Orlaivio savininkas arba naudotojas privalo laikytis tinkamumo skraidyti nurodymų (direktyvų), išleidžiamų Agentūros arba valstybės, kurioje orlaivis buvo suprojektuotas ar pagamintas, jeigu Agentūra nenurodo kitaip.“\n\n2. Pakeisti 32 straipsnio 3 dalį ir ją išdėstyti taip:\n\n„3. Orlaivio savininkas arba naudotojas nedelsdamas privalo pranešti Agentūrai apie visas aplinkybes, įvykius ir gedimus, kurie gali turėti įtakos orlaivio tinkamumui skraidyti.“"
    },
    {
      "provision_ref": "art27",
      "section": "27",
      "title": "27 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis. Užsienio valstybių orlaivių tinkamumas skraidyti\n\n1. Agentūra turi teisę įvertinti Lietuvos Respublikoje esančių užsienio valstybių orlaivių tinkamumą skraidyti.\n\n2. Jeigu Agentūra nustato, kad užsienio valstybės orlaivis yra netinkamas skraidyti arba orlaivyje yra gedimų, kurie gali turėti įtakos jo tinkamumui skraidyti, Agentūra turi teisę neleisti jam pakilti. Agentūra privalo pranešti tos valstybės atsakingai institucijai apie orlaivio būklę ir Agentūros sprendimą. Jeigu užsienio valstybės institucija nusprendžia, kad orlaivis yra netinkamas skraidyti, bet tam tikromis sąlygomis jis gali būti perskraidintas į remonto vietą, tokiu atveju, jeigu bus įvykdytos šios institucijos ir Agentūros nustatytos sąlygos, orlaiviui leidžiama pakilti. Tokio skrydžio metu orlaivyje gali būti tik orlaivio įgula ir techniniai specialistai.“"
    },
    {
      "provision_ref": "art28",
      "section": "28",
      "title": "28 straipsnis. 35 straipsnio pakeitimas",
      "content": "Pakeisti 35 straipsnio 1 dalį ir ją išdėstyti taip:\n\n„1. Išimtiniais atvejais Agentūra gali duoti specialųjį leidimą skrydžiui tokiu orlaiviu, kuriam bendra tvarka negali būti išduotas tinkamumo skraidyti pažymėjimas, bet toks orlaivis gali saugiai skraidyti laikydamasis tam tikrų apribojimų.“"
    },
    {
      "provision_ref": "art29",
      "section": "29",
      "title": "29 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Civilinių orlaivių, jų įrangos (komponentų) gamyba ir techninė priežiūra\n\n1. LTSA nustato civilinių orlaivių ir jų įrangos (komponentų) gamybos ir techninės priežiūros reikalavimus. Lietuvos Respublikoje įmonės gali gaminti civilinius orlaivius ar jų įrangą (komponentus), taip pat atlikti civilinių orlaivių techninės priežiūros darbus tik turėdamos atitinkamą Agentūros išduotą pažymėjimą ir laikydamosi šiame pažymėjime nurodytų reikalavimų. Vadovaujantis Reglamentu (ES) Nr. 2018/1139, Lietuvos Respublikoje gaminami civiliniai orlaiviai sertifikuojami Europos aviacijos saugos agentūros (EASA) nustatyta tvarka ir sąlygomis.\n\n2. Pažymėjimų, suteikiančių civilinių orlaivių, jų įrangos (komponentų) gamybos ir techninės priežiūros darbų atlikimo teisę, išdavimo tvarką nustato LTSA. Agentūra prižiūri, kaip pažymėjimus turinčios įmonės laikosi nustatytų reikalavimų. Agentūros atstovai turi teisę nekliudomi apžiūrėti pažymėjimus turinčių įmonių gamybines patalpas ir įrangą, taip pat gauti visą informaciją ir dokumentus, susijusius su pažymėjime nurodytos veiklos vykdymu.\n\n3. Šio straipsnio 1 dalyje nustatyti reikalavimai netaikomi orlaiviams ir jų įrangai (komponentams), kurie neturi EASA išduotų ar pripažintų tipo pažymėjimų, gaminti ar jų techninei priežiūrai vykdyti. Tokių orlaivių gamybos, techninės priežiūros vykdymo, tinkamumo skraidyti nustatymo ir naudojimo sąlygas bei tvarką nustato LTSA.“"
    },
    {
      "provision_ref": "art30",
      "section": "30",
      "title": "30 straipsnis. 37 straipsnio pakeitimas",
      "content": "Pakeisti 37 straipsnio 1 dalį ir ją išdėstyti taip:\n\n„1. Civilinis aerodromas, taip pat skrydžių valdymo sistemos įrenginiai statomi arba rekonstruojami Statybos įstatymo ir kitų teisės aktų nustatyta tvarka bei suderinus su Agentūra. Civilinio aerodromo vieta numatoma teritorijų planavimo dokumentuose.“"
    },
    {
      "provision_ref": "art31",
      "section": "31",
      "title": "31 straipsnis. 38 straipsnio pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Oro susisiekimas gali būti vykdomas tik iš oro uostų, kurie atitinka LTSA nustatytus reikalavimus.“"
    },
    {
      "provision_ref": "art32",
      "section": "32",
      "title": "32 straipsnis. 40 straipsnio pakeitimas",
      "content": "Pakeisti 40 straipsnį ir jį išdėstyti taip:\n\n„40 straipsnis. Civilinio aerodromo priežiūra\n\nAgentūra turi teisę visada patikrinti, ar civilinis aerodromas atitinka šio įstatymo ir kitų teisės aktų nustatytus reikalavimus. Agentūros įgalioti atstovai turi teises, nurodytas Reglamento (ES) Nr. 139/2014 3 straipsnio 6 dalyje.“"
    },
    {
      "provision_ref": "art33",
      "section": "33",
      "title": "33 straipsnis. 41 straipsnio pakeitimas",
      "content": "Pakeisti 41 straipsnio 2 dalį ir ją išdėstyti taip:\n\n„2. Lauko aikštelių įrengimo ir naudojimo sąlygas bei tvarką nustato LTSA.“"
    },
    {
      "provision_ref": "art34",
      "section": "34",
      "title": "34 straipsnis. 42 straipsnio pakeitimas",
      "content": "Pakeisti 42 straipsnį ir jį išdėstyti taip:\n\n„42 straipsnis. Civilinių aerodromų tinkamumas naudoti\n\n1. Civilinių orlaivių skrydžiams gali būti naudojami tik tie civiliniai aerodromai, kurie atitinka šio įstatymo, Reglamento (ES) Nr. 139/2014 ir kitų teisės aktų reikalavimus ir turi Agentūros išduotą galiojantį tinkamumo naudoti pažymėjimą.\n\n2. Civilinio aerodromo tinkamumo naudoti pažymėjimas išduodamas, pratęsiamas, taip pat jo galiojimas nutraukiamas arba sustabdomas LTSA nustatyta tvarka ir sąlygomis.\n\n3. Už tai, kad civiliniai aerodromai atitiktų nustatytus reikalavimus, atsako aerodromą valdantis fizinis ar juridinis asmuo. Civilinį aerodromą valdantis fizinis ar juridinis asmuo nedelsdamas privalo pranešti Agentūrai apie visas aplinkybes, įvykius arba gedimus, kurie gali turėti įtakos aerodromo ir nustatytų reikalavimų atitikčiai.“"
    },
    {
      "provision_ref": "art35",
      "section": "35",
      "title": "35 straipsnis. 43 straipsnio pakeitimas",
      "content": "Pakeisti 43 straipsnio 1 dalį ir ją išdėstyti taip:\n\n„1. Orlaivių atskridimo ir išskridimo laikas koordinuojamas vadovaujantis Reglamento (EEB) Nr. 95/93 nuostatomis.“"
    },
    {
      "provision_ref": "art36",
      "section": "36",
      "title": "36 straipsnis. 45 straipsnio pakeitimas",
      "content": "Pakeisti 45 straipsnį ir jį išdėstyti taip:\n\n„45 straipsnis. Specialistų rengimas\n\n1. Specialistus rengti, perkvalifikuoti ir kelti jų kvalifikaciją gali Agentūros akredituotos mokymo įstaigos.\n\n2. Susisiekimo ministro nustatyta tvarka Agentūra akredituoja ir išduoda atitinkamus pažymėjimus:\n\n1) mokymo įstaigoms, rengiančioms ir perkvalifikuojančioms orlaivių techninės priežiūros specialistus ir atitinkančioms Reglamento (ES) Nr. 1321/2014 reikalavimus;\n\n2) mokymo įstaigoms, rengiančioms ir perkvalifikuojančioms orlaivių įgulų narius bei skrydžių vadovus ir atitinkančioms LTSA nustatytus reikalavimus.\n\n3. Susisiekimo ministro nustatyta tvarka Agentūra gali sustabdyti mokymo įstaigos pažymėjimo galiojimą ir nustatyti terminą trūkumams pašalinti, jeigu mokymo įstaiga:\n\n1) užsiima veikla, kuri nenurodyta išduotame pažymėjimo priede;\n\n2) neatitinka šio straipsnio 2 dalyje išvardytų ir jai taikomų reikalavimų;\n\n3) nesilaiko nustatytų skrydžių saugos reikalavimų.\n\n4. Mokymo įstaigos pažymėjimo galiojimas panaikinamas:\n\n1) jeigu mokymo įstaigos pažymėjimo galiojimas buvo sustabdytas, o mokymo įstaiga per Agentūros nustatytą terminą nepašalino nurodytų trūkumų;\n\n2) mokymo įstaigos prašymu;\n\n3) likvidavus mokymo įstaigą.“"
    },
    {
      "provision_ref": "art37",
      "section": "37",
      "title": "37 straipsnis. 46 straipsnio pakeitimas",
      "content": "1. Pakeisti 46 straipsnio 1 dalį ir ją išdėstyti taip:\n\n„1. Naudoti orlaivius ir atlikti jų techninę priežiūrą, atlikti civilinėms reikmėms skirtų ir skrydžių saugą užtikrinančių sistemų ir įrenginių techninę priežiūrą, teikti skrydžių valdymo paslaugas leidžiama asmenims, turintiems atitinkamą Agentūros išduotą specialisto licenciją. Specialisto licencijos išduodamos aviacijos specialistams – skrydžio įgulos nariams, skrydžių vadovams, skrydžių dispečeriams, aviacijos inžinieriams, technikams ir mechanikams, skrydžių valdymo elektronikos specialistams.“\n\n2. Pakeisti 46 straipsnio 2 dalį ir ją išdėstyti taip:\n\n„2. Specialistų licencijavimo tvarką nustato susisiekimo ministras.“\n\n3. Pakeisti 46 straipsnio 4 dalį ir ją išdėstyti taip:\n\n„4. Užsienio valstybėje išduotų specialisto licencijų pripažinimo sąlygas ir tvarką nustato LTSA, vadovaudamasi Reglamento (ES) Nr. 2018/1139 nuostatomis.“"
    },
    {
      "provision_ref": "art38",
      "section": "38",
      "title": "38 straipsnis. 47 straipsnio pakeitimas",
      "content": "Pakeisti 47 straipsnį ir jį išdėstyti taip:\n\n„47 straipsnis. Testai ir tikrinimai\n\nAgentūra turi teisę visada patikrinti asmens, turinčio licenciją ar licencijos pripažinimo pažymėjimą, teorines žinias ir praktinius įgūdžius, taip pat reikalauti, kad jis pasitikrintų sveikatą.“"
    },
    {
      "provision_ref": "art39",
      "section": "39",
      "title": "39 straipsnis. 48 straipsnio pakeitimas",
      "content": "1. Pakeisti 48 straipsnio 1 dalį ir ją išdėstyti taip:\n\n„1. Susisiekimo ministro nustatyta tvarka Agentūra gali nutraukti arba sustabdyti licencijos galiojimą, jeigu:\n\n1) specialistas nesilaikė šio įstatymo ir kitų teisės aktų nustatytų skrydžių saugos bei aviacijos saugumo reikalavimų;\n\n2) specialistas naudojosi licencijos suteiktomis teisėmis būdamas apsvaigęs nuo alkoholio, narkotikų, psichotropinių arba kitų medžiagų;\n\n3) specialisto sveikatos būklė neatitinka nustatytų reikalavimų;\n\n4) specialistas nuteistas už padarytą tyčinę nusikalstamą veiką;\n\n5) specialisto kvalifikacija neatitinka nustatytų reikalavimų.“\n\n2. Pakeisti 48 straipsnio 2 dalį ir ją išdėstyti taip:\n\n„2. Agentūra turi teisę sustabdyti licencijos galiojimą tol, kol bus atliktas oficialus tyrimas ir priimtas galutinis sprendimas dėl licencijos galiojimo atnaujinimo arba nutraukimo.“"
    },
    {
      "provision_ref": "art40",
      "section": "40",
      "title": "40 straipsnis. 49 straipsnio pakeitimas",
      "content": "Pakeisti 49 straipsnio 1 dalį ir ją išdėstyti taip:\n\n„1. Orlaivio savininkas arba naudotojas privalo sukomplektuoti skrydžio įgulą pagal gamintojo arba LTSA kiekvieno orlaivio tipui nustatytus reikalavimus.“"
    },
    {
      "provision_ref": "art41",
      "section": "41",
      "title": "41 straipsnis. 51 straipsnio pakeitimas",
      "content": "Pakeisti 51 straipsnį ir jį išdėstyti taip:\n\n„51 straipsnis. Orlaivio vado pareigos\n\nOrlaivio vadas privalo:\n\n1) iki skrydžio įsitikinti, kad orlaivis yra parengtas skrydžiui, sukomplektuota bei pasirengusi visa skrydžio įgula ir orlaivyje yra visi reikiami dokumentai;\n\n2) eksploatuoti orlaivį pagal nustatytas taisykles ir kontroliuoti skrendančio orlaivio techninę būklę;\n\n3) pranešti Agentūrai apie visas aplinkybes, įvykius arba gedimus, galinčius turėti įtakos orlaivio tinkamumui skraidyti;\n\n4) rūpintis orlaivio keleivių, krovinių, bagažo ir pašto sauga bei saugumu ir palaikyti tvarką orlaivyje;\n\n5) kilus skrydžių saugos pavojui, vykdyti teisės aktų nustatytus reikalavimus ir procedūras, užtikrinančius saugią skrydžių baigtį; apie veiksmus, kurių buvo imtasi, pranešti oro eismo paslaugų tarnybai;\n\n6) apie avariją ar incidentą ir jo aplinkybes nedelsdamas pranešti Agentūrai;\n\n7) mirties arba gimimo skrendančiame orlaivyje atveju surašyti atitinkamą aktą.“"
    },
    {
      "provision_ref": "art42",
      "section": "42",
      "title": "42 straipsnis. 54 straipsnio pakeitimas",
      "content": "Pakeisti 54 straipsnio 1 dalį ir ją išdėstyti taip:\n\n„1. Lietuvos Respublikos teritorijoje vykdyti oro susisiekimą galima tik turint galiojantį vežėjo pažymėjimą. Vežėjo pažymėjimo išdavimo, galiojimo sustabdymo, galiojimo sustabdymo panaikinimo ir galiojimo panaikinimo, deklaracijų skrydžiams pateikimo ir leidimų vykdyti specialiuosius skrydžius išdavimo sąlygos nustatytos Reglamente (ES) Nr. 965/2012.“"
    },
    {
      "provision_ref": "art43",
      "section": "43",
      "title": "43 straipsnis. 55 straipsnio pakeitimas",
      "content": "Pakeisti 55 straipsnį ir jį išdėstyti taip:\n\n„55 straipsnis. Reikalavimai vežėjo pažymėjimui gauti\n\n1. Agentūra turi teisę išduoti vežėjo pažymėjimą tik įsitikinusi, kad pareiškėjas turi užtektinai lėšų, žinių, įgūdžių, patirties ir reikiamą personalą, organizacinę struktūrą, orlaivius, patalpas bei įrangą, reikalingus saugiai ir patikimai dirbti naudojantis teisėmis, kurias suteikia vežėjo pažymėjimas.\n\n2. Kartu su vežėjo pažymėjimu Agentūra išduoda pažymėjimo priedą. Jame nurodoma leistina veikla, jai taikomos sąlygos bei apribojimai.\n\n3. Vežėjas privalo pranešti Agentūrai apie visus pasikeitimus, kurie daro įtaką vežėjo pažymėjime arba jo priede numatytoms sąlygoms ir apribojimams.\n\n4. Agentūra privalo nuolat vykdyti vežėjų priežiūrą. Agentūros įgalioti atstovai, vykdydami vežėjo priežiūrą, turi teisę netrukdomi patekti į vežėjo administracines bei gamybines patalpas, taip pat į orlaivį ir skristi juo, gauti visą vežėjo priežiūrai vykdyti reikalingą informaciją ir dokumentus.“"
    },
    {
      "provision_ref": "art44",
      "section": "44",
      "title": "44 straipsnis. 56 straipsnio pakeitimas",
      "content": "Pakeisti 56 straipsnį ir jį išdėstyti taip:\n\n„56 straipsnis. Licencija vykdyti oro susisiekimą\n\n1. Oro susisiekimui vykdyti vežėjas privalo turėti LTSA išduotą licenciją vykdyti oro susisiekimą.\n\n2. Licencija vykdyti oro susisiekimą išduodama Vyriausybės nustatyta tvarka.\n\n3. Išduodamos šių rūšių licencijos vykdyti oro susisiekimą:\n\n1) vežti keleivius ir (arba) krovinius, paštą už atlygį ir (arba) samdos pagrindais orlaiviais (A tipo licencija vykdyti oro susisiekimą);\n\n2) vežti keleivius ir (arba) krovinius, paštą už atlygį ir (arba) samdos pagrindais tik tokiais orlaiviais, kurių maksimali kilimo masė mažesnė kaip 10 tonų ir (arba) kuriuose mažiau kaip 20 sėdimųjų vietų (B tipo licencija vykdyti oro susisiekimą).\n\n4. LTSA:\n\n1) išduoda licenciją vykdyti oro susisiekimą;\n\n2) atsisako išduoti licenciją vykdyti oro susisiekimą;\n\n3) sustabdo licencijos vykdyti oro susisiekimą galiojimą;\n\n4) panaikina licencijos vykdyti oro susisiekimą galiojimo sustabdymą;\n\n5) panaikina licencijos vykdyti oro susisiekimą galiojimą;\n\n6) priima kitus Reglamente (EB) Nr. 1008/2008 numatytus sprendimus.\n\n5. Licencija vykdyti oro susisiekimą išduodama tik toms įmonėms, kurios atitinka Reglamente (EB) Nr. 1008/2008 nustatytus reikalavimus.\n\n6. LTSA, gavusi visus reikiamus dokumentus ir duomenis, ne vėliau kaip per 3 mėnesius nuo visų dokumentų ir duomenų gavimo dienos privalo juos išnagrinėti ir priimti sprendimą išduoti licenciją vykdyti oro susisiekimą arba jos neišduoti.\n\n7. LTSA, nustačiusi, kad pareiškėjas nurodė ne visus reikiamus duomenis ir (ar) pateikė ne visus reikiamus pagal Reglamentą (EB) Nr. 1008/2008 ir šio straipsnio 2 dalyje nurodytą tvarką dokumentus, apie tai raštu praneša pareiškėjui ir nustato terminą trūkstamiems duomenims ir (ar) dokumentams pateikti. Šis terminas negali būti trumpesnis kaip 30 kalendorinių dienų nuo pranešimo pateikti trūkstamus duomenis ir (ar) dokumentus įteikimo dienos.\n\n8. LTSA priima sprendimą neišduoti licencijos vykdyti oro susisiekimą, jeigu:\n\n1) per LTSA, vadovaujantis šio straipsnio 7 dalimi, nustatytą terminą nepateikiami visi reikiami duomenys ir dokumentai;\n\n2) nustatoma, kad pareiškėjas neatitinka Reglamente (EB) Nr. 1008/2008 nustatytų reikalavimų.\n\n9. LTSA priima sprendimą sustabdyti licencijos vykdyti oro susisiekimą galiojimą vykdydama Reglamento (EB) Nr. 1008/2008 3 straipsnio 2 dalies nuostatas, taip pat kai licencijos vykdyti oro susisiekimą turėtojas savo veikloje nesilaiko civilinę aviaciją reglamentuojančių įstatymų, kitų teisės aktų ir tarptautinių konvencijų reikalavimų.\n\n10. Apie licencijos vykdyti oro susisiekimą galiojimo sustabdymą ne vėliau kaip per 5 darbo dienas nuo tokio sprendimo priėmimo dienos LTSA praneša licencijos vykdyti oro susisiekimą turėtojui ir nustato terminą, per kurį licencijos vykdyti oro susisiekimą turėtojas privalo atlikti reikiamus veiksmus, kad pašalintų licencijos vykdyti oro susisiekimą galiojimo sustabdymo priežastis. Pagal šią dalį nustatytas terminas negali būti ilgesnis kaip vieni metai nuo LTSA sprendimo sustabdyti licencijos vykdyti oro susisiekimą galiojimą priėmimo dienos.\n\n11. LTSA priima sprendimą panaikinti licencijos vykdyti oro susisiekimą galiojimą vykdydama Reglamento (EB) Nr. 1008/2008 3 straipsnio 2 dalies nuostatas, taip pat jeigu:\n\n1) to prašo licencijos vykdyti oro susisiekimą turėtojas;\n\n2) licencijos vykdyti oro susisiekimą galiojimas sustabdytas, o licencijos vykdyti oro susisiekimą turėtojas per LTSA nustatytą terminą neatlieka reikiamų veiksmų, kad pašalintų licencijos vykdyti oro susisiekimą galiojimo sustabdymo priežastis;\n\n3) Reglamento (EB) Nr. 1008/2008 8 straipsnio 3 dalyje nustatytais atvejais licencijos vykdyti oro susisiekimą turėtojas iš naujo nepateikia paraiškos gauti licenciją vykdyti oro susisiekimą;\n\n4) įsiteisėja teismo nutartis licencijos vykdyti oro susisiekimą turėtojui iškelti bankroto bylą arba kreditorių susirinkimas priima nutarimą bankroto procedūras vykdyti ne teismo tvarka;\n\n5) licencijos vykdyti oro susisiekimą turėtojas likviduojamas.“"
    },
    {
      "provision_ref": "art45",
      "section": "45",
      "title": "45 straipsnis. 57 straipsnio pripažinimas netekusiu galios",
      "content": "Pripažinti netekusiu galios 57 straipsnį."
    },
    {
      "provision_ref": "art46",
      "section": "46",
      "title": "46 straipsnis. 58 straipsnio pakeitimas",
      "content": "Pakeisti 58 straipsnį ir jį išdėstyti taip:\n\n„58 straipsnis. Orlaivių naudojimas\n\n1. Orlaivių, kuriems netaikomos Reglamento (ES) Nr. 965/2012 nuostatos, naudojimo techninius reikalavimus nustato LTSA.\n\n2. LTSA, nustatydama orlaivių naudojimo techninius reikalavimus, vadovaujasi šiais principais:\n\n1) visuomenės saugumo;\n\n2) proporcingumo;\n\n3) lygiateisiškumo.“"
    },
    {
      "provision_ref": "art47",
      "section": "47",
      "title": "47 straipsnis. 61 straipsnio pakeitimas",
      "content": "1. Pakeisti 61 straipsnio 2 dalį ir ją išdėstyti taip:\n\n„2. LTSA nustato minimalų orlaivių skrydžių virš tam tikrų gyvenamųjų vietovių aukštį.“\n\n2. Pakeisti 61 straipsnio 3 dalį ir ją išdėstyti taip:\n\n„3. Orlaivių parodomieji skrydžiai virš gyvenamųjų vietovių leidžiami tik suderinus juos su savivaldybe, virš kurios bus vykdomi parodomieji skrydžiai, ir gavus Agentūros leidimą.“"
    },
    {
      "provision_ref": "art48",
      "section": "48",
      "title": "48 straipsnis. 62 straipsnio pakeitimas",
      "content": "Pakeisti 62 straipsnį ir jį išdėstyti taip:\n\n„62 straipsnis. Parodomieji renginiai ir aviacijos sporto varžybos\n\nParodomuosius renginius ir aviacijos sporto varžybas rengti galima LTSA nustatyta tvarka ir turint Agentūros leidimą.“"
    },
    {
      "provision_ref": "art49",
      "section": "49",
      "title": "49 straipsnis. 63 straipsnio pakeitimas",
      "content": "Pakeisti 63 straipsnį ir jį išdėstyti taip:\n\n„63 straipsnis. Draudimas išskristi\n\nAgentūra turi teisę uždrausti orlaiviui išskristi, jeigu kyla abejonių dėl orlaivio tinkamumo skraidyti ar orlaivio įgulos nariai neturi atitinkamos licencijos arba orlaivyje nėra šio įstatymo 64 straipsnyje nurodytų dokumentų ar nesumokėtos šio įstatymo 72 straipsnyje numatytos rinkliavos. Agentūra turi teisę sulaikyti orlaivį, jeigu įtariama, kad kilo grėsmė orlaivio saugumui.“"
    },
    {
      "provision_ref": "art50",
      "section": "50",
      "title": "50 straipsnis. 65 straipsnio pakeitimas",
      "content": "Pakeisti 65 straipsnio 1 dalį ir ją išdėstyti taip:\n\n„1. Civilinės aviacijos saugumas užtikrinamas priemonėmis, numatytomis nacionalinėje civilinės aviacijos saugumo programoje.“"
    },
    {
      "provision_ref": "art51",
      "section": "51",
      "title": "51 straipsnis. 66 straipsnio pakeitimas",
      "content": "1. Pakeisti 66 straipsnio 8 dalį ir ją išdėstyti taip:\n\n„8. LTSA nustato Lietuvos Respublikos civilinio orlaivio įgulos nario pažymėjimo, civilinės aviacijos inspektoriaus pažymėjimo, reguliuojamo subjekto ir žinomo siuntėjo statusą patvirtinančio pažymėjimo, reguliuojamo orlaivio atsargų tiekėjo statusą patvirtinančio pažymėjimo, Europos Sąjungos aviacijos saugumo tikrintojo pažymėjimo išdavimo, galiojimo sustabdymo ir panaikinimo tvarką.“\n\n2. Pakeisti 66 straipsnio 9 dalį ir ją išdėstyti taip:\n\n„9. Nacionalinę civilinės aviacijos saugumo kokybės kontrolės programą rengia ir tvirtina LTSA.“\n\n3. Pakeisti 66 straipsnio 10 dalį ir ją išdėstyti taip:\n\n„10. Agentūra, oro uostas, oro eismo paslaugas teikianti įmonė, vežėjas ir subjektas, taikantis aviacijos saugumo priemones ir veikiantis oro uosto teritorijoje ar už jos ribų bei tiekiantis prekes arba teikiantis paslaugas oro uostuose ar per juos, turi teisę kreiptis į Lietuvos Respublikos ir užsienio valstybių atitinkamas institucijas, fizinius ir juridinius asmenis dėl informacijos, reikalingos asmens nepriekaištingai reputacijai nustatyti, pateikimo ir pareikalauti, kad asmuo pateiktų papildomus dokumentus ir informaciją, reikšmingus nepriekaištingai reputacijai įvertinti.“"
    },
    {
      "provision_ref": "art52",
      "section": "52",
      "title": "52 straipsnis. 67 straipsnio pakeitimas",
      "content": "Pakeisti 67 straipsnio 9 dalį ir ją išdėstyti taip:\n\n„9. Tyrimų vadovas apie išvadas praneša LTSA ir Agentūrai, šios įvertina ir parengia priemones panašioms avarijoms ar incidentams išvengti.“"
    },
    {
      "provision_ref": "art53",
      "section": "53",
      "title": "53 straipsnis. 671 straipsnio pakeitimas",
      "content": "1. Pakeisti 671 straipsnio 1 dalį ir ją išdėstyti taip:\n\n„1. Oro susisiekimas tarp Lietuvos Respublikos ir Europos Bendrijos bei Europos ekonominės erdvės valstybių vykdomas vadovaujantis Reglamento (EB) Nr. 1008/2008 ir atitinkamų tarptautinių sutarčių nuostatomis tiek, kiek jos neprieštarauja šiam reglamentui.“\n\n2. Pakeisti 671 straipsnio 2 dalį ir ją išdėstyti taip:\n\n„2. Oro susisiekimas tarp Lietuvos Respublikos ir Europos Bendrijos bei Europos ekonominei erdvei nepriklausančių valstybių vykdomas pagal atitinkamos tarptautinės sutarties nuostatas, gavus paskyrimą. Kol tokios sutarties nėra, leidimą vykdyti oro susisiekimą išduoda Susisiekimo ministerija arba jos įgaliota LTSA.“"
    },
    {
      "provision_ref": "art54",
      "section": "54",
      "title": "54 straipsnis. 68 straipsnio pakeitimas",
      "content": "Pakeisti 68 straipsnio 3 dalį ir ją išdėstyti taip:\n\n„3. Informavimo apie oro susisiekimo paslaugų kainas ir tarifus bei jų taikymo sąlygas nustato Reglamentas (EB) Nr. 1008/2008.“"
    },
    {
      "provision_ref": "art55",
      "section": "55",
      "title": "55 straipsnis. 70 straipsnio pakeitimas",
      "content": "Pakeisti 70 straipsnį ir jį išdėstyti taip:\n\n„70 straipsnis. Kompensavimas už atsisakymą vežti\n\n1. Kompensavimo keleiviams už atsisakymą juos vežti sąlygas ir tvarką nustato Reglamentas (EB) Nr. 261/2004.\n\n2. LTSA kontroliuoja, kaip laikomasi šio straipsnio 1 dalyje nurodyto reglamento nuostatų.“"
    },
    {
      "provision_ref": "art56",
      "section": "56",
      "title": "56 straipsnis. 701 straipsnio pakeitimas",
      "content": "Pakeisti 701 straipsnį ir jį išdėstyti taip:\n\n„701 straipsnis. Neįgalių asmenų ir ribotos judėsenos asmenų teisės keliaujant oro transportu\n\n1. Neįgalių asmenų ir ribotos judėsenos asmenų, keliaujančių oro transportu, teises, apsaugos ir pagalbos jiems teikimo taisykles nustato Reglamentas (EB) Nr. 1107/2006.\n\n2. LTSA kontroliuoja, kaip laikomasi šio straipsnio 1 dalyje nurodyto reglamento nuostatų skrydžiuose iš Lietuvos Respublikos teritorijoje esančių oro uostų ir į juos.“"
    },
    {
      "provision_ref": "art57",
      "section": "57",
      "title": "57 straipsnis. 71 straipsnio pakeitimas",
      "content": "Pakeisti 71 straipsnį ir jį išdėstyti taip:\n\n„71 straipsnis. Kompiuterinės rezervavimo sistemos\n\nKompiuterinių rezervavimo sistemų reikalavimus, jų naudojimo sąlygas ir tvarką nustato Reglamentas (EB) Nr. 80/2009.“"
    },
    {
      "provision_ref": "art58",
      "section": "58",
      "title": "58 straipsnis. 711 straipsnio pakeitimas",
      "content": "Pakeisti 711 straipsnio 2 dalį ir ją išdėstyti taip:\n\n„2. Agentūra prižiūri ir kontroliuoja, kaip teikiamos antžeminės paslaugos Lietuvos Respublikos tarptautiniuose oro uostuose.“"
    },
    {
      "provision_ref": "art59",
      "section": "59",
      "title": "59 straipsnis. 72 straipsnio pakeitimas",
      "content": "Pakeisti 72 straipsnio 4 dalį ir ją išdėstyti taip:\n\n„4. Rinkliavų už oro navigacijos paslaugas dydžiai, jų mokėjimo ir naudojimo tvarka nustatomi pagal Reglamentą (ES) Nr. 391/2013 ir 1981 m. vasario 12 d. Daugiašalį susitarimą dėl maršruto rinkliavų.“"
    },
    {
      "provision_ref": "art60",
      "section": "60",
      "title": "60 straipsnis. 73 straipsnio pakeitimas",
      "content": "1. Pakeisti 73 straipsnio 1 dalį ir ją išdėstyti taip:\n\n„1. Turi būti apdrausta oro vežėjų ir civilinių orlaivių naudotojų civilinė atsakomybė už žalą, padarytą keleiviams, bagažui, kroviniams bei tretiesiems asmenims. Būtiniausius oro vežėjų ir orlaivių naudotojų civilinės atsakomybės už žalą, padarytą keleiviams, bagažui, kroviniams bei tretiesiems asmenims, draudimo reikalavimus bei minimalius draudimo sumų dydžius nustato Reglamentas (EB) Nr. 785/2004.“\n\n2. Pakeisti 73 straipsnio 3 dalį ir ją išdėstyti taip:\n\n„3. LTSA kontroliuoja, kaip oro vežėjai ir orlaivių naudotojai laikosi šio straipsnio 1 dalyje nurodyto reglamento nuostatų.“"
    },
    {
      "provision_ref": "art61",
      "section": "61",
      "title": "61 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\naviacijos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1991 m. gruodžio 16 d. Tarybos reglamentas (EEB) Nr. 3922/91 dėl techninių reikalavimų ir administracinės tvarkos suderinimo civilinės aviacijos srityje (OL 2004 m. specialusis leidimas, 7 skyrius, 1 tomas, p. 348) su paskutiniais pakeitimais, padarytais 2008 m. rugpjūčio 20 d. Komisijos reglamentu (EB) Nr. 859/2008 (OL 2008 L 254, p. 1).\n\n2. 1993 m. sausio 18 d. Tarybos reglamentas (EEB) Nr. 95/93 dėl laiko tarpsnių paskirstymo Bendrijos oro uostuose bendrųjų taisyklių (OL 2004 m. specialusis leidimas, 7 skyrius, 2 tomas, p. 3) su paskutiniais pakeitimais, padarytais 2004 m. balandžio 21 d. Europos Parlamento ir Tarybos reglamentu (EB) Nr. 793/2004 (OL 2004 m. specialusis leidimas, 7 skyrius, 8 tomas, p. 171).\n\n3. 2004 m. vasario 11 d. Europos Parlamento ir Tarybos reglamentas (EB) Nr. 261/2004, nustatantis bendras kompensavimo ir pagalbos keleiviams taisykles atsisakymo vežti ir skrydžių atšaukimo arba atidėjimo ilgam laikui atveju, panaikinantis Reglamentą (EEB) Nr. 295/91 (OL 2004 m. specialusis leidimas, 7 skyrius, 8 tomas, p. 10).\n\n4. 2004 m. kovo 10 d. Europos Parlamento ir Tarybos reglamentas (EB) Nr. 549/2004, nustatantis bendro Europos dangaus sukūrimo pagrindą (pagrindų reglamentas) (OL 2004 m. specialusis leidimas, 7 skyrius, 8 tomas, p. 23), su paskutiniais pakeitimais, padarytais 2009 m. spalio 21 d. Europos Parlamento ir Tarybos reglamentu (EB) Nr. 1070/2009 (OL 2009 L 300, p. 34).\n\n5. 2004 m. kovo 10 d. Europos Parlamento ir Tarybos reglamentas (EB) Nr. 550/2004 dėl oro navigacijos paslaugų teikimo bendrame Europos danguje (paslaugų teikimo reglamentas) (OL 2004 m. specialusis leidimas, 7 skyrius, 8 tomas, p. 31) su paskutiniais pakeitimais, padarytais 2009 m. spalio 21 d. Europos Parlamento ir Tarybos reglamentu (EB) Nr. 1070/2009 (OL 2009 L 300, p. 34).\n\n6. 2004 m. balandžio 21 d. Europos Parlamento ir Tarybos reglamentas (EB) Nr. 785/2004 dėl draudimo reikalavimų oro vežėjams ir orlaivių naudotojams (OL 2004 m. specialusis leidimas, 7 skyrius, 8 tomas, p. 160).\n\n7. 2004 m. balandžio 29 d. Europos Parlamento ir Tarybos reglamentas (EB) Nr. 847/2004 dėl derybų dėl valstybių narių ir trečiųjų šalių susitarimų dėl oro susisiekimo ir jų įgyvendinimo (OL 2004 m. specialusis leidimas, 7 skyrius, 8 tomas, p. 193).\n\n8. 2006 m. liepos 5 d. Europos Parlamento ir Tarybos reglamentas (EB) Nr. 1107/2006 dėl neįgalių asmenų ir ribotos judėsenos asmenų teisių keliaujant oru (OL 2006 L 204, p. 1).\n\n9. 2008 m. kovo 11 d. Europos Parlamento ir Tarybos reglamentas (EB) Nr. 300/2008 dėl civilinės aviacijos saugumo bendrųjų taisyklių ir panaikinantis Reglamentą (EB) Nr. 2320/2002 (OL 2008 L 97, p. 72) su paskutiniais pakeitimais, padarytais 2010 m. sausio 8 d. Komisijos reglamentu (ES) Nr. 18/2010 (OL 2010 L 7, p. 3).\n\n10. 2008 m. rugsėjo 24 d. Europos Parlamento ir Tarybos reglamentas (EB) Nr. 1008/2008 dėl oro susisiekimo paslaugų teikimo Bendrijoje bendrųjų taisyklių (OL 2008 L 293, p. 3).\n\n11. 2009 m. sausio 14 d. Europos Parlamento ir Tarybos reglamentas (EB) Nr. 80/2009 dėl Elgesio su kompiuterinėmis rezervavimo sistemomis kodekso ir panaikinantis Tarybos reglamentą (EEB) Nr. 2299/89 (OL 2009 L 35, p. 47).\n\n12. 2009 m. balandžio 2 d. Komisijos reglamentas (EB) Nr. 272/2009, kuriuo papildomi Europos Parlamento ir Tarybos reglamento (EB) Nr. 300/2008 priede nustatyti bendrieji pagrindiniai civilinės aviacijos saugumo standartai (OL 2009 L 91, p. 7), su paskutiniais pakeitimais, padarytais 2010 m. balandžio 9 d. Komisijos reglamentu (ES) Nr. 297/2010 (OL 2010 L 90, p. 1).\n\n13. 2010 m. spalio 20 d. Europos Parlamento ir Tarybos reglamentas (ES) Nr. 996/2010 dėl civilinės aviacijos avarijų ir incidentų tyrimo ir prevencijos, kuriuo panaikinama Direktyva 94/56/EB (OL 2010 L 295, p. 35).\n\n14. 2011 m. spalio 17 d. Komisijos įgyvendinimo reglamentas (ES) Nr. 1035/2011, kuriuo nustatomi bendrieji oro navigacijos paslaugų teikimo reikalavimai ir iš dalies keičiami reglamentai (EB) Nr. 482/2008 ir (ES) Nr. 691/2010 (OL 2011 L 271, p. 23).\n\n15. 2011 m. lapkričio 3 d. Komisijos reglamentas (ES) Nr. 1178/2011, kuriuo pagal Europos Parlamento ir Tarybos reglamentą (EB) Nr. 216/2008 nustatomi su civilinės aviacijos orlaivių įgula susiję techniniai reikalavimai ir administracinės procedūros (OL 2011 L 311, p. 1), su paskutiniais pakeitimais, padarytais 2016 m. balandžio 6 d. Komisijos reglamentu (ES) Nr. 2016/539 (OL 2016 L 91, p. 1).\n\n16. 2012 m. rugpjūčio 3 d. Komisijos reglamentas (ES) Nr. 748/2012, kuriuo nustatomos orlaivio tinkamumo skraidyti sertifikavimo, orlaivio ir susijusių gaminių, dalių bei prietaisų aplinkosauginio sertifikavimo, taip pat projektavimo ir gamybinių organizacijų sertifikavimo įgyvendinimo taisyklės (OL 2012 L 224, p. 1), su paskutiniais pakeitimais, padarytais 2016 m. sausio 5 d. Komisijos reglamentu (ES) Nr. 2016/5 (OL 2016 L 3, p. 3).\n\n17. 2012 m. rugsėjo 26 d. Komisijos įgyvendinimo reglamentas (ES) Nr. 923/2012, kuriuo nustatomos bendrosios skrydžių taisyklės ir veiklos nuostatos dėl oro navigacijos paslaugų ir procedūrų ir iš dalies keičiami Įgyvendinimo reglamentas (ES) Nr. 1035/2011 ir reglamentai (EB) Nr. 1265/2007, (EB) Nr. 1794/2006, (EB) Nr. 730/2006, (EB) Nr. 1033/2006 ir (ES) Nr. 255/2010 (OL 2012 L 281, p. 1), su paskutiniais pakeitimais, padarytais 2016 m. liepos 20 d. Komisijos įgyvendinimo reglamentu (ES) 2016/1185 (OL 2016 L 196, p. 3).\n\n18. 2012 m. spalio 5 d. Komisijos reglamentas (ES) Nr. 965/2012, kuriuo pagal Europos Parlamento ir Tarybos reglamentą (EB) Nr. 216/2008 nustatomi su orlaivių naudojimu skrydžiams susiję techniniai reikalavimai ir administracinės procedūros (OL 2012 L 296, p. 1), su paskutiniais pakeitimais, padarytais 2017 m. kovo 1 d. Komisijos reglamentu (ES) 2017/363 (OL 2017 L 55, p. 1).\n\n19. 2013 m. gegužės 3 d. Komisijos įgyvendinimo reglamentas (ES) Nr. 390/2013, kuriuo nustatomas oro navigacijos paslaugų teikimo ir tinklo funkcijų vykdymo veiklos rezultatų planas (OL 2013 L 128, p. 1).\n\n20.  2013 m. gegužės 3 d. Komisijos įgyvendinimo reglamentas (ES) Nr. 391/2013, kuriuo nustatoma bendroji mokesčių už oro navigacijos paslaugas sistema (OL 2013 L 128, p. 31).\n\n21. 2014 m. vasario 12 d. Komisijos reglamentas (ES) Nr. 139/2014, kuriuo pagal Europos Parlamento ir Tarybos reglamentą (EB) Nr. 216/2008 nustatomi su aerodromais susiję reikalavimai ir administracinės procedūros (OL 2014 L 44, p. 1).\n\n22.  2014 m. balandžio 3 d. Europos Parlamento ir Tarybos reglamentas (ES) Nr. 376/2014 dėl pranešimo apie civilinės aviacijos įvykius, jų analizės ir tolesnės veiklos, kuriuo iš dalies keičiamas Europos Parlamento ir Tarybos reglamentas (ES) Nr. 996/2010 ir panaikinama Europos Parlamento ir Tarybos direktyva 2003/42/EB ir Komisijos reglamentai (EB) Nr. 1321/2007 ir (EB) Nr. 1330/2007 (OL 2014 L 122, p. 18).\n\n23. 2014 m. lapkričio 26 d. Komisijos reglamentas (ES) Nr. 1321/2014 dėl orlaivių nepertraukiamojo tinkamumo skraidyti ir aviacijos produktų, dalių bei prietaisų tinkamumo naudoti ir šias užduotis atliekančių organizacijų bei darbuotojų patvirtinimo (OL 2014 L 362, p. 1) su paskutiniais pakeitimais, padarytais 2015 m. rugsėjo 16 d. Komisijos reglamentu (ES) 2015/1536 (OL 2015 L 241, p. 16).\n\n24. 2015 m. vasario 20 d. Komisijos reglamentas (ES) 2015/340, kuriuo pagal Europos Parlamento ir Tarybos reglamentą (EB) Nr. 216/2008 nustatomi su skrydžių vadovų licencijomis ir pažymėjimais susiję techniniai reikalavimai ir administracinės procedūros, iš dalies keičiamas Komisijos įgyvendinimo reglamentas (ES) Nr. 923/2012 ir panaikinamas Komisijos reglamentas (ES) Nr. 805/2011 (OL 2015 L 63, p. 1).\n\n25. 2018 m. kovo 13 d. Komisijos reglamentas (ES) 2018/395, kuriuo pagal Europos Parlamento ir Tarybos reglamentą (EB) Nr. 216/2008 nustatomos išsamios skrydžių oro balionais vykdymo taisyklės (OL 2018 L 71, p. 10).\n\n26. 2018 m. liepos 4 d. Europos Parlamento ir Tarybos reglamentas (ES) 2018/1139 dėl bendrųjų civilinės aviacijos taisyklių, ir kuriuo įsteigiama Europos Sąjungos aviacijos saugos agentūra, iš dalies keičiami Europos Parlamento ir Tarybos reglamentai (EB) Nr. 2111/2005, (EB) Nr. 1008/2008, (ES) Nr. 996/2010, (ES) Nr. 376/2014 ir direktyvos 2014/30/ES ir 2014/53/ES bei panaikinami Europos Parlamento ir Tarybos reglamentai (EB) Nr. 552/2004 ir (EB) Nr. 216/2008 bei Tarybos reglamentas (EEB) Nr. 3922/91 (OL 2018 L 212, p. 1).“"
    },
    {
      "provision_ref": "art62",
      "section": "62",
      "title": "62 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos Vyriausybė iki 2018 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
