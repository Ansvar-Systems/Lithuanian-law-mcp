{
  "id": "lt-law-xiii-2675",
  "type": "statute",
  "title": "Lietuvos Respublikos karių materialinės atsakomybės įstatymo Nr. VIII-1857 1, 4, 10, 12, 13, 15, 21, 25, 26 straipsnių pakeitimo ir Įstatymo papildymo 1-1 straipsniu įstatymas",
  "short_name": "XIII-2675",
  "status": "in_force",
  "issued_date": "2019-12-12",
  "in_force_date": "2020-07-01",
  "url": "https://e-tar.lt/portal/lt/legalAct/9e18b3b02ace11eabe008ea93139d588/LyxwPTCVTz",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Kariams savanoriams ir kitiems savanoriškos nenuolatinės karo tarnybos kariams, taip pat aktyviojo kariuomenės personalo rezervo kariams šis įstatymas taikomas mokymų, pratybų ir užduočių vykdymo laikotarpiu.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 11 straipsniu",
      "content": "Papildyti Įstatymą 11 straipsniu:\n\n„11 straipsnis. Asmens duomenų tvarkymo tikslai\n\nRenkamų asmens duomenų, nurodytų šiame įstatyme, tvarkymo tikslai – karių materialinės atsakomybės sutarčių administravimas, materialinės atsakomybės už padarytą žalą taikymas, padarytos žalos nustatymas ir atlyginimas, skundų dėl žalos atlyginimo nagrinėjimas.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Kariai savanoriai ir kiti savanoriškos nenuolatinės karo tarnybos kariai, taip pat aktyviojo kariuomenės personalo rezervo kariai, pašaukti į tarnybą, pratybas ar mokymus, už tarnybos turto, piniginių lėšų ar kitų materialinių vertybių praradimą, sugadinimą ar sunaikinimą tarnybos metu dėl neatsargumo atsako pusės jų padarytos tikrosios žalos dydžio suma, bet ne didesne kaip mėnesinis tarnybą aktyviajame kariuomenės personalo rezerve arba savanorišką nenuolatinę karo tarnybą atliekančio kario atlyginimas.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Tarnybinio atlyginimo dydžio nustatymas\n\n1. Profesinės karo tarnybos kario tarnybiniu atlyginimu, kurio dydžiu karys materialiai atsako už padarytą žalą esant ribotai materialinei atsakomybei, laikomas žalos padarymo dieną galiojęs jam paskirtas ir mokamas mėnesinis tarnybinis atlyginimas kartu su priedais.\n\n2. Kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario mėnesiniu tarnybiniu atlyginimu, kurio dydžiu karys materialiai atsako už padarytą žalą esant ribotai materialinei atsakomybei, laikomas žalos padarymo dieną galiojęs nustatytas mėnesinis tarnybą aktyviajame kariuomenės personalo rezerve arba savanorišką nenuolatinę karo tarnybą atliekančio kario atlyginimas mokymų, pratybų, gynybos apsaugos ar kitokių karinių užduočių vykdymo laikotarpiu.\n\n3. Pareiginės algos baziniu dydžiu laikomas žalos padarymo dieną galiojęs pareiginės algos bazinis dydis.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnio 1 dalies 3 punktą ir jį išdėstyti taip:\n\n„3) gauti duomenis, įskaitant asmens duomenis, ir dokumentus (jų nuorašus, išrašus), rašytinius paaiškinimus bei pasitelkti specialistus, reikalingus patikrinimui atlikti, žalos dydžiui nustatyti ar kitoms su žalos padarymu susijusioms aplinkybėms ištirti;“."
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "Pakeisti 13 straipsnio 5 punktą ir jį išdėstyti taip:\n\n„5) duomenys, apibūdinantys kaltą dėl žalos padarymo asmenį, kurie yra reikalingi sprendžiant žalos atlyginimo klausimą;“."
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "1. Pakeisti 15 straipsnio 5 dalies 1 punktą ir jį išdėstyti taip:\n\n„1) tarnybinį patikrinimą atlikusio asmens (asmenų) vardas, pavardė, pareigos ir laipsnis;“.\n\n2. Pakeisti 15 straipsnio 5 dalies 5 punktą ir jį išdėstyti taip:\n\n„5) žalą padariusio asmens vardas, pavardė (jeigu žalą padarė karys, papildomai nurodomas kario laipsnis, tarnybos vieta, pareigos), paaiškinimai, jo nurodomos aplinkybės ir jų patikrinimo rezultatai;“.\n\n3. Pakeisti 15 straipsnio 6 dalies 1 punktą ir jį išdėstyti taip:\n\n„1) kalto dėl žalos padarymo asmens duomenys (vardas, pavardė, kario laipsnis, tarnybos vieta ir pareigos, turimos nuobaudos ir paskatinimai);“.\n\n4. Pakeisti 15 straipsnio 6 dalies 2 punktą ir jį išdėstyti taip:\n\n„2) duomenys, apibūdinantys kaltą dėl žalos padarymo asmenį, kurie yra reikalingi sprendžiant žalos atlyginimo klausimą;“."
    },
    {
      "provision_ref": "art8",
      "section": "8",
      "title": "8 straipsnis. 21 straipsnio pakeitimas",
      "content": "1. Pakeisti 21 straipsnio 2 dalį ir ją išdėstyti taip:\n\n„2. Kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario padaryta žala, esant ribotai materialinei atsakomybei, jeigu žalos atlyginimo klausimas neišspręstas šio įstatymo 20 straipsnyje nurodytu būdu, taip pat kariui pažeidus susitarimu nustatytas žalos atlyginimo sąlygas, atlyginama vado (viršininko) įsakymu, išskaitant iš kario savanorio ar kito savanoriškos nenuolatinės karo tarnybos kario arba aktyviojo kariuomenės personalo rezervo kario tarnybinio atlyginimo, kitų pajamų ar turto.“\n\n2. Pakeisti 21 straipsnio 4 dalį ir ją išdėstyti taip:\n\n„4. Vado (viršininko) įsakymas dėl žalos atlyginimo turi būti paskelbtas kariui ne vėliau kaip per septynias dienas nuo šio įsakymo išleidimo dienos. Jeigu privalomosios karo tarnybos karys baigė privalomąją tarnybą, mokymus, pratybas ar įvykdė užduotį, kuriai atlikti buvo pašauktas, profesinės karo tarnybos kario, kario savanorio ar kito savanoriškos nenuolatinės karo tarnybos kario sutarčiai pasibaigus, įsakymas dėl žalos atlyginimo turi būti išsiųstas kariui į jo paskutinę žinomą gyvenamąją vietą ne vėliau kaip per septynias dienas nuo šio įsakymo išleidimo dienos.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Įsakymo perdavimas vykdyti\n\n1. Vado (viršininko) įsakymas atlyginti materialinę žalą, padarytą privalomosios pradinės karo tarnybos kario ar profesinės karo tarnybos kario, perduodamas vykdyti krašto apsaugos sistemos institucijos, kurioje kariai tarnauja, buhalterinės apskaitos padaliniui.\n\n2. Vado (viršininko) įsakymas atlyginti materialinę žalą, padarytą kario savanorio ar kito savanoriškos nenuolatinės karo tarnybos rezervo kario, taip pat aktyviojo kariuomenės personalo rezervo kario, kai žala neviršija šių asmenų vieno tarnybinio atlyginimo dydžio, perduodamas krašto apsaugos sistemos institucijos, kurioje tarnauja karys, buhalterinės apskaitos padaliniui išieškoti iš kario tarnybinio atlyginimo. Jeigu žala, padaryta kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario, viršija nurodytą dydį, ji išieškoma per antstolį įstatymų nustatyta tvarka.\n\n3. Privalomosios karo tarnybos kariui atlikus tarnybą ar pasibaigus profesinės karo tarnybos kario, kario savanorio ar kito savanoriškos nenuolatinės karo tarnybos kario sutarčiai, likusi neišieškota žalos dalis išieškoma per antstolį vado (viršininko) įsakymo pagrindu.“"
    },
    {
      "provision_ref": "art10",
      "section": "10",
      "title": "10 straipsnis. 26 straipsnio pakeitimas",
      "content": "Pakeisti 26 straipsnio 1 dalį ir ją išdėstyti taip:\n\n„1. Mėnesiniai išskaitymai už padarytą žalą negali viršyti 20 procentų profesinės karo tarnybos kario, aktyviojo kariuomenės personalo rezervo kario, kario savanorio ar kito savanoriškos nenuolatinės karo tarnybos kario tarnybinio atlyginimo ir 50 procentų privalomosios pradinės karo tarnybos kario išmokų buitinėms išlaidoms. Kai žala padaryta nusikalstama veika ir išieškojimas nėra nukreiptas į kitą turtą arba kai atliekami ir kiti išskaitymai, jei išieškojimas nėra nukreiptas į kario turtą, išskaitymai už padarytą žalą negali viršyti 50 procentų profesinės karo tarnybos kario, aktyviojo kariuomenės personalo rezervo kario, kario savanorio ar kito savanoriškos nenuolatinės karo tarnybos kario tarnybinio atlyginimo ar 70 procentų privalomosios pradinės karo tarnybos kario išmokų buitinėms išlaidoms.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas įsigalioja 2020 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
