{
  "id": "lt-law-xii-2038",
  "type": "statute",
  "title": "Lietuvos Respublikos mokesčių administravimo įstatymo Nr. IX-2112 40, 75 straipsnių pakeitimo ir Įstatymo papildymo 42-2, 42-3 straipsniais įstatymas",
  "short_name": "XII-2038",
  "status": "in_force",
  "issued_date": "2015-11-19",
  "in_force_date": "2016-10-01",
  "url": "https://e-tar.lt/portal/lt/legalAct/16f7ff7094d311e5a6f4e928c954d72b/BAmVHEzDZI",
  "provisions": [
    {
      "provision_ref": "art1",
      "section": "1",
      "title": "1 straipsnis. 40 straipsnio pakeitimas",
      "content": "1. Papildyti 40 straipsnį nauju 11 punktu:\n\n„11) šio Įstatymo 422 straipsnyje nustatyta tvarka pateikti Valstybinei mokesčių inspekcijai pridėtinės vertės mokesčio sąskaitų faktūrų duomenis;“.\n\n2. Papildyti 40 straipsnį 12 punktu:\n\n„12) šio Įstatymo 423 straipsnyje nustatyta tvarka pateikti Valstybinei mokesčių inspekcijai važtaraščių ir kitų prekių gabenimo dokumentų duomenis;“.\n\n3. Buvusį 40 straipsnio 11 punktą laikyti 13 punktu."
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 422 straipsniu",
      "content": "Papildyti Įstatymą 422 straipsniu:\n\n„422 straipsnis. Pridėtinės vertės mokesčio sąskaitų faktūrų duomenų pateikimas\n\n1. Pridėtinės vertės mokesčio mokėtojai, kaip jie apibrėžti Pridėtinės vertės mokesčio įstatyme, mokesčių teisės aktų nustatyta tvarka privalantys tvarkyti gaunamų ir išrašomų pridėtinės vertės mokesčio sąskaitų faktūrų apskaitą, privalo pateikti Valstybinei mokesčių inspekcijai gaunamų ir išrašomų pridėtinės vertės mokesčio sąskaitų faktūrų registrų duomenis. Šių duomenų turinį nustato centrinis mokesčių administratorius.\n\n2. Šio straipsnio 1 dalyje nurodyti duomenys pateikiami centrinio mokesčių administratoriaus nustatyta tvarka ir terminais.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 423 straipsniu",
      "content": "Papildyti Įstatymą 423 straipsniu:\n\n„423 straipsnis. Važtaraščių ir kitų krovinių gabenimo dokumentų duomenų pateikimas\n\n1. Mokesčių mokėtojai, kurie siunčia, veža ar gauna krovinius Lietuvos Respublikoje kelių transportu, privalo pateikti Valstybinei mokesčių inspekcijai važtaraščių ir kitų krovinių gabenimo dokumentų, jeigu šie teisės aktų nustatyta tvarka turi būti išrašyti, duomenis. Šių duomenų turinį nustato centrinis mokesčių administratorius.\n\n2. Šio straipsnio 1 dalyje nurodyti duomenys pateikiami centrinio mokesčių administratoriaus nustatyta tvarka ir terminais.“"
    },
    {
      "provision_ref": "art4",
      "section": "4",
      "title": "4 straipsnis. 75 straipsnio pakeitimas",
      "content": "Pakeisti 75 straipsnį ir jį išdėstyti taip:\n\n„75 straipsnis. Mokesčio deklaracijos pateikimo būdai\n\n1. Mokesčio deklaracija pateikiama centrinio mokesčių administratoriaus nustatyta tvarka elektroniniu būdu, išskyrus šiame straipsnyje nustatytus atvejus, kuriais mokesčių mokėtojas turi teisę pasirinkti mokesčio deklaraciją pateikti raštu.\n\n2. Mokesčio deklaracija gali būti pateikiama raštu šiais atvejais:\n\n1) kai teikiama gyventojų pajamų mokesčio metinė deklaracija;\n\n2) kai mokesčio deklaracijos pateikti elektroniniu būdu neįmanoma dėl objektyvių priežasčių arba elektroninis deklaracijos pateikimo būdas lemtų akivaizdžiai neproporcingą administracinę naštą.\n\n3. Su mokesčio apskaičiavimu ir sumokėjimu susijusių apyskaitų, ataskaitų, duomenų ir kitų dokumentų pateikimui mutatis mutandis taikomos šio straipsnio nuostatos dėl mokesčio deklaracijos pateikimo.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. spalio 1 d.\n\n2. Centrinis mokesčių administratorius iki 2016 m. balandžio 1 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
