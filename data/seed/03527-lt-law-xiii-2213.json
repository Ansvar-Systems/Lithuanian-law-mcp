{
  "id": "lt-law-xiii-2213",
  "type": "statute",
  "title": "Lietuvos Respublikos pašto įstatymo Nr. VIII-1141 1, 19, 20, 23, 26, 27 straipsnių ir priedo pakeitimo įstatymas",
  "short_name": "XIII-2213",
  "status": "in_force",
  "issued_date": "2019-06-13",
  "in_force_date": "2019-11-23",
  "url": "https://e-tar.lt/portal/lt/legalAct/8b040b70925e11e9ae2e9d61b1f977b3/ONhzcoZMPT",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 3 dalį ir ją išdėstyti taip:\n\n„3. Šiuo įstatymu įgyvendinami Europos Sąjungos teisės aktai, nurodyti šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 19 straipsnio pakeitimas",
      "content": "Pakeisti 19 straipsnio 1 dalį ir ją išdėstyti taip:\n\n„1. Ryšių reguliavimo tarnyba atlieka šio įstatymo ar tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, nuostatų laikymosi priežiūrą vadovaudamasi Viešojo administravimo įstatymo nuostatomis, susijusiomis su ūkio subjektų veiklos priežiūros teisiniu reguliavimu.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio pakeitimas",
      "content": "Pakeisti 20 straipsnio 1 dalį ir ją išdėstyti taip:\n\n„1. Ryšių reguliavimo tarnyba, nustačiusi, kad pašto paslaugos teikėjas nesilaiko pašto paslaugos teikimo taisyklių ar tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, reikalavimų, nevykdo ar netinkamai vykdo vieną ar daugiau pašto paslaugos teikėjui šio įstatymo 10 straipsnyje, 18 straipsnio 2 dalyje nustatytų pareigų, universaliosios pašto paslaugos teikėjui šio įstatymo 14 ir 16 straipsniuose nustatytų pareigų, praneša pašto paslaugos teikėjui apie nustatytus pažeidimus ir nustato terminą pažeidimams pašalinti ir apie tai informuoti Ryšių reguliavimo tarnybą per terminą, ne trumpesnį kaip 30 kalendorinių dienų ir ne ilgesnį kaip 60 kalendorinių dienų nuo pranešimo gavimo dienos.“"
    },
    {
      "provision_ref": "art4",
      "section": "4",
      "title": "4 straipsnis. 23 straipsnio pakeitimas",
      "content": "Pakeisti 23 straipsnio 2 dalį ir ją išdėstyti taip:\n\n„2. Ekonominė sankcija turi būti paskirta ne vėliau kaip per 2 metus nuo pažeidimo padarymo dienos, o trunkamojo pažeidimo atveju – per 2 metus nuo jo paaiškėjimo dienos.“"
    },
    {
      "provision_ref": "art5",
      "section": "5",
      "title": "5 straipsnis. 26 straipsnio pakeitimas",
      "content": "Pakeisti 26 straipsnio 1 dalį ir ją išdėstyti taip:\n\n„1. Pašto paslaugos teikėjui, kuris nesilaiko Ryšių reguliavimo tarnybos patvirtintų pašto paslaugos teikimo taisyklių ar tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, reikalavimų, nevykdo ar netinkamai vykdo vieną ar daugiau pašto paslaugos teikėjui šio įstatymo 10 straipsnyje, 18 straipsnio 2 dalyje nustatytų pareigų, universaliosios pašto paslaugos teikėjui šio įstatymo 14 ir 16 straipsniuose nustatytų pareigų ir per šio įstatymo 20 straipsnio 1 dalyje nurodytą terminą pažeidimų nepašalina, Ryšių reguliavimo tarnyba skiria baudą iki 3 procentų bendrųjų metinių pajamų iš pašto paslaugos teikimo veiklos, o jeigu tokios veiklos mastą apskaičiuoti sunku arba neįmanoma, – iki 86 886 eurų.“"
    },
    {
      "provision_ref": "art6",
      "section": "6",
      "title": "6 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Šiurkštus ir (ar) sistemingas pažeidimas\n\n1. Už šiurkštų ir (ar) sistemingą Ryšių reguliavimo tarnybos patvirtintų pašto paslaugos teikimo taisyklių ar tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, reikalavimų nesilaikymą, vienos ar daugiau pašto paslaugos teikėjui šio įstatymo 10 straipsnyje, 18 straipsnio 2 dalyje nustatytų pareigų nevykdymą ar netinkamą vykdymą Ryšių reguliavimo tarnyba turi teisę uždrausti teikti pašto paslaugą iki vienų metų.\n\n2. Šiurkščiu pažeidimu laikomas šio įstatymo 26 straipsnio 1 dalyje numatytas pažeidimas, dėl kurio kiti pašto paslaugos teikėjai patyrė didelių finansinių nuostolių ar pašto paslaugos teikimo apribojimų.\n\n3. Sistemingu pažeidimu laikomas Ryšių reguliavimo tarnybos patvirtintų pašto paslaugos teikimo taisyklių ar tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, reikalavimų nesilaikymas, vienos ar daugiau pašto paslaugos teikėjui šio įstatymo 10 straipsnyje, 18 straipsnio 2 dalyje nustatytų pareigų nevykdymas ar netinkamas vykdymas, padarytas tris ar daugiau kartų per vienus metus.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo priedo pakeitimas",
      "content": "Papildyti Įstatymo priedą 2 punktu:\n\n„2. 2018 m. balandžio 18 d. Europos Parlamento ir Tarybos reglamentas (ES) 2018/644 dėl tarptautinių siuntinių pristatymo paslaugų (OL 2018 L 112, p. 19).“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2019 m. lapkričio 23 d.\n\n2. Iki šio įstatymo įsigaliojimo pašto paslaugos teikėjų padarytiems pažeidimams taikomas iki šio įstatymo įsigaliojimo galiojusioje Lietuvos Respublikos pašto įstatymo 23 straipsnio 2 dalyje nustatytas ekonominės sankcijos paskyrimo terminas.\n\n3. Šio įstatymo 3, 5 ir 6 straipsnių nuostatos taikomos pašto paslaugos teikėjų po šio įstatymo įsigaliojimo padarytiems tiesiogiai taikomų Europos Sąjungos teisės aktų, reglamentuojančių pašto paslaugos teikimo veiklą, pažeidimams ir Pašto įstatymo 18 straipsnio 2 dalyje nustatytų pareigų pažeidimams.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
