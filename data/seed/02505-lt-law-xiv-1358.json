{
  "id": "lt-law-xiv-1358",
  "type": "statute",
  "title": "Lietuvos Respublikos administracinių nusižengimų kodekso 101, 393, 448, 450, 451, 452, 453, 454, 456, 459, 463, 589, 611 straipsnių ir priedo pakeitimo įstatymas",
  "short_name": "XIV-1358",
  "status": "in_force",
  "issued_date": "2022-06-30",
  "in_force_date": "2022-08-01",
  "url": "https://e-tar.lt/portal/lt/legalAct/62fbcec0037511edb32c9f9d8ba206f8/XmGaMhNoGZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 101 straipsnio pakeitimas",
      "content": "1. Pakeisti 101 straipsnio 1 dalį ir ją išdėstyti taip:\n\n„1. Informacijos apie atsiųstą laikinai dirbti į Lietuvos Respubliką užsienietį nepateikimas nustatyta tvarka Lietuvos Respublikos valstybinei darbo inspekcijai prie Socialinės apsaugos ir darbo ministerijos\nužtraukia baudą darbdaviams ar kitiems atsakingiems asmenims, taip pat įmonių Lietuvos Respublikoje, priimančių užsieniečius laikinai dirbti, vadovams ar jų įgaliotiems asmenims nuo trijų šimtų šešiasdešimt iki šešių šimtų šešiasdešimt eurų.“\n\n2. Pakeisti 101 straipsnio 2 dalį ir ją išdėstyti taip:\n\n„2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo šešių šimtų šešiasdešimt iki vieno tūkstančio trijų šimtų dvidešimt eurų.“\n\n3. Papildyti 101 straipsnį 5 ir 6 dalimis:\n\n„5. Į Lietuvos Respublikos teritoriją komandiruojamo vairuotojo komandiravimo deklaracijos ar dokumentų apie įvykusią vairuotojo komandiruotę nepateikimas per nustatytą terminą į Vidaus rinkos informacinę sistemą, nurodytą 2012 m. spalio 25 d. Europos Parlamento ir Tarybos reglamente (ES) Nr. 1024/2012 dėl administracinio bendradarbiavimo per Vidaus rinkos informacinę sistemą, kuriuo panaikinamas Komisijos sprendimas 2008/49/EB (IMI reglamentas),\nužtraukia baudą darbdaviams ar kitiems atsakingiems asmenims nuo trijų šimtų šešiasdešimt iki šešių šimtų šešiasdešimt eurų.\n\n6. Šio straipsnio 5 dalyje numatytas administracinis nusižengimas, padarytas pakartotinai,\nužtraukia baudą nuo šešių šimtų šešiasdešimt iki vieno tūkstančio trijų šimtų dvidešimt eurų.“"
    },
    {
      "provision_ref": "art2",
      "section": "2",
      "title": "2 straipsnis. 393 straipsnio pakeitimas",
      "content": "Pakeisti 393 straipsnio 2 dalį ir ją išdėstyti taip:\n\n„2. Bepiločių orlaivių naudojimo taisyklių, nustatytų 2019 m. gegužės 24 d. Komisijos įgyvendinimo reglamente (ES) 2019/947 dėl bepiločių orlaivių naudojimo taisyklių ir tvarkos, pažeidimas, išskyrus šio straipsnio 3 dalyje nurodytus pažeidimus,\nužtraukia baudą nuo vieno šimto iki trijų šimtų eurų.“"
    },
    {
      "provision_ref": "art3",
      "section": "3",
      "title": "3 straipsnis. 448 straipsnio pakeitimas",
      "content": "Pakeisti 448 straipsnį ir jį išdėstyti taip:\n\n„448 straipsnis. Keleivių vežimo keleiviniu kelių transportu taisyklių ir keleivinio kelių transporto keleivių teisių pažeidimas\n\n1. Keleivių vežimas reguliariaisiais reisais nesilaikant tvarkaraščio\nužtraukia baudą vairuotojams nuo penkiasdešimt iki vieno šimto eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo vieno šimto iki dviejų šimtų eurų.\n\n2. Keleivių vežimas reguliariaisiais reisais nukrypstant nuo nurodyto maršruto\nužtraukia baudą vairuotojams nuo vieno šimto iki dviejų šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo dviejų šimtų iki penkių šimtų eurų.\n\n3. Keleivių vežimas pažeidžiant keleivių vežimo vežėjo sąskaita reikalavimus\nužtraukia baudą vairuotojams nuo vieno šimto iki dviejų šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo penkių šimtų iki septynių šimtų eurų.\n\n4. Keleivių vežimas specialiais reisais nepateikus specialios keleivių grupės vežimo sutarties ar vežėjo ir vežimo paslaugos užsakovo suderinto eismo tvarkaraščio\nužtraukia baudą vairuotojams nuo dviejų šimtų iki keturių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo septynių šimtų iki vieno tūkstančio keturių šimtų eurų.\n\n5. Keleivių vežimas užsakomaisiais reisais nepateikus keleivių vežimo sutarties arba jeigu jos turinys neatitinka nustatytų reikalavimų, arba nepateikus keleivių vežimo lapo, teikiamos turizmo paslaugos aprašymo ar turizmo paslaugos apmokėjimą įrodančio dokumento\nužtraukia baudą vairuotojams nuo dviejų šimtų iki keturių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo septynių šimtų iki vieno tūkstančio keturių šimtų eurų.\n\n6. Keleivių vežimas reguliariaisiais reisais neturint galiojančio leidimo\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo septynių šimtų iki vieno tūkstančio keturių šimtų eurų.\n\n7. Keleivių vežimas reguliariaisiais reisais neturint galiojančios licencijos (licencijos kopijos)\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo dviejų tūkstančių iki trijų tūkstančių eurų.\n\n8. Šio straipsnio 7 dalyje numatytas administracinis nusižengimas, padarytas pakartotinai,\nužtraukia baudą vairuotojams nuo penkių šimtų iki septynių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, – nuo trijų tūkstančių iki trijų tūkstančių penkių šimtų eurų.\n\n9. Keleivių vežimas pažeidžiant kabotažo taisykles\nužtraukia baudą vairuotojams nuo vieno tūkstančio penkių šimtų iki dviejų tūkstančių eurų.\n\n10. Keleivinių kelių transporto priemonių važiavimas tarptautiniais maršrutais pažeidžiant Lietuvos Respublikos tarptautinių sutarčių sąlygas, be kelionės leidimo arba kai pateiktas kelionės leidimas neatitinka važiavimo pobūdžio, arba nėra užpildytas, arba užpildytas neteisingai\nužtraukia baudą vairuotojams nuo dviejų tūkstančių iki trijų tūkstančių eurų.\n\n11. Šio straipsnio 10 dalyje numatytas administracinis nusižengimas, padarytas pakartotinai,\nužtraukia baudą vairuotojams nuo trijų tūkstančių iki trijų tūkstančių penkių šimtų eurų.“"
    },
    {
      "provision_ref": "art4",
      "section": "4",
      "title": "4 straipsnis. 450 straipsnio pakeitimas",
      "content": "Pakeisti 450 straipsnį ir jį išdėstyti taip:\n\n„450 straipsnis. Krovinių vežimo kelių transporto priemonėmis taisyklių pažeidimas\n\n1. Krovinių vežimas turint neužpildytą krovinio vežimo dokumentą ar krovinio vežimo dokumentą, kuriame nėra nurodytos visos privalomos informacijos, kai nėra šio kodekso 214 straipsnyje numatytų administracinių nusižengimų požymių,\nužtraukia baudą vairuotojams nuo penkiasdešimt iki vieno šimto eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo vieno šimto iki dviejų šimtų eurų.\n\n2. Krovinių vežimas neturint krovinio vežimo dokumento arba pateikus faktinių krovinio vežimo aplinkybių neatitinkantį krovinio vežimo dokumentą, kai nėra šio kodekso 214 straipsnyje numatytų administracinių nusižengimų požymių,\nužtraukia baudą vairuotojams nuo vieno šimto iki dviejų šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo penkių šimtų iki septynių šimtų eurų.\n\n3. Krovinių vežimas pažeidžiant krovinių vežimo savo sąskaita reikalavimus\nužtraukia baudą vairuotojams nuo vieno šimto iki dviejų šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo penkių šimtų iki septynių šimtų eurų.\n\n4. Kelių transporto priemonių vairavimas, kai vairuotojai neturi galiojančio vairuotojo liudijimo,\nužtraukia baudą vairuotojams nuo dviejų šimtų iki keturių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo septynių šimtų iki vieno tūkstančio keturių šimtų eurų.\n\n5. Krovinių vežimas kelių transporto priemonėmis, kai vairuotojai neturi komandiravimo deklaracijos,\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo septynių šimtų iki vieno tūkstančio keturių šimtų eurų.\n\n6. Krovinių vežimas kelių transporto priemone neturint galiojančios licencijos (licencijos kopijos)\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo dviejų tūkstančių iki trijų tūkstančių eurų.\n\n7. Šio straipsnio 6 dalyje numatytas administracinis nusižengimas, padarytas pakartotinai,\nužtraukia baudą vairuotojams nuo penkių šimtų iki septynių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, – nuo trijų tūkstančių iki trijų tūkstančių penkių šimtų eurų.\n\n8. Krovinių pateikimas vežti ir (ar) pakrovimas neįsitikinus, kad vežėjas turi licenciją vežti krovinius,\nužtraukia baudą vežti krovinius pateikusiems siuntėjams arba krovinių krovimo į transporto priemones (ant transporto priemonių) darbus atlikusių juridinių asmenų vadovams ar kitiems jų paskirtiems atsakingiems asmenims nuo penkių šimtų šešiasdešimt iki devynių šimtų eurų.\n\n9. Krovinių pateikimas vežti ir (ar) pakrovimas neįsitikinus, kad užsienio šalies vežėjo kelių transporto priemonės vairuotojas turi važiavimo pobūdį atitinkantį kelionės leidimą ir jis yra teisingai užpildytas,\nužtraukia baudą siuntėjams arba krovinių krovimo į kelių transporto priemones (ant transporto priemonių) darbus atlikusių juridinių asmenų vadovams ar kitiems jų paskirtiems atsakingiems asmenims nuo penkių šimtų šešiasdešimt iki devynių šimtų eurų.\n\n10. Šio straipsnio 9 dalyje numatytas administracinis nusižengimas, padarytas pakartotinai,\nužtraukia baudą siuntėjų arba krovinių krovimo į kelių transporto priemones (ant kelių transporto priemonių) darbus atlikusių juridinių asmenų vadovams ar kitiems jų paskirtiems atsakingiems asmenims nuo devynių šimtų iki vieno tūkstančio penkių šimtų eurų.\n\n11. Krovinių pateikimas vežti ar pakrovimas neįsitikinus, kad komandiruotas į Lietuvos Respublikos teritoriją užsienio šalies vairuotojas turi komandiravimo deklaracijos kopiją,\nužtraukia baudą siuntėjams ar ekspeditoriams arba krovinių krovimo į kelių transporto priemones (ant kelių transporto priemonių) darbus atlikusių juridinių asmenų vadovams ar kitiems jų paskirtiems atsakingiems asmenims nuo penkių šimtų šešiasdešimt iki devynių šimtų eurų.\n\n12. Šio straipsnio 11 dalyje numatytas administracinis nusižengimas, padarytas pakartotinai,\nužtraukia baudą siuntėjams ar ekspeditoriams arba krovinių krovimo į kelių transporto priemones (ant kelių transporto priemonių) darbus atlikusių juridinių asmenų vadovams ar kitiems jų paskirtiems atsakingiems asmenims nuo devynių šimtų iki vieno tūkstančio šešių šimtų eurų.\n\n13. Įvairiarūšio vežimo operacijų metu krovinių pateikimas vežti neįteikiant vežėjams vežamo konteinerio arba nuimamojo kėbulo masės deklaracijos\nužtraukia baudą ekspeditoriams nuo penkių šimtų šešiasdešimt iki devynių šimtų eurų.\n\n14. Kelių transporto priemonių negrąžinimas per nustatytą terminą į vežėjo registracijos šalį\nužtraukia baudą juridinių asmenų vadovams ar kitiems atsakingiems asmenims, kuriems pavesta vadovauti krovinių vežimo veiklai, nuo penkių šimtų šešiasdešimt iki devynių šimtų eurų.\n\n15. Kelių transporto priemonių vairuotojų grįžimo į vežėjo registracijos šalį ar į savo gyvenamąją vietą neužtikrinimas\nužtraukia baudą juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, nuo penkių šimtų šešiasdešimt iki devynių šimtų eurų.\n\n16. Krovinių vežimas pažeidžiant kabotažo taisykles\nužtraukia baudą vairuotojams nuo vieno tūkstančio penkių šimtų iki dviejų tūkstančių eurų.\n\n17. Užsienio šalies vežėjo kelių transporto priemonių važiavimas tarptautiniais maršrutais pažeidžiant Lietuvos Respublikos tarptautinių sutarčių sąlygas, be kelionės leidimo arba kai pateiktas kelionės leidimas neatitinka važiavimo pobūdžio, arba nėra užpildytas, arba užpildytas neteisingai, arba kai kelionės leidimo duomenys (leidimo numeris ir jo rūšis) neįvesti į Valstybinės reikšmės kelių eismo informacinę sistemą,\nužtraukia baudą vairuotojams nuo dviejų tūkstančių iki trijų tūkstančių eurų.\n\n18. Šio straipsnio 17 dalyje numatytas administracinis nusižengimas, padarytas pakartotinai,\nužtraukia baudą vairuotojams nuo trijų tūkstančių iki trijų tūkstančių penkių šimtų eurų.“"
    },
    {
      "provision_ref": "art5",
      "section": "5",
      "title": "5 straipsnis. 451 straipsnio pakeitimas",
      "content": "Pakeisti 451 straipsnį ir jį išdėstyti taip:\n\n„451 straipsnis. Kelių transporto priemonių vairuotojams nustatytos vairavimo trukmės viršijimas\n\n1. Nustatytos kasdienės arba pailgintos kasdienės vairavimo trukmės viršijimas mažiau kaip viena valanda\nužtraukia įspėjimą arba baudą vairuotojams nuo penkiasdešimt iki septyniasdešimt eurų.\n\n2. Nustatytos kasdienės arba pailgintos kasdienės vairavimo trukmės viršijimas daugiau kaip viena valanda, bet mažiau kaip dviem valandomis,\nužtraukia baudą vairuotojams nuo septyniasdešimt iki vieno šimto eurų.\n\n3. Nustatytos kasdienės vairavimo trukmės viršijimas daugiau kaip dviem valandomis, bet ne daugiau kaip keturiomis valandomis trisdešimt minučių, arba pailgintos kasdienės vairavimo trukmės viršijimas daugiau kaip dviem valandomis, bet mažiau kaip penkiomis valandomis,\nužtraukia baudą vairuotojams nuo vieno šimto iki dviejų šimtų eurų.\n\n4. Nustatytos kasdienės vairavimo trukmės viršijimas daugiau kaip keturiomis valandomis trisdešimt minučių arba pailgintos kasdienės vairavimo trukmės viršijimas daugiau kaip penkiomis valandomis, arba kai poilsio ar pertraukos trukmė per dvidešimt keturias valandas yra mažesnė kaip keturios valandos trisdešimt minučių,\nužtraukia baudą vairuotojams nuo dviejų šimtų iki trijų šimtų penkiasdešimt eurų.\n\n5. Nustatytos vairavimo trukmės per vieną savaitę viršijimas mažiau kaip keturiomis valandomis arba per dvi iš eilės savaites – mažiau kaip dešimt valandų\nužtraukia įspėjimą arba baudą vairuotojams nuo penkiasdešimt iki septyniasdešimt eurų.\n\n6. Nustatytos vairavimo trukmės per vieną savaitę viršijimas daugiau kaip keturiomis valandomis, bet ne daugiau kaip devyniomis valandomis, arba per dvi savaites iš eilės – daugiau kaip dešimt valandų, bet mažiau kaip penkiolika valandų,\nužtraukia baudą vairuotojams nuo septyniasdešimt iki vieno šimto penkiasdešimt eurų.\n\n7. Nustatytos vairavimo trukmės per vieną savaitę viršijimas daugiau kaip devyniomis valandomis, bet mažiau kaip keturiolika valandų, arba per dvi savaites iš eilės – daugiau kaip penkiolika valandų, bet mažiau kaip dvidešimt dviem valandomis trisdešimt minučių,\nužtraukia baudą vairuotojams nuo vieno šimto penkiasdešimt iki dviejų šimtų penkiasdešimt eurų.\n\n8. Nustatytos vairavimo trukmės per vieną savaitę viršijimas daugiau kaip keturiolika valandų arba per dvi savaites iš eilės – dvidešimt dviem valandomis trisdešimt minučių ir daugiau\nužtraukia baudą vairuotojams nuo dviejų šimtų penkiasdešimt iki trijų šimtų penkiasdešimt eurų.\n\n9. Nustatytos nepertraukiamo vairavimo trukmės viršijimas mažiau kaip trisdešimt minučių\nužtraukia įspėjimą arba baudą vairuotojams nuo penkiasdešimt iki septyniasdešimt eurų.\n\n10. Nustatytos nepertraukiamo vairavimo trukmės viršijimas daugiau kaip trisdešimt minučių, bet mažiau kaip viena valanda trisdešimt minučių,\nužtraukia baudą vairuotojams nuo septyniasdešimt iki vieno šimto dvidešimt eurų.\n\n11. Nustatytos nepertraukiamo vairavimo trukmės viršijimas daugiau kaip viena valanda trisdešimt minučių\nužtraukia baudą vairuotojams nuo vieno šimto penkiasdešimt iki trijų šimtų eurų.\n\n12. Nustatytos nepertraukiamo vairavimo trukmės nuo dvidešimt antros valandos iki šeštos valandos, kai vairuojama be porininko, viršijimas mažiau kaip viena valanda trisdešimt minučių\nužtraukia baudą vairuotojams nuo septyniasdešimt iki vieno šimto dvidešimt eurų.\n\n13. Nustatytos nepertraukiamo vairavimo trukmės nuo dvidešimt antros valandos iki šeštos valandos, kai vairuojama be porininko, viršijimas daugiau kaip viena valanda trisdešimt minučių\nužtraukia baudą vairuotojams nuo vieno šimto dvidešimt iki dviejų šimtų eurų.“"
    },
    {
      "provision_ref": "art6",
      "section": "6",
      "title": "6 straipsnis. 452 straipsnio pakeitimas",
      "content": "Pakeisti 452 straipsnį ir jį išdėstyti taip:\n\n„452 straipsnis. Kelių transporto priemonių vairuotojams nustatyto kasdienio arba kassavaitinio poilsio laiko trūkumas arba netinkamas poilsio laiko suskirstymas\n\n1. Nustatyto kasdienio poilsio laiko trūkumas arba sutrumpinto kasdienio poilsio laiko trūkumas, kai trūksta ne daugiau kaip vienos valandos,\nužtraukia įspėjimą arba baudą vairuotojams nuo penkiasdešimt iki septyniasdešimt eurų.\n\n2. Nustatyto kasdienio poilsio laiko trūkumas, kai trūksta daugiau kaip vienos valandos, bet ne daugiau kaip dviejų valandų trisdešimt minučių, arba sutrumpinto kasdienio poilsio laiko trūkumas, kai trūksta daugiau kaip vienos valandos, bet ne daugiau kaip dviejų valandų,\nužtraukia baudą vairuotojams nuo septyniasdešimt iki vieno šimto dvidešimt eurų.\n\n3. Nustatyto kasdienio poilsio laiko trūkumas, kai trūksta daugiau kaip dviejų valandų trisdešimt minučių, arba sutrumpinto kasdienio poilsio laiko trūkumas, kai trūksta daugiau kaip dviejų valandų,\nužtraukia baudą vairuotojams nuo vieno šimto penkiasdešimt iki trijų šimtų eurų.\n\n4. Nustatyto kasdienio poilsio laiko, suskirstyto nustatyta tvarka, trūkumas, kai trūksta ne daugiau kaip vienos valandos,\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n5. Nustatyto kasdienio poilsio laiko, suskirstyto nustatyta tvarka, trūkumas, kai trūksta daugiau kaip vienos valandos, bet ne daugiau kaip dviejų valandų,\nužtraukia baudą vairuotojams nuo devyniasdešimt iki vieno šimto dvidešimt eurų.\n\n6. Nustatyto kasdienio poilsio laiko, suskirstyto nustatyta tvarka, trūkumas, kai trūksta daugiau kaip dviejų valandų,\nužtraukia baudą vairuotojams nuo vieno šimto dvidešimt iki dviejų šimtų eurų.\n\n7. Nustatyto kasdienio poilsio laiko dirbant su porininku trūkumas, kai trūksta ne daugiau kaip vienos valandos,\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n8. Nustatyto kasdienio poilsio laiko dirbant su porininku trūkumas, kai trūksta daugiau kaip vienos valandos, bet ne daugiau kaip dviejų valandų,\nužtraukia baudą vairuotojams nuo devyniasdešimt iki vieno šimto dvidešimt eurų.\n\n9. Nustatyto kasdienio poilsio laiko dirbant su porininku trūkumas, kai trūksta daugiau kaip dviejų valandų,\nužtraukia baudą vairuotojams nuo vieno šimto dvidešimt iki dviejų šimtų eurų.\n\n10. Nustatyto kassavaitinio poilsio laiko trūkumas, kai trūksta ne daugiau kaip trijų valandų, arba sutrumpinto kassavaitinio poilsio laiko trūkumas, kai trūksta ne daugiau kaip dviejų valandų,\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n11. Nustatyto kassavaitinio poilsio laiko trūkumas, kai trūksta daugiau kaip trijų valandų, bet ne daugiau kaip devynių valandų, arba sutrumpinto kassavaitinio poilsio laiko trūkumas, kai trūksta daugiau kaip dviejų valandų, bet ne daugiau kaip keturių valandų,\nužtraukia baudą vairuotojams nuo devyniasdešimt iki vieno šimto dvidešimt eurų.\n\n12. Nustatyto kassavaitinio poilsio laiko trūkumas, kai trūksta daugiau kaip devynių valandų, arba sutrumpinto kassavaitinio poilsio laiko trūkumas, kai trūksta daugiau kaip keturių valandų,\nužtraukia baudą vairuotojams nuo vieno šimto dvidešimt iki dviejų šimtų eurų.\n\n13. Nustatytų šešių iš eilės dvidešimt keturių valandų poilsio laikotarpių viršijimas mažiau kaip trimis valandomis po ankstesnio kassavaitinio poilsio laikotarpio\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n14. Nustatytų šešių iš eilės dvidešimt keturių valandų poilsio laikotarpių viršijimas daugiau kaip trimis valandomis, bet mažiau kaip dvylika valandų, po ankstesnio kassavaitinio poilsio laikotarpio\nužtraukia baudą vairuotojams nuo devyniasdešimt iki vieno šimto dvidešimt eurų.\n\n15. Nustatytų šešių iš eilės dvidešimt keturių valandų poilsio laikotarpių viršijimas dvylika valandų ir daugiau po ankstesnio kassavaitinio poilsio laikotarpio\nužtraukia baudą vairuotojams nuo vieno šimto dvidešimt iki dviejų šimtų eurų.\n\n16. Nustatytų dvylikos iš eilės dvidešimt keturių valandų poilsio laikotarpių viršijimas mažiau kaip trimis valandomis po ankstesnio kassavaitinio poilsio laikotarpio\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n17. Nustatytų dvylikos iš eilės dvidešimt keturių valandų poilsio laikotarpių viršijimas daugiau kaip trimis valandomis, bet mažiau kaip dvylika valandų, po ankstesnio kassavaitinio poilsio laikotarpio\nužtraukia baudą vairuotojams nuo devyniasdešimt iki vieno šimto dvidešimt eurų.\n\n18. Nustatytų dvylikos iš eilės dvidešimt keturių valandų poilsio laikotarpių viršijimas dvylika valandų ir daugiau po ankstesnio kassavaitinio poilsio laikotarpio\nužtraukia baudą vairuotojams nuo vieno šimto dvidešimt iki dviejų šimtų eurų.\n\n19. Po dvylikos iš eilės dvidešimt keturių valandų poilsio laikotarpių nustatyto kassavaitinio poilsio laiko trūkumas, kai trūksta daugiau kaip dviejų valandų, bet mažiau kaip keturių valandų,\nužtraukia baudą vairuotojams nuo vieno šimto iki vieno šimto penkiasdešimt eurų.\n\n20. Po dvylikos iš eilės dvidešimt keturių valandų poilsio laikotarpių nustatyto kassavaitinio poilsio laiko trūkumas, kai trūksta keturių valandų ir daugiau,\nužtraukia baudą vairuotojams nuo vieno šimto penkiasdešimt iki trijų šimtų eurų.\n\n21. 2020 m. liepos 15 d. Europos Parlamento ir Tarybos reglamente (ES) 2020/1054, kuriuo iš dalies keičiami Reglamentas (EB) Nr. 561/2006, kiek tai susiję su būtiniausiais reikalavimais dėl maksimalios kasdienio bei kassavaitinio vairavimo trukmės, minimalių pertraukų ir kasdienio bei kassavaitinio poilsio laikotarpių, ir Reglamentas (ES) Nr. 165/2014, kiek tai susiję su vietos nustatymu tachografais, nustatytų reikalavimų dėl kelių transporto priemonių vairuotojų normalaus kassavaitinio poilsio laiko ir bet kokio ilgiau kaip keturiasdešimt penkias valandas trunkančio kassavaitinio poilsio laiko pažeidimas\nužtraukia baudą vairuotojams nuo vieno šimto penkiasdešimt iki trijų šimtų eurų.“"
    },
    {
      "provision_ref": "art7",
      "section": "7",
      "title": "7 straipsnis. 453 straipsnio pakeitimas",
      "content": "Pakeisti 453 straipsnį ir jį išdėstyti taip:\n\n„453 straipsnis. Mobiliųjų kelių transporto darbuotojų darbo laiko ir jo apskaitos pažeidimai\n\n1. Nustatyto nepertraukiamo darbo laiko viršijimas mažiau kaip trisdešimt minučių\nužtraukia įspėjimą arba baudą vairuotojams nuo penkiasdešimt iki septyniasdešimt eurų.\n\n2. Nustatyto nepertraukiamo darbo laiko viršijimas daugiau kaip trisdešimt minučių, bet mažiau kaip viena valanda trisdešimt minučių,\nužtraukia baudą vairuotojams nuo septyniasdešimt iki devyniasdešimt eurų.\n\n3. Nustatyto nepertraukiamo darbo laiko viršijimas viena valanda trisdešimt minučių ir daugiau\nužtraukia baudą vairuotojams nuo devyniasdešimt iki vieno šimto penkiasdešimt eurų.\n\n4. Nustatyto nepertraukiamo darbo laiko nakties metu viršijimas mažiau kaip viena valanda trisdešimt minučių\nužtraukia įspėjimą arba baudą vairuotojams nuo septyniasdešimt iki devyniasdešimt eurų.\n\n5. Nustatyto nepertraukiamo darbo laiko nakties metu viršijimas viena valanda trisdešimt minučių ir daugiau\nužtraukia baudą vairuotojams nuo devyniasdešimt iki vieno šimto penkiasdešimt eurų.\n\n6. Vidutinio arba maksimalaus savaitės darbo laiko viršijimas mažiau kaip keturiomis valandomis\nužtraukia įspėjimą arba baudą vairuotojams nuo trisdešimt iki septyniasdešimt eurų.\n\n7. Vidutinio arba maksimalaus savaitės darbo laiko viršijimas daugiau kaip keturiomis valandomis, bet mažiau kaip devyniomis valandomis,\nužtraukia baudą vairuotojams nuo septyniasdešimt iki vieno šimto penkiasdešimt eurų.\n\n8. Vidutinio arba maksimalaus savaitės darbo laiko viršijimas daugiau kaip devyniomis valandomis, bet mažiau kaip keturiolika valandų,\nužtraukia baudą vairuotojams nuo vieno šimto penkiasdešimt iki dviejų šimtų penkiasdešimt eurų.\n\n9. Vidutinio arba maksimalaus savaitės darbo laiko viršijimas keturiolika valandų ir daugiau\nužtraukia baudą vairuotojams nuo dviejų šimtų penkiasdešimt iki trijų šimtų penkiasdešimt eurų.\n\n10. Keleivių vežimas reguliariaisiais reisais kelių transporto priemonėmis, kuriose neprivalo būti įrengti tachografai, naudojant vairuotojų darbo (pamainų) grafikus ir eismo tvarkaraščius, kuriuose nenurodyta visa privaloma informacija,\nužtraukia baudą juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, nuo penkių šimtų iki vieno tūkstančio eurų.\n\n11. Keleivių vežimas reguliariaisiais reisais kelių transporto priemonėmis, kuriose neprivalo būti įrengti tachografai, neturint vairuotojo darbo (pamainų) grafikų ir eismo tvarkaraščių\nužtraukia baudą juridinių asmenų vadovams ar kitiems atsakingiems asmenims, kuriems pavesta vadovauti keleivių vežimo veiklai, nuo devynių šimtų iki vieno tūkstančio septynių šimtų eurų.\n\n12. Šiame straipsnyje vartojama sąvoka „mobilieji kelių transporto darbuotojai“ suprantama taip, kaip ji apibrėžta 2002 m. kovo 11 d. Europos Parlamento ir Tarybos direktyvoje 2002/15/EB dėl asmenų, kurie verčiasi mobiliąja kelių transporto veikla, darbo laiko organizavimo“."
    },
    {
      "provision_ref": "art8",
      "section": "8",
      "title": "8 straipsnis. 454 straipsnio pakeitimas",
      "content": "Pakeisti 454 straipsnį ir jį išdėstyti taip:\n\n„454 straipsnis. Vairuotojo kortelių ir kelių transporto priemonėse sumontuotų tachografų naudojimo pažeidimai\n\n1. Netinkamų registracijos lapų naudojimas arba vairuotojo kortelės įdėjimas į kitai kortelei skirtą angą (kai dirbama su porininku)\nužtraukia baudą vairuotojams nuo dviejų šimtų iki trijų šimtų eurų.\n\n2. Daugiau kaip vienos vairuotojo kortelės turėjimas ir (ar) naudojimas\nužtraukia baudą vairuotojams nuo trijų šimtų iki penkių šimtų eurų.\n\n3. Netinkamas analoginių tachografų perjungimo mechanizmų naudojimas arba privalomų duomenų nefiksavimas ar ne visų privalomų duomenų fiksavimas rankiniu būdu, kai tachografas netinkamas naudoti (nefiksuoja duomenų),\nužtraukia baudą vairuotojams nuo trijų šimtų iki penkių šimtų eurų.\n\n4. Netinkamas tachografo registracijos lapų ar vairuotojo kortelių naudojimas arba suteptų ar apgadintų tachografo registracijos lapų naudojimas ar vairuotojo kortelių naudojimas, kai juose esantys duomenys yra neįskaitomi,\nužtraukia baudą vairuotojams nuo trijų šimtų iki penkių šimtų eurų.\n\n5. Privalomų pateikti vairuotojų veiklos duomenų ar vairuotojo kortelių nepateikimas\nužtraukia baudą vairuotojams nuo trijų šimtų iki penkių šimtų eurų.\n\n6. Valstybių simbolių nebuvimas pradedant ar baigiant dienos darbą arba kertant valstybių sienas\nužtraukia baudą vairuotojams nuo trijų šimtų iki penkių šimtų eurų.\n\n7. Kelių transporto priemonėse įrengtų ir (ar) naudojamų tachografų, nepatikrintų tachografų dirbtuvėse (neatlikus metrologinės patikros), naudojimas arba netinkamai veikiančių (turinčių gedimų) arba remontuotų ne tachografų dirbtuvėse tachografų naudojimas, arba netinkamų tachografų naudojamas\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo aštuonių šimtų iki vieno tūkstančio šešių šimtų eurų.\n\n8. Tinkamo tipo tachografų neįrengimas kelių transporto priemonėse arba nenaudojimas\nužtraukia baudą vairuotojams nuo trijų šimtų penkiasdešimt iki šešių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo devynių šimtų iki vieno tūkstančio septynių šimtų eurų.\n\n9. Vairavimas nenaudojant vairuotojo kortelės arba naudojant suklastotą, kitam asmeniui išduotą ar apgaulės būdu gautą vairuotojo kortelę\nužtraukia baudą vairuotojams nuo trijų šimtų penkiasdešimt iki šešių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo devynių šimtų iki vieno tūkstančio septynių šimtų eurų.\n\n10. Vairuotojo kortelių turėtojų pareigų nevykdymas, kai dėl to buvo padaryti šio straipsnio 9 dalyje numatyti pažeidimai,\nužtraukia baudą vairuotojo kortelės turėtojui nuo trijų šimtų penkiasdešimt iki šešių šimtų eurų.\n\n11. Kelių transporto priemonėse įrengtų ir (ar) naudojamų tachografų, kurie pritaikyti tachografo fiksuojamiems ir saugomiems duomenims pakeisti (klastoti), naudojimas arba kelių transporto priemonėse įrengtos ir (ar) naudojamos įrangos, turinčios įtakos tinkamam tachografų veikimui ir (ar) galinčios pakeisti (klastoti) ar slėpti tachografų fiksuojamus ir saugomus duomenis, naudojimas, taip pat tachografo registracijos lapuose, tachografuose ir (ar) vairuotojo kortelėje esančių duomenų pakeitimas (klastojimas), tikrovės neatitinkančių duomenų įrašymas į registracijos lapus ar blankus, naudojamus vairuotojų veiklos duomenims patvirtinti,\nužtraukia baudą vairuotojams nuo trijų šimtų penkiasdešimt iki šešių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo devynių šimtų iki vieno tūkstančio septynių šimtų eurų.“"
    },
    {
      "provision_ref": "art9",
      "section": "9",
      "title": "9 straipsnis. 456 straipsnio pakeitimas",
      "content": "Pakeisti 456 straipsnį ir jį išdėstyti taip:\n\n„456 straipsnis. Greičio ribojimo prietaisų (ar sistemų) įrengimo ir naudojimo pažeidimai\n\n1. Kelių transporto priemonių, kuriose greičio ribojimo prietaisai (ar sistema) įrengti ne tachografų dirbtuvėse ar ne transporto priemonės gamintojo gamykloje, eksploatavimas\nužtraukia baudą vairuotojams nuo dviejų šimtų iki keturių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo aštuonių šimtų iki vieno tūkstančio šešių šimtų eurų.\n\n2. Kelių transporto priemonių, kuriose įrengti greičio ribojimo prietaisai (ar sistema) neatitinka keliamų reikalavimų, eksploatavimas\nužtraukia baudą vairuotojams nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo aštuonių šimtų iki vieno tūkstančio šešių šimtų eurų.\n\n3. Kelių transporto priemonių, kuriose pagal konstrukciją neįrengti greičio ribojimo prietaisai (ar sistema) arba įrengti greičio ribojimo prietaisai (ar sistema) neveikia ar yra pritaikyti duomenims klastoti, arba įrengti įtaisai, kuriais galima klastoti greičio ribojimo prietaisų (ar sistemos) duomenis, eksploatavimas\nužtraukia baudą vairuotojams nuo keturių šimtų penkiasdešimt iki šešių šimtų eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo devynių šimtų iki vieno tūkstančio septynių šimtų eurų.“"
    },
    {
      "provision_ref": "art10",
      "section": "10",
      "title": "10 straipsnis. 459 straipsnio pakeitimas",
      "content": "1. Pakeisti 459 straipsnio 6 dalį ir ją išdėstyti taip:\n\n„6. Važiavimas be leidimo kelių transporto priemonėmis (jų junginiais) viršijant didžiausiąją leidžiamąją ašies (ašių) apkrovą daugiau kaip 4 tonomis ir (ar) didžiausiąją leidžiamąją masę daugiau kaip 8 tonomis arba atsisakymas ar vengimas pasverti transporto priemonę ir (ar) sąlygų patikrinti transporto priemonės (jų junginio) matmenis ir (ar) ašies (ašių) apkrovą ir (ar) masę nesudarymas\nužtraukia baudą vairuotojams nuo devynių šimtų iki dviejų tūkstančių eurų ir juridinių asmenų vadovams ar kitiems atsakingiems asmenims, kuriems pavesta vadovauti krovinių ar keleivių vežimo veiklai, – nuo vieno tūkstančio vieno šimto penkiasdešimt iki trijų tūkstančių penkių šimtų eurų.“\n\n2. Pakeisti 459 straipsnio 10 dalį ir ją išdėstyti taip:\n\n„10. Krovinių pateikimas vežti kelių transporto priemonėmis (jų junginiais), kai viršijama didžiausioji leidžiamoji ašies (ašių) apkrova ir (ar) didžiausioji leidžiamoji masė arba viršijami leidžiami kelių transporto priemonės (jų junginių) matmenys, neįsitikinus, kad gautas kelio savininko ar jo įgalioto asmens leidimas vežti tokius krovinius,\nužtraukia baudą vežti krovinius pateikusiems asmenims, juridinių asmenų vadovams ar kitiems atsakingiems asmenims (siuntėjams) nuo penkių šimtų šešiasdešimt iki devynių šimtų eurų.“"
    },
    {
      "provision_ref": "art11",
      "section": "11",
      "title": "11 straipsnis. 463 straipsnio pakeitimas",
      "content": "Pakeisti 463 straipsnį ir jį išdėstyti taip:\n\n„463 straipsnis. Kelių naudotojo mokesčio ar kelių rinkliavos nesumokėjimas\n\nVažiavimas mokamais valstybinės reikšmės keliais kelių transporto priemonėmis nesumokėjus kelių naudotojo mokesčio ar kelių rinkliavos\n\nužtraukia baudą vairuotojams arba transporto priemonių savininkams (valdytojams) – fiziniams asmenims arba juridinių asmenų vadovams nuo septynių šimtų iki vieno tūkstančio eurų.“"
    },
    {
      "provision_ref": "art12",
      "section": "12",
      "title": "12 straipsnis. 589 straipsnio pakeitimas",
      "content": "1. Pakeisti 589 straipsnio 40 punktą ir jį išdėstyti taip:\n\n„40) Lietuvos Respublikos muitinės – dėl šio kodekso 47 straipsnio 3 dalyje, 49 straipsnio 5 dalyje, 63 straipsnio 6 dalyje, 64 straipsnyje, 65 straipsnio 3 dalyje, 66 straipsnio 5 dalyje, 69, 121, 122, 125 straipsniuose, 140 straipsnio 1, 2 dalyse, 141, 1411, 143, 173, 174, 176, 187, 208 straipsniuose, 209 straipsnio 1, 2, 3, 4, 5, 6, 7, 8 dalyse, 210, 211, 212, 213, 214, 215, 216, 217, 2171, 218, 219, 224 straipsniuose, 234 straipsnio 1 dalyje, 245 straipsnyje, 251 straipsnio 1, 2, 3, 5, 6, 7, 8, 9, 10, 11, 12, 13, 14, 15, 16, 17, 18, 19 dalyse, 284 straipsnio 5, 6 dalyse, 285 straipsnio 1 dalyje, 303 straipsnio 1, 2, 3 dalyse, 3042 straipsnio 2 dalyje, 308 straipsnio 6 dalyje, 3081 straipsnio 2, 3, 5, 7, 8 dalyse, 309 straipsnio 6, 9 dalyse, 310 straipsnio 12, 13 dalyse, 312 straipsnio 1, 3, 4 dalyse, 341 straipsnyje, 342 straipsnio 7, 8 dalyse, 408, 412 straipsniuose, 426 straipsnio 4 dalyje, 431 straipsnio 1, 2 dalyse, 436, 437 straipsniuose, 450 straipsnio 1, 2, 17, 18 dalyse, 459 straipsnio 4, 5, 6, 9 dalyse, 463, 464, 475, 504, 505 straipsniuose, 506 straipsnio 4, 41 dalyse, 508, 5101, 515 straipsniuose numatytų administracinių nusižengimų;“.\n\n2. Pakeisti 589 straipsnio 49 punktą ir jį išdėstyti taip:\n\n„49) policijos – dėl šio kodekso 45 straipsnio 4 dalyje, 46 straipsnio 3 dalyje, 48, 62, 63, 65, 69, 71, 72, 73, 74 straipsniuose, 75 straipsnio 1 dalyje, 76, 77, 78, 80, 88, 89, 95 straipsniuose, 98 straipsnio 1 dalyje, 108, 109, 115, 122, 125, 127, 130, 131, 1311, 133, 134, 137, 142, 143, 150, 151, 152, 153, 154, 155, 159, 160, 161, 162, 163, 164, 166, 167, 168, 169, 170, 171 straipsniuose, 172 straipsnio 1, 2 dalyse, 173, 174, 176, 182, 183, 192, 206, 207, 208, 209, 2091, 214, 219, 220, 224, 225, 226, 227, 228, 229, 230, 231, 232, 233, 234, 2341, 2342 straipsniuose, 281 straipsnio 1, 2 dalyse, 282, 290, 307, 321, 336, 339, 340, 342, 346, 366, 367, 368 straipsniuose, 369 straipsnio 5, 6, 11, 12, 15, 16 dalyse, 414, 415, 416, 417, 420, 421, 422, 423, 424 straipsniuose, 426 straipsnio 1, 2, 3, 5 dalyse, 427, 428, 429, 430, 431, 432, 433 straipsniuose, 434 straipsnio 1, 3 dalyse, 436, 438 straipsniuose, 439 straipsnio 2 dalyje, 450 straipsnio 1, 2, 17, 18 dalyse, 451, 452, 454, 455, 456, 458, 459, 460, 461, 462, 463, 473, 474 straipsniuose, 479 straipsnio 3, 4 dalyse, 480 straipsnio 1 dalyje, 481, 482, 483, 484, 4841, 485, 486, 487, 488, 489, 490, 491, 492, 493, 494, 4941, 495 straipsniuose, 496 straipsnio 1, 2 dalyse, 506 straipsnio 1, 2, 4, 41, 5, 6 dalyse, 508, 5101, 511, 512, 513, 518, 519, 520, 521, 523, 524 straipsniuose, 526 straipsnio 3 dalyje, 527, 528, 530, 534, 535, 538, 540, 546, 553, 5551 straipsniuose numatytų administracinių nusižengimų;“.\n\n3. Pakeisti 589 straipsnio 55 punktą ir jį išdėstyti taip:\n\n„55) Valstybės sienos apsaugos tarnybos prie Vidaus reikalų ministerijos – dėl šio kodekso 45 straipsnio 4 dalyje, 46 straipsnio 3 dalyje, 47 straipsnio 3 dalyje, 65 straipsnio 3 dalyje, 115, 208 straipsniuose, 209 straipsnio 1, 2, 3, 4, 5, 6, 7, 8 dalyse, 214, 224, 256, 266 straipsniuose, 282 straipsnio 1 dalyje, 290 straipsnio 1 dalyje, 373 straipsnio 1 dalyje, 374 straipsnyje, 406 straipsnio 1, 2, 3, 5 dalyse, 408 straipsnyje, 410 straipsnio 1 dalyje, 415 straipsnyje, 416 straipsnio 1, 2, 3, 4, 5, 6 dalyse, 417 straipsnio 1, 2, 3, 4, 6, 7 dalyse, 420 straipsnio 1, 2 dalyse, 421, 422, 424 straipsniuose, 426 straipsnio 4 dalyje, 428 straipsnio 1 dalyje, 431 straipsnio 1, 2 dalyse, 432, 436, 438 straipsniuose, 439 straipsnio 2 dalyje, 450 straipsnio 1, 2, 17, 18 dalyse, 481, 484, 491 straipsniuose, 506 straipsnio 4, 41 dalyse, 508, 524 straipsniuose, 526 straipsnio 3 dalyje, 536, 537, 538, 539, 540, 541, 543 straipsniuose numatytų administracinių nusižengimų;“.\n\n4. Pakeisti 589 straipsnio 58 punktą ir jį išdėstyti taip:\n\n„58) Valstybinės darbo inspekcijos prie Socialinės apsaugos ir darbo ministerijos – dėl šio kodekso 471 straipsnyje, 72 straipsnio 3 dalyje, 95, 96, 961, 97, 98, 981, 99, 100, 101, 102, 103, 104, 105, 106, 127, 150, 224 straipsniuose, 234 straipsnio 4 dalyje, 308 straipsnio 1, 2, 11, 16, 19, 20, 21, 22 dalyse, 3081 straipsnio 4, 6, 7 dalyse, 3621 straipsnyje, 453 straipsnio 10, 11 dalyse, 455, 505, 507 straipsniuose, 542 straipsnio 2, 3 dalyse numatytų administracinių nusižengimų;“.\n\n5. Pakeisti 589 straipsnio 63 punktą ir jį išdėstyti taip:\n\n„63) Lietuvos transporto saugos administracijos – dėl šio kodekso 101 straipsnio 5, 6 dalyse, 139 straipsnio 1, 2, 3, 4, 5, 6 dalyse, 150, 256, 307 straipsniuose, 369 straipsnio 5, 6 dalyse, 370, 3701, 372, 373, 374, 375, 376, 377, 378, 379, 380, 381, 382, 383, 384, 385, 386, 387, 388, 389, 390, 391, 392, 393, 394, 395, 396, 397, 398 straipsniuose, 401 straipsnio 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 25, 26 dalyse, 402, 403, 404, 405, 406, 407, 409, 410, 411, 413 straipsniuose, 415 straipsnio 2 dalyje, 425 straipsnyje, 426 straipsnio 4 dalyje, 429 straipsnyje, 431 straipsnio 1, 2 dalyse, 434 straipsnio 1, 2, 3 dalyse, 435, 436, 437, 438, 439, 440, 441, 442, 443, 444, 445, 446, 447, 448, 449, 4491, 450, 451, 452, 453, 454, 455, 456, 457, 458 straipsniuose, 459 straipsnio 1, 2, 3, 4, 5, 6, 7, 9, 10 dalyse, 460, 461, 462, 463, 505, 507, 515 straipsniuose numatytų administracinių nusižengimų;“.\n\n6. Pakeisti 589 straipsnio 66 punktą ir jį išdėstyti taip:\n\n66) Valstybinės mokesčių inspekcijos – dėl šio kodekso 93, 95, 961, 99, 127, 132, 137, 143, 150, 151, 159, 160, 161, 162, 163, 164, 165, 166, 167, 168, 170, 172, 173, 174, 176, 180, 187, 188, 1881, 189, 190, 191, 192, 194, 1981, 205, 207 straipsniuose, 209 straipsnio 1, 2, 3, 4, 5, 6, 7, 8 dalyse, 214, 224, 3621, 431, 449, 4491 straipsniuose, 450 straipsnio 1, 2, 17, 18 dalyse, 505, 507, 546 straipsniuose numatytų administracinių nusižengimų;“.\n\n7. Pakeisti 589 straipsnio 82 punktą ir jį išdėstyti taip:\n\n„82) savivaldybių administracijų – dėl šio kodekso 45, 46, 48, 78, 114 straipsniuose, 144 straipsnio 1, 4, 5 dalyse, 148, 149, 150, 152, 153, 154, 155, 156, 166, 167, 168 straipsniuose, 205 straipsnio 7 dalyje, 223, 224 straipsniuose, 225 straipsnio 1 dalyje, 281, 290, 291, 292, 294, 295, 296, 297, 298, 319, 332 straipsniuose, 333 straipsnio 7 dalyje, 335, 336, 344, 346, 347, 348, 349, 350, 359, 360, 365, 366, 367, 368 straipsniuose, 369 straipsnio 1, 2, 3, 4 dalyse, 371, 414 straipsniuose, 417 straipsnio 2 dalyje, 418, 419 straipsniuose, 426 straipsnio 4 dalyje, 431 straipsnyje, 434 straipsnio 2 dalyje, 439, 446, 447 straipsniuose, 448 straipsnio 1, 2, 3, 4, 5, 6, 7, 8 dalyse, 449, 4491, 457, 459, 484, 4841, 485, 488, 491, 492, 497, 498, 499, 500, 501, 502, 503, 505, 5051, 507, 516, 5171, 5172, 5173, 5174, 518, 519, 526, 529, 530, 546, 549 straipsniuose numatytų administracinių nusižengimų;“.\n\n8. Pakeisti 589 straipsnio 83 punktą ir jį išdėstyti taip:\n\n„83) savivaldybių vykdomųjų institucijų įgaliotų įstaigų ar įmonių – dėl šio kodekso 224, 319 straipsniuose, 434 straipsnio 2 dalyje, 426 straipsnio 4 dalyje, 439, 446 straipsniuose, 448 straipsnio 1, 2, 3, 4, 5, 6, 7, 8 dalyse, 449, 4491, 457, 505 straipsniuose numatytų administracinių nusižengimų;“."
    },
    {
      "provision_ref": "art13",
      "section": "13",
      "title": "13 straipsnis. 611 straipsnio pakeitimas",
      "content": "1. Pakeisti 611 straipsnio 1 dalį ir ją išdėstyti taip:\n\n„1. Kai šio kodekso 264 straipsnio 1 ir 2 dalyse (transporto priemonių važiavimas ar stovėjimas pažeidžiant nustatytus reikalavimus), 278 straipsnio 2 dalyje, 282, 414 straipsniuose, 415 straipsnio 1 dalyje, 2 dalyje (transporto priemonių, kurios nustatyta tvarka neįregistruotos (neperregistruotos) arba be privalomosios techninės apžiūros, vairavimas), 6 ir 7 dalyse, 416, 417, 418, 419 straipsniuose, 420 straipsnio 1 dalyje, 421 straipsnyje, 431 straipsnio 1 ir 2 dalyse, 432 straipsnyje, 459 straipsnio 1, 4, 5, 6 ir 7 dalyse, 463 straipsnyje numatytas administracinis nusižengimas užfiksuotas ne asmens, įtariamo administracinio nusižengimo padarymu, akivaizdoje, administracinio nusižengimo protokolas su administraciniu nurodymu (tais atvejais, kai pagal šio kodekso 610 straipsnio 2 dalį administracinis nurodymas negali būti surašomas, – tik administracinio nusižengimo protokolas, o pagal šio kodekso 608 straipsnio 5 dalį – tik nutarimas) surašomas ir siunčiamas transporto priemonės savininkui (valdytojui), o jei transporto priemonės savininkas (valdytojas) juridinis asmuo, – dėl šio kodekso 463 straipsnyje numatyto administracinio nusižengimo protokolas su administraciniu nurodymu (tais atvejais, kai pagal šio kodekso 610 straipsnio 2 dalį administracinis nurodymas negali būti surašomas, – tik administracinio nusižengimo protokolas) surašomas ir siunčiamas juridinio asmens vadovui. Jei administracinį nusižengimą padarė kitas asmuo, transporto priemonės savininkas (valdytojas) turi per trisdešimt kalendorinių dienų nuo administracinio nusižengimo protokolo (nutarimo) išsiuntimo dienos pranešti institucijai (institucijos teritoriniam padaliniui), kurios pareigūnas nustatė administracinį nusižengimą, jos nurodytu būdu duomenis apie asmenį (vardą, pavardę, asmens kodą arba gimimo datą, gyvenamąją vietą, dokumento, suteikiančio teisę vairuoti transporto priemones, išdavimo datą, numerį ir dokumentą išdavusią instituciją), kuris administracinio nusižengimo padarymo metu valdė transporto priemonės savininkui (valdytojui) priklausančią transporto priemonę ar ja naudojosi, arba institucijai pareikalavus atvykti į instituciją (institucijos teritorinį padalinį), kurios pareigūnas nustatė administracinį nusižengimą. Transporto priemonės savininko (valdytojo) nurodytam asmeniui surašomas ir siunčiamas naujas administracinio nusižengimo protokolas su administraciniu nurodymu (tais atvejais, kai pagal šio kodekso 610 straipsnio 2 dalį administracinis nurodymas negali būti surašomas, – tik administracinio nusižengimo protokolas, o pagal šio kodekso 608 straipsnio 5 dalį – tik nutarimas), o transporto priemonės savininkui (valdytojui) surašytas administracinio nusižengimo protokolas su administraciniu nurodymu (ar tik administracinio nusižengimo protokolas) pripažįstamas negaliojančiu.“\n\n2. Pakeisti 611 straipsnio 2 dalį ir ją išdėstyti taip:\n\n„2. Kai transporto priemonės savininkas (valdytojas) yra juridinis asmuo, apie šio straipsnio 1 dalyje nurodytą administracinį nusižengimą, išskyrus dėl šio kodekso 463 straipsnyje numatyto administracinio nusižengimo, pranešama šio juridinio asmens vadovui. Juridinio asmens vadovas ar kitas atsakingas asmuo per tris darbo dienas nuo pranešimo apie administracinį nusižengimą gavimo dienos privalo pranešti duomenis apie asmenį (vardą, pavardę, asmens kodą arba gimimo datą, gyvenamąją vietą, dokumento, suteikiančio teisę vairuoti transporto priemones, išdavimo datą, numerį ir dokumentą išdavusią instituciją), kuris administracinio nusižengimo padarymo metu naudojosi transporto priemonės savininkui (valdytojui) priklausančia transporto priemone, o dėl šio kodekso 415 straipsnio 1 dalyje, 431 straipsnio 1 ir 2 dalyse ar 459 straipsnio 1, 4, 5, 6 ir 7 dalyse nurodyto administracinio nusižengimo – taip pat duomenis apie asmenį (vardą, pavardę, asmens kodą arba gimimo datą, gyvenamąją vietą), kuris administracinio nusižengimo padarymo metu buvo atsakingas už transporto priemonės, kuria padarytas nusižengimas, valdytojų civilinės atsakomybės privalomojo draudimo sutarties sudarymą arba už transporto priemonės savininkui (valdytojui) Saugaus eismo automobilių keliais įstatyme nustatytų reikalavimų vykdymą, ar atitinkamai apie asmenį (vardą, pavardę, asmens kodą arba gimimo datą, gyvenamąją vietą), kuriam administracinio nusižengimo padarymo metu buvo pavesta vadovauti krovinių ar keleivių vežimo veiklai. Šiam asmeniui surašomas ir siunčiamas administracinio nusižengimo protokolas su administraciniu nurodymu (tais atvejais, kai pagal šio kodekso 610 straipsnio 2 dalį administracinis nurodymas negali būti surašomas, – tik administracinio nusižengimo protokolas, o pagal šio kodekso 608 straipsnio 5 dalį – tik nutarimas). Juridinio asmens, kuris perdavė transporto priemonę naudoti pagal lizingo (finansinės nuomos), išperkamosios nuomos ar kitą sutartį (toliau – lizingo sutartis), vadovas ar kitas atsakingas asmuo privalo pranešti duomenis apie fizinį asmenį (vardą, pavardę, asmens kodą arba gimimo datą, gyvenamąją vietą) arba juridinį asmenį (juridinio asmens pavadinimą, kodą, buveinės adresą), kuriam pagal lizingo sutartį transporto priemonė perduota valdyti.“"
    },
    {
      "provision_ref": "art14",
      "section": "14",
      "title": "14 straipsnis. Kodekso priedo pakeitimas",
      "content": "Papildyti Kodekso priedą 1161 punktu:\n\n„1161. 2020 m. liepos 15 d. Europos Parlamento ir Tarybos direktyva (ES) 2020/1057, kuria nustatomos konkrečios su Direktyva 96/71/EB ir Direktyva 2014/67/ES susijusios kelių transporto vairuotojų komandiravimo taisyklės ir iš dalies keičiami Direktyva 2006/22/EB, kiek tai susiję su vykdymo užtikrinimo reikalavimais, ir Reglamentas (ES) Nr. 1024/2012.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas",
      "content": "Šis įstatymas įsigalioja 2022 m. rugpjūčio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_22e8434b6300497ea632831e6f9cdc06_end"
    }
  ],
  "definitions": []
}
