{
  "id": "lt-law-viii-846",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 49 ir 52 straipsnių pakeitimo įstatymas",
  "short_name": "VIII-846",
  "status": "in_force",
  "issued_date": "1998-07-02",
  "in_force_date": "1999-01-01",
  "url": "https://e-tar.lt/portal/lt/legalAct/TAR.420BA775E440",
  "provisions": [
    {
      "provision_ref": "art1",
      "section": "1",
      "title": "1 straipsnis. 49 straipsnio pakeitimas",
      "content": "49 straipsnio 2 dalį pripažinti netekusia galios, buvusias 3 ir 4 dalis laikyti atitinkamai 2 ir 3 dalimis ir šį straipsnį išdėstyti taip:\n\n„49 straipsnis. Pensijos nesumažinimo taisyklė\n\nJei perskaičiavus pensiją jos dydis sumažėja palyginti su ankstesniu dydžiu, pensininkui toliau mokama anksčiau paskirtoji indeksuota pensija toliau indeksuojant ją šio įstatymo 50 straipsnyje nustatyta tvarka.\n\nJei nustatoma sunkesnio invalidumo grupė asmeniui, kuriam buvo mokama neperskaičiuota invalidumo pensija pagal lengvesnio invalidumo grupę, šio asmens pageidavimu:\n\n1) skiriama invalidumo pensija pagal naują grupę ir naujus stažo bei draudžiamųjų pajamų duomenis, o 27 straipsnio pirmosios dalies 2 punkto reikalavimai netaikomi;\n\n2) skiriama invalidumo pensija pagal naują grupę ir pagal šio įstatymo įsigaliojimo metu pensijos byloje buvusius stažo ir uždarbio duomenis;\n\n3) toliau mokama neperskaičiuota invalidumo pensija pagal anksčiau turėtą grupę, indeksuojant ją 50 straipsnyje nustatyta tvarka.\n\nJei nustatoma lengvesnio invalidumo grupė asmeniui, kuriam buvo mokama neperskaičiuota invalidumo pensija pagal sunkesnio invalidumo grupę, šio asmens pageidavimu:\n\n1) skiriama invalidumo pensija pagal naują grupę ir naujus stažo bei draudžiamųjų pajamų duomenis, o 27 straipsnio pirmosios dalies 2 punkto reikalavimai netaikomi;\n\n2) šio įstatymo 40 straipsnio antrojoje dalyje nustatyta tvarka skiriama invalidumo pensija pagal naują grupę ir pagal šio įstatymo įsigaliojimo metu pensijos byloje buvusius stažo ir uždarbio duomenis;\n\n3) II grupės invalidui toliau mokama neperskaičiuota invalidumo pensija pagal anksčiau turėtą grupę, o III grupės invalidui toliau mokama pusė neperskaičiuotos invalidumo pensijos pagal anksčiau turėtą grupę, indeksuojant ją 50 straipsnio nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 52 straipsnio 2 dalies 7 ir 8 punktų pakeitimas",
      "content": "52 straipsnio 2 dalies 7 punkte išbraukti žodžius „(vaikams tremtiniams – nuo 14 metų)“, 8 punkte išbraukti žodžius „(vaikams – nuo 14 metų)“ ir šiuos punktus išdėstyti taip:\n\n„7) reabilituotų politinių kalinių ir tremtinių kalinimo ir tremties faktinis laikas, jei šis laikas neįskaitytas pagal 1 punktą;\n\n8) asmenų, išvežtų Antrojo pasaulinio karo metais priverstiniams darbams, darbo laikas, taip pat buvimo getuose ir kitose laisvės atėmimo vietose Antrojo pasaulinio karo metais laikas;“."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "1. Šis įstatymas įsigalioja nuo 1999 m. sausio 1 d.\n\n2. Įsigaliojus šiam įstatymui, pradedamos mokėti indeksuotos pagal Valstybinių socialinio draudimo pensijų įstatymo 50 straipsnį neperskaičiuotos pensijos asmenims, kuriems buvo apribota teisė pasirinkti didesnę neperskaičiuotą valstybinę socialinio draudimo pensiją dėl to, kad jie nuo 1995 m. sausio 1 d. įgijo teisę gauti nukentėjusiųjų asmenų valstybinę pensiją pagal Valstybinių pensijų įstatymą. Pensijų skirtumas už praėjusį laiką nuo 1995 m. sausio 1 d. iki 1999 m. sausio 1 d. neišmokamas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
