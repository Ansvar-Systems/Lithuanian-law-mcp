{
  "id": "lt-law-xiv-439",
  "type": "statute",
  "title": "Lietuvos Respublikos aviacijos įstatymo Nr. VIII-2066 2, 5, 6, 8, 12, 16, 24, 28, 33, 35, 41, 45, 46, 47, 49, 52 straipsnių ir 3 priedo pakeitimo ir Įstatymo papildymo 41-1 straipsniu ir III skyriaus dešimtuoju skirsniu įstatymas",
  "short_name": "XIV-439",
  "status": "in_force",
  "issued_date": "2021-06-22",
  "in_force_date": "2021-10-01",
  "url": "https://e-tar.lt/portal/lt/legalAct/30f397c0d8db11eb9f09e7df20500045/KuVnHvYGKN",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Aerodromas – nustatyta sausumos ar vandens zona arba stacionariojo sausumos, stacionariojo jūrinio ar plūdriojo statinio zona, įskaitant visus ten esančius pastatus, įrenginius ir įrangą, kuri visa arba kurios dalis skirta naudoti orlaiviams atskristi, išskristi ir judėti paviršiumi.“\n\n2. Papildyti 2 straipsnį 131 dalimi:\n\n„131. Eksperimentinės kategorijos orlaivio tinkamumo skraidyti patikros inspektorius – fizinis asmuo, turintis šio įstatymo nustatyta tvarka suteiktą teisę atlikti eksperimentinės kategorijos orlaivio tinkamumo skraidyti patikrą ir pateikti rekomendacijas dėl specialiojo tinkamumo skraidyti pažymėjimo išdavimo ar galiojimo laiko pratęsimo.“\n\n3. Pakeisti 2 straipsnio 35 dalį ir ją išdėstyti taip:\n\n„35. Pasienio zona – keturių jūrmylių Lietuvos Respublikos nevaldomosios oro erdvės dalis nuo Lietuvos Respublikos valstybės sienos, kuri ribojasi su ne Europos Sąjungos valstybe nare, į teritorijos gilumą. Atnaujinus vidaus sienų kontrolę, pasienio zona yra keturių jūrmylių Lietuvos Respublikos nevaldomosios oro erdvės dalis nuo Lietuvos Respublikos valstybės sienos į teritorijos gilumą.“\n\n4. Papildyti 2 straipsnį 401 dalimi:\n\n„401. Specialusis tinkamumo skraidyti pažymėjimas – dokumentas, kuriuo patvirtinama eksperimentinės kategorijos orlaivio atitiktis galiojantiems tinkamumo skraidyti reikalavimams ir suteikiama teisė naudoti šį orlaivį pagal nustatytus apribojimus, kurie turi būti įrašyti šio orlaivio specialiojo tinkamumo skraidyti pažymėjimo priede.“\n\n5. Pakeisti 2 straipsnio 45 dalį ir ją išdėstyti taip:\n\n„45. Kitos šiame įstatyme vartojamos sąvokos suprantamos taip, kaip jos apibrėžtos Reglamente (EEB) Nr. 95/93, Reglamente (EB) Nr. 549/2004, Reglamente (EB) Nr. 300/2008, Reglamente (EB) Nr. 1008/2008, 2010 m. sausio 26 d. Komisijos reglamente (ES) Nr. 73/2010, kuriuo nustatomi bendro Europos dangaus oro navigacijos duomenų ir informacijos kokybės reikalavimai, su paskutiniais pakeitimais, padarytais 2014 m. rugsėjo 26 d. Komisijos įgyvendinimo reglamentu (ES) Nr. 1029/2014, Reglamente (ES) Nr. 1178/2011, Reglamente (ES) Nr. 923/2012, Reglamente (ES) Nr. 965/2012 ir Reglamente (ES) 2018/1139.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnio 2 dalies 5 punktą ir jį išdėstyti taip:\n\n„5) atlieka įstaigos, atsakingos už Reglamento (ES) Nr. 598/2014, Reglamento (EB) Nr. 261/2004 ir Reglamento (EB) Nr. 1107/2006 vykdymą, funkcijas;“."
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "1. Pakeisti 6 straipsnio 2 dalies 1 punktą ir jį išdėstyti taip:\n\n„1) rinkliavų už oro navigacijos paslaugas atskaitymai, kuriuos Agentūrai perveda oro eismo paslaugų teikėjai arba Europos saugios oro navigacijos organizacija Agentūros veiklos, susijusios su oro navigacijos paslaugų teikėjų valstybine priežiūra pagal Reglamento (EB) Nr. 549/2004 nuostatas, sąnaudoms kompensuoti;“.\n\n2. Pakeisti 6 straipsnio 3 dalies 3 punktą ir jį išdėstyti taip:\n\n„3) atlieka Reglamente (EB) Nr. 300/2008 nurodytos atitinkamos institucijos, Reglamente (ES) Nr. 1178/2011, Reglamente (ES) Nr. 748/2012, Reglamente (ES) Nr. 923/2012, Reglamente (ES) Nr. 965/2012, Reglamente (ES) Nr. 139/2014, Reglamente (ES) Nr. 376/2014, Reglamente (ES) Nr. 1321/2014, Reglamente (ES) 2015/340, Reglamente (ES) 2017/373, Reglamente (ES) 2018/1976 ir Reglamente (ES) 2018/395 nurodytos kompetentingos institucijos, taip pat Reglamente (ES) 2019/947 nurodytos kompetentingos institucijos, atsakingos už šio reglamento 18 straipsnio a–e ir g–m punktų nuostatų vykdymą, Reglamente (ES) 2018/1139 nurodytos nacionalinės kompetentingos institucijos ir Reglamente (EB) Nr. 549/2004 bei Reglamente (ES) 2019/317 nurodytos nacionalinės priežiūros institucijos funkcijas;“.\n\n3. Papildyti 6 straipsnio 3 dalį 7 punktu:\n\n„7) atlieka eksperimentinės kategorijos orlaivių patikrą, išduoda šios kategorijos orlaiviams specialiuosius tinkamumo skraidyti pažymėjimus ir pratęsia jų galiojimą, išduoda eksperimentinės kategorijos orlaivio tinkamumo skraidyti patikros inspektoriaus patvirtinimus.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Atlyginimas už Agentūros teikiamas administracines paslaugas\n\nUž Agentūros teikiamas administracines paslaugas imamas atlyginimas. Atlyginimo dydis nustatomas (apskaičiuojamas) vadovaujantis ekonomiškai pagrįsta paslaugos savikaina. Į paslaugos savikainą negali būti įtraukiamos su konkrečios paslaugos teikimu nesusijusios sąnaudos. Paslaugos savikainos (išlaidų) dydis turi būti pagrindžiamas vadovaujantis šiais ekonominiais rodikliais: Agentūros praėjusių finansinių metų materialinių ir joms prilygintų sąnaudų (ilgalaikio materialiojo turto nusidėvėjimo ir nematerialiojo turto amortizacijos, komunalinių paslaugų, ryšio, remonto ir panašiai) ir darbo sąnaudų (darbo užmokesčio, socialinio draudimo įmokų ir darbuotojų mokymų), turėtų teikiant konkrečią paslaugą, detalizavimu ir numatomos teikti konkrečios paslaugos galimų šių sąnaudų apskaičiavimu. Atlyginimo dydžio nustatymo (apskaičiavimo) metodiką nustato Vyriausybė, o konkrečius jo dydžius, vadovaudamasis šia metodika, – susisiekimo ministras. Susisiekimo ministras, tvirtindamas konkrečius atlyginimo už Agentūros teikiamas administracines paslaugas dydžius, nustato 30 procentų nuolaidas už leidimų naudotis ne tarptautinių oro uostų aerodromais, lauko aikštelėmis, orlaiviais, kurie nenaudojami komercinei veiklai, išdavimą ir lengvojo orlaivio piloto licencijos, piloto mėgėjo licencijos, sklandytuvo piloto licencijos, oro baliono piloto licencijos, orlaivių, kurių sertifikuota kilimo masė ne didesnė kaip 5 670 kg, techninės priežiūros specialisto licencijos išdavimą, jeigu pateikiama deklaracija, kuria patvirtinama, kad turint šiuos leidimus ar licencijas nebus vykdoma komercinė veikla. Skirtumas tarp šių paslaugų sąnaudų ir nustatytų nuolaidų dengiamas iš Susisiekimo ministerijai skirtų valstybės biudžeto asignavimų.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Orlaivių naudojimas\n\nLietuvos Respublikoje leidžiama naudoti tik Tarptautinės civilinės aviacijos organizacijos valstybėje narėje registruotus orlaivius. Šio straipsnio nuostatos netaikomos užsienio šalių orlaiviams, kurie vykdo skrydžius pagal šio įstatymo 44, 45 ir 46 straipsnius, taip pat bepiločiams orlaiviams, kurie nėra registruojami vadovaujantis Reglamentu (ES) 2019/947, paprastiesiems orlaiviams ir Lietuvos Respublikoje pagamintiems naujiems orlaiviams, atliekantiems bandomuosius skrydžius. Lietuvos Respublikoje pagamintų naujų orlaivių bandomųjų skrydžių reikalavimus nustato LTSA.“"
    },
    {
      "provision_ref": "art6",
      "section": "6",
      "title": "6 straipsnis. 16 straipsnio pakeitimas",
      "content": "Papildyti 16 straipsnį 8 dalimi:\n\n„8. Karinių orlaivių ženklinimo tvarką nustato kariuomenės vadas.“"
    },
    {
      "provision_ref": "art7",
      "section": "7",
      "title": "7 straipsnis. 24 straipsnio pakeitimas",
      "content": "1. Pakeisti 24 straipsnio 3 dalies 3 punktą ir jį išdėstyti taip:\n\n„3) orlaivio savininkas yra Lietuvos Respublikos pilietis, kitos Europos Sąjungos valstybės narės pilietis, kitas fizinis asmuo, kuris naudojasi Europos Sąjungos teisės aktuose jam suteiktomis judėjimo Europos Sąjungos valstybėse narėse teisėmis (toliau – Lietuvos Respublikos pilietis ar kitas fizinis asmuo), arba juridinis asmuo, registruotas Lietuvos Respublikoje, Lietuvos valstybė arba savivaldybė; arba orlaivio savininkas yra ne Lietuvos Respublikos pilietis ar kitas fizinis asmuo arba juridinis asmuo, registruotas Lietuvos Respublikoje, bet orlaivis daugiau kaip pusę skrydžių vykdo iš Lietuvos Respublikos oro uosto; arba orlaivio naudotojas yra Lietuvos Respublikos pilietis ar kitas fizinis asmuo arba juridinis asmuo, registruotas Lietuvos Respublikoje;“.\n\n2. Pakeisti 24 straipsnio 5 dalį ir ją išdėstyti taip:\n\n„5. Orlaivis 4 mėnesiams gali būti laikinai įregistruotas Lietuvos Respublikos civilinių orlaivių registre, jeigu jo savininkas ar naudotojas yra vienas iš šio straipsnio 3 dalies 3 punkte nurodytų asmenų, tačiau ne visos sąlygos, būtinos galutiniam įregistravimui, yra patenkintos. Tam, kad orlaivis būtų laikinai įregistruotas Lietuvos Respublikos civilinių orlaivių registre, turi būti įvykdytos ir šio straipsnio 3 dalies 2 ir 4 punktuose nurodytos sąlygos.“\n\n3. Pakeisti 24 straipsnio 8 dalį ir ją išdėstyti taip:\n\n„8. Bepiločių orlaivių ir bepiločių orlaivių naudotojų, nurodytų Reglamento (ES) 2019/947 14 straipsnio 1 dalyje, ir orlaivių duomenys tvarkomi Lietuvos Respublikos civilinių orlaivių registro nuostatuose nustatyta tvarka.“\n\n4. Papildyti 24 straipsnį 9 dalimi:\n\n„9. Lietuvos Respublikos civilinių orlaivių registro tvarkytojas fiziniams ir juridiniams asmenims neatlygintinai teikia šio registro duomenis, registro informaciją, registrui pateiktus dokumentus ir (arba) jų kopijas.“"
    },
    {
      "provision_ref": "art8",
      "section": "8",
      "title": "8 straipsnis. 28 straipsnio pakeitimas",
      "content": "1. Pakeisti 28 straipsnio 3 dalį ir ją išdėstyti taip:\n\n„3. Aviacijos saugos valdymui užtikrinti susisiekimo ministras LTSA teikimu tvirtina valstybinę aviacijos saugos programą, kurioje numatomi aspektai, susiję su valstybės aviacijos saugos valdymo įpareigojimais, nustatytais tarptautiniuose standartuose ir rekomenduojamoje praktikoje, ir valstybinį aviacijos saugos planą, kuriame identifikuojamos aviacijos veiklos saugos rizikos ir priemonės joms mažinti, nustatomas siektinas aviacijos saugos užtikrinimo veiksmingumo lygis valstybės mastu ir jo stebėsenai užtikrinti skirti aviacijos saugos veiksmingumo rodikliai. Valstybinė aviacijos saugos programa turi būti proporcinga aviacijos veiklos mastui ir sudėtingumui ir atitikti Europos aviacijos saugos programą.“\n\n2. Pakeisti 28 straipsnio 4 dalį ir ją išdėstyti taip:\n\n„4. Susisiekimo ministro sudaryta Valstybinė aviacijos saugos komisija koordinuoja valstybinės aviacijos saugos programos įgyvendinimą, vykdo aviacijos saugos užtikrinimo veiksmingumo lygio stebėseną atsižvelgdama į valstybiniame aviacijos saugos plane nustatytus aviacijos saugos veiksmingumo lygio rodiklius. Prireikus Valstybinė aviacijos saugos komisija teikia pasiūlymus dėl aviacijos saugos veiksmingumo Lietuvoje stiprinimo.“"
    },
    {
      "provision_ref": "art9",
      "section": "9",
      "title": "9 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis. Tarptautinių oro uostų žemė\n\n1. Tarptautinių oro uostų žemė yra valstybės nuosavybė.\n\n2. Tarptautinį oro uostą valdanti įmonė, valstybės institucija ar įstaiga oro uosto žemę valdo, naudoja ir ja disponuoja turto patikėjimo teise, vadovaudamasi šiuo įstatymu, Lietuvos Respublikos valstybės ir savivaldybių turto valdymo, naudojimo ir disponavimo juo įstatymu ir Lietuvos Respublikos žemės įstatymu. Tarptautinio oro uosto teritorijos ribas ir plotą tvirtina Vyriausybė.\n\n3. Tarptautinį oro uostą valdanti įmonė, valstybės institucija ar įstaiga turi teisę išnuomoti tarptautinio oro uosto žemės sklypus (jų dalis) su šio oro uosto veikla susijusioms reikmėms, taip pat juridiniams ar fiziniams asmenims, kurių veikla nesusijusi su šio oro uosto veikla, šiems asmenims nuosavybės teise priklausantiems ar jų nuomojamiems statiniams ar įrenginiams, esantiems tarptautinio oro uosto teritorijoje, eksploatuoti. Kontroliuojamojoje zonoje esanti tarptautinio oro uosto žemė gali būti išnuomojama tik su šio oro uosto veikla susijusioms reikmėms.\n\n4. Tarptautinio oro uosto žemės nuomos aukciono ir ne aukciono būdu tvarką, oro uosto žemės nuomos mokesčio apskaičiavimo tvarką nustato ir oro uosto žemės nuomos mokesčio dydžius tvirtina Vyriausybė.\n\n5. Valstybės institucijoms, kurių veikla tarptautiniame oro uoste privaloma pagal Lietuvos Respublikos įstatymus, susijusius su šių institucijų veikla, oro uosto žemė perduodama neatlygintinai naudotis Žemės įstatymo ir Vyriausybės nustatyta tvarka. Sprendimus perduoti neatlygintinai naudotis oro uosto žeme priima tarptautinį oro uostą valdančios įmonės, valstybės institucijos ar įstaigos vadovas.“"
    },
    {
      "provision_ref": "art10",
      "section": "10",
      "title": "10 straipsnis. 35 straipsnio pakeitimas",
      "content": "1. Papildyti 35 straipsnį 8 dalimi:\n\n„8. Lietuvos Respublikos ar kitos valstybės civilinių orlaivių registre įregistruotų orlaivių skrydžiai leidžiami tik iš aerodromų, turinčių pagal Reglamento (ES) Nr. 139/2014 arba LTSA nustatytus reikalavimus Agentūros išduotą aerodromo pažymėjimą ar aerodromo tinkamumo naudoti pažymėjimą, arba į aerodromus, turinčius pagal Reglamento (ES) Nr. 139/2014 arba LTSA nustatytus reikalavimus Agentūros išduotą aerodromo pažymėjimą ar aerodromo tinkamumo naudoti pažymėjimą, taip pat iš lauko aikštelių arba į lauko aikšteles, kurioms yra išduotas leidimas naudoti jas skrydžiams. Ši nuostata netaikoma:\n\n1) oro balionų skrydžiams;\n\n2) sklandytuvų priverstiniams nusileidimams dėl meteorologinių sąlygų;\n\n3) lėktuvų ar motorizuotų skraidyklių skrydžiams, kurių metu išvelkami sklandytuvai ar paprastieji orlaiviai, turint žemės sklypo ar teritorijos, kurioje nesuformuoti valstybinės žemės sklypai, iš kurių sklandytuvai ar paprastieji orlaiviai išvelkami, savininko, naudotojo ar valstybinės žemės patikėtinio sutikimą;\n\n4) priverstinio nusileidimo atvejais, kai skrydžio negalima tęsti, nes kyla pavojus skrydžio saugai;\n\n5) mokymo tikslais pagal Reglamento (ES) Nr. 1178/2011 ir Reglamento (ES) 2018/1976 nuostatas, kai sraigtasparniais ar sklandytuvais atliekami mokomieji tūpimo į aikšteles skrydžiai;\n\n6) orlaiviams, vykdantiems specialiuosius skrydžius;\n\n7) kai siekiama užkirsti kelią atsirasti žalai asmens sveikatai, gyvybei ir (arba) turtui;\n\n8) skrydžiams į vandens telkinius, kuriuose aplinkos ministro nustatyta tvarka leidžiama vykdyti skrydžius, arba iš jų;\n\n9) asmeniniais tikslais vykdomiems skrydžiams iš nuosavybės teise valdomo žemės sklypo arba į nuosavybės teise valdomą žemės sklypą arba turint žemės sklypo savininko ar naudotojo sutikimą ir kai tokie skrydžiai vykdomi ne dažniau kaip 21 dieną per kalendorinius metus;\n\n10) valstybės orlaiviams.“\n\n2. Papildyti 35 straipsnį 9 dalimi:\n\n„9. Bepiločių orlaivių skrydžiai aerodromo oro eismo zonose gali būti vykdomi tik suderinus su aerodromo naudotoju ir laikantis aerodromo naudotojo nustatytų sąlygų.“\n\n3. Papildyti 35 straipsnį 10 dalimi:\n\n„10. Aerodromo skrydžių valdymo zonoje maksimaliai leistinus aukščius bepiločių orlaivių skrydžiams nustato oro eismo paslaugų teikėjas. Bepiločių orlaivių skrydžiai virš šių maksimaliai leistinų aukščių gali būti leidžiami tik juos suderinus su oro eismo paslaugų teikėju ir juos vykdant oro eismo paslaugų teikėjo nustatytomis sąlygomis.“"
    },
    {
      "provision_ref": "art11",
      "section": "11",
      "title": "11 straipsnis. 41 straipsnio pakeitimas",
      "content": "1. Pakeisti 41 straipsnio 1 dalį ir ją išdėstyti taip:\n\n„1. Aviacijos saugumą užtikrina oro uostą valdanti įmonė, oro navigacijos paslaugas teikiančios įmonės, vežėjai ir subjektai, taikantys aviacijos saugumo priemones ir veikiantys oro uosto teritorijoje ar už jos ribų ir tiekiantys prekes arba teikiantys paslaugas oro uostuose ar per juos (toliau – aviacijos saugumo priemones taikantys subjektai). Šioje dalyje nurodyta oro uostą valdanti įmonė, oro navigacijos paslaugas teikiančios įmonės, vežėjai ir aviacijos saugumo priemones taikantys subjektai privalo turėti aviacijos saugumo programas ir paskirti asmenis, atsakingus už šių programų įgyvendinimą.“\n\n2. Pakeisti 41 straipsnio 2 dalies 5 punktą ir jį išdėstyti taip:\n\n„5) atitikti Reglamente (ES) 2015/1998 ir šio įstatymo 411 straipsnio 2 dalyje nustatytus išsamaus asmens reputacijos patikrinimo reikalavimus.“\n\n3. Pakeisti 41 straipsnio 3 dalį ir ją išdėstyti taip:\n\n„3. Asmenys, nurodyti Reglamento (ES) 2015/1998 priedo 11.1.1 punkte ir 11.1.2 punkto c papunktyje, turi atitikti Reglamente (ES) 2015/1998 ir šio įstatymo 411 straipsnio 2 dalyje nustatytus išsamaus asmens reputacijos patikrinimo reikalavimus. Asmenys, nurodyti Reglamento (ES) 2015/1998 priedo 11.1.2 punkto a ir b papunkčiuose, turi atitikti Reglamente (ES) 2015/1998 ir šio įstatymo 411 straipsnio 1 dalyje nustatytus standartinio asmens reputacijos patikrinimo reikalavimus. Šioje dalyje minimi asmenys privalo būti baigę Reglamente (ES) 2015/1998 nustatytus atitinkamus aviacijos saugumo mokymus. Asmenys, nurodyti Reglamento (ES) 2015/1998 priedo 11.2.3.1–11.2.3.5 punktuose, prieš pradėdami savarankiškai atlikti šias funkcijas, susisiekimo ministro nustatyta tvarka turi būti išlaikę egzaminus Agentūroje.“\n\n4. Pakeisti 41 straipsnio 7 dalį ir ją išdėstyti taip:\n\n„7. Oro uostą valdanti įmonė pažymėjimą, kuriuo suteikiama teisė asmeniui nelydimam patekti į Lietuvos Respublikos oro uosto riboto patekimo zoną, oro navigacijos paslaugas Lietuvos Respublikoje teikianti įmonė pažymėjimą, kuriuo suteikiama teisė asmeniui nelydimam patekti į oro navigacijos paslaugas teikiančios įmonės kontroliuojamąją zoną, Lietuvos Respublikos oro vežėjas orlaivio įgulos nario pažymėjimą, Agentūra Lietuvos Respublikos civilinio orlaivio įgulos nario pažymėjimą ar Lietuvos Respublikos civilinės aviacijos inspektoriaus pažymėjimą išduoda tik asmenims, kurie atitinka Reglamente (ES) 2015/1998 ir šio įstatymo 411 straipsnio 2 dalyje nustatytus išsamaus asmens reputacijos patikrinimo reikalavimus.“\n\n5. Pakeisti 41 straipsnio 8 dalį ir ją išdėstyti taip:\n\n„8. Vadovaudamasi Reglamente (ES) 2015/1998 nustatytomis sąlygomis ir LTSA nustatyta tvarka, Agentūra suteikia reguliuojamo subjekto, žinomo siuntėjo, Europos Sąjungos aviacijos saugumo tikrintojo, vežėjo, vežančio krovinius arba paštą iš trečiosios šalies oro uosto į Europos Sąjungą (ACC3 vežėjo), reguliuojamo orlaivio atsargų tiekėjo ir aviacijos saugumo instruktoriaus statusą, galiojantį 5 metus, jį panaikina ir informaciją apie šiems subjektams, išskyrus aviacijos saugumo instruktorių, suteiktą statusą ar jo panaikinimą įrašo į Sąjungos tiekimo grandinės saugumo duomenų bazę. Agentūra suteikia nuotolinį mokymą vykdančio subjekto statusą, galiojantį 5 metus, jeigu subjekto mokymai atitinka Reglamente (ES) 2015/1998 nustatytus reikalavimus, o nuotolinio mokymo programos turinį administruojantys darbuotojai atitinka aviacijos saugumo instruktoriams keliamus reikalavimus, ir jį panaikina. Agentūra, siekdama paviešinti informaciją, kad subjektai, kuriems reikalingi aviacijos saugumo mokymai, turėtų patikimą informacijos šaltinį, savo interneto svetainėje viešai skelbia Agentūros patvirtintų aviacijos saugumo instruktorių bei nuotolinius mokymus vykdančių ūkio subjektų sąrašą ir nurodo instruktoriaus vardą, pavardę bei elektroninio pašto adresą; nuotolinius mokymus vykdančio ūkio subjekto pavadinimą, už mokymus atsakingo asmens vardą ir pavardę bei elektroninio pašto adresą; mokymo modulius, pagal kuriuos instruktorius ar nuotolinius mokymus vykdantis subjektas turi teisę vykdyti aviacijos saugumo mokymus, ir teisės vykdyti aviacijos saugumo mokymus pagal atitinkamą modulį galiojimo terminą. Duomenys apie aviacijos saugumo instruktorių ar nuotolinius mokymus vykdantį ūkio subjektą Agentūros interneto svetainėje paskelbiami ne vėliau kaip kitą darbo dieną nuo sprendimo dėl teisės vykdyti aviacijos saugumo mokymus pagal atitinkamą modulį suteikimo, sustabdymo ar panaikinimo priėmimo dienos. Informacija apie asmenį skelbiama tol, kol jam suteiktas aviacijos saugumo instruktoriaus statusas nėra panaikintas arba kol nuotolinius mokymus vykdantis ūkio subjektas nepaskiria kito už mokymus atsakingo asmens.“\n\n6. Pakeisti 41 straipsnio 10 dalį ir ją išdėstyti taip:\n\n„10. Reglamento (ES) 2015/1998 priedo 1.0.6 ir 1.7 punktuose numatyta civilinės aviacijos ypatingos svarbos informacinė infrastruktūra nustatoma ir apsauga nuo kibernetinių grėsmių vykdoma vadovaujantis Lietuvos Respublikos kibernetinio saugumo įstatymu ir jo įgyvendinamųjų teisės aktų nuostatomis.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 411 straipsniu",
      "content": "Papildyti Įstatymą 411 straipsniu:\n\n„411 straipsnis. Asmens reputacijos patikrinimas\n\n1. Standartinio asmens reputacijos patikrinimo išvada negali būti teigiama, jeigu yra nustatyta bent viena iš aplinkybių, nurodytų šio straipsnio 2 dalies 1–4 ir 9 punktuose.\n\n2. Išsamaus asmens reputacijos patikrinimo išvada negali būti teigiama, jeigu yra nustatyta bent viena iš šių aplinkybių:\n\n1) asmuo buvo nuteistas už neatsargų, nesunkų ar apysunkį nusikaltimą ir teistumas nėra išnykęs ar panaikintas;\n\n2) asmuo buvo nuteistas už sunkų ar labai sunkų nusikaltimą ir (arba) už teroristinius ir (ar) su teroristine veikla susijusius nusikaltimus, neatsižvelgiant į tai, ar teistumas yra išnykęs ar panaikintas;\n\n3) asmuo buvo nuteistas už baudžiamąjį nusižengimą ir yra neatlikęs paskirtos bausmės (išskyrus atvejus, kai asmuo atleistas nuo bausmės atlikimo);\n\n4) per pastaruosius 2 metus iki asmens kreipimosi gauti šio įstatymo 41 straipsnio 7 dalyje nurodytus pažymėjimus ar paskyrimo eiti pareigas, nurodytas šio įstatymo 41 straipsnio 1 dalyje, ar iki šio įstatymo 41 straipsnio 3 dalyje nurodytų asmenų pradinio saugumo mokymų, kuriuose pateikiama dėl svarbos saugumui viešai neprieinama informacija, pradžios asmeniui buvo skirtos bent dvi administracinės nuobaudos už aviacijos saugumo reikalavimų pažeidimus;\n\n5) asmuo, turėdamas Lietuvos Respublikai priešiškų interesų, bendradarbiauja ar yra bendradarbiavęs, palaiko ar palaikė ryšius su užsienio valstybės karine, žvalgybos ar saugumo tarnyba arba su asmeniu, bendradarbiaujančiu ar palaikančiu ryšius su užsienio valstybės karine, žvalgybos ar saugumo tarnyba;\n\n6) asmuo dalyvauja ar dalyvavo teroristinės organizacijos ar teroristinės grupės veikloje arba palaiko ar palaikė ryšius su asmeniu, priklausančiu teroristinei organizacijai ar grupei;\n\n7) asmuo dalyvauja ar per pastaruosius 5 metus dalyvavo neregistruoto judėjimo veikloje, jeigu toks dalyvavimas sudaro pagrindą manyti, kad asmuo, kuriam būtinas išsamus asmens reputacijos patikrinimas, netinkamas konkrečiai funkcijai atlikti;\n\n8) šio straipsnio 3 dalies 3 punkte nurodytos institucijos neturi galimybės gauti ar negauna iš atitinkamų užsienio valstybių institucijų patikimos informacijos apie užsienio valstybės pilietį arba asmenį be pilietybės, taip pat Lietuvos Respublikos pilietį, kurio nuolatinė gyvenamoji vieta yra ne Lietuvos Respublikoje, dėl šios dalies 5, 6 ir 7 punktuose nurodytų aplinkybių arba iš atitinkamų institucijų gauta informacija kelia pagrįstų abejonių dėl šios informacijos patikimumo;\n\n9) asmuo atsisako ar negali pateikti šio straipsnio 7 ir 9 dalyse nurodytų dokumentų ir duomenų arba nesutinka būti tikrinamas, arba tikrinimo metu sąmoningai pateikia neteisingus duomenis.\n\n3. Informaciją dėl šio straipsnio 2 dalies 1–8 punktuose nurodytų aplinkybių teikia:\n\n1) LTSA – dėl aplinkybių, nurodytų šio straipsnio 2 dalies 4 punkte;\n\n2) Informatikos ir ryšių departamentas prie Lietuvos Respublikos vidaus reikalų ministerijos – dėl aplinkybių, nurodytų šio straipsnio 2 dalies 1, 2 ir 3 punktuose;\n\n3) Lietuvos Respublikos valstybės saugumo departamentas ir Antrasis operatyvinių tarnybų departamentas prie Krašto apsaugos ministerijos – dėl aplinkybių, nurodytų šio straipsnio 2 dalies 5–8 punktuose.\n\n4. Tais atvejais, kai atliekamas standartinis asmens reputacijos patikrinimas, šio straipsnio 3 dalies 1 ir 2 punktuose nurodytos institucijos informaciją dėl šio straipsnio 2 dalies 1–4 punktuose nurodytų aplinkybių buvimo pateikia oro uostą valdančiai įmonei, vežėjui, aviacijos saugumo priemones taikančiam subjektui ar asmeniui pagal jų prašymus ne vėliau kaip per 10 darbo dienų nuo rašytinio prašymo pateikti nurodytą informaciją gavimo dienos.\n\n5. Vežėjai ir aviacijos saugumo priemones taikantys subjektai, atlikdami išsamų asmens reputacijos patikrinimą pagal šio įstatymo 41 straipsnio 3 dalį, taip pat oro navigacijos paslaugas teikiančios įmonės ir Agentūra, atlikdamos išsamų asmens reputacijos patikrinimą pagal šio įstatymo 41 straipsnio 7 dalį, kreipiasi į LTSA su prašymu pateikti pažymą, ar vertinant įdarbinamą asmenį yra aplinkybių, nurodytų šio straipsnio 2 dalies 1–8 punktuose. Tais atvejais, jeigu dėl šio straipsnio 2 dalies 1–4 punktuose nurodytų aplinkybių buvimo į šio straipsnio 3 dalies 1 ir 2 punktuose nurodytas institucijas kreipiasi patys asmenys, LTSA pateikiamas prašymas pateikti pažymą tik dėl šio straipsnio 2 dalies 5–8 punktuose nurodytų aplinkybių buvimo.\n\n6. Oro uostą valdanti įmonė, atlikdama išsamų asmens reputacijos patikrinimą pagal šio įstatymo 41 straipsnio 3 ir 7 dalis, į šio straipsnio 3 dalyje nurodytas institucijas su prašymu kreipiasi tiesiogiai. Tais atvejais, jeigu dėl šio straipsnio 2 dalies 1–4 punktuose nurodytų aplinkybių buvimo į šio straipsnio 3 dalies 1 ir 2 punktuose nurodytas institucijas kreipiasi patys asmenys, LTSA pateikiamas prašymas pateikti pažymą tik dėl šio straipsnio 2 dalies 5–8 punktuose nurodytų aplinkybių buvimo. Šio straipsnio 3 dalyje nurodytos institucijos pateikia informaciją dėl šio straipsnio 2 dalies 1–8 punktuose nurodytų aplinkybių ne vėliau kaip per 20 darbo dienų nuo oro uostą valdančios įmonės rašytinio prašymo pateikti informaciją apie tikrinamą asmenį gavimo dienos. Šis terminas institucijos motyvuotu sprendimu gali būti pratęstas ne ilgiau kaip iki 30 darbo dienų.\n\n7. Šio straipsnio 4, 5 ir 6 dalyse minimuose prašymuose turi būti nurodytas asmens vardas, pavardė ir asmens kodas ar kitokie asmens identifikavimo duomenys (gimimo data, asmens tapatybės dokumento identifikacinis numeris), jeigu asmuo neturi asmens kodo, taip pat dėl kurių šio straipsnio 2 dalyje nurodytų aplinkybių buvimo ar nebuvimo prašoma pateikti pažymą.\n\n8. Gavusi šio straipsnio 5 dalyje nurodytą prašymą LTSA per 3 darbo dienas nuo prašymo gavimo ir atsižvelgdama į prašyme nurodytų tikrintinų aplinkybių apimtį kreipiasi atitinkamai į šio straipsnio 3 dalies 2 ir 3 punktuose nurodytas institucijas dėl informacijos, ar yra aplinkybių, nurodytų šio straipsnio 2 dalies 1, 2, 3 ir (ar) 5–8 punktuose. Patikrinusios informaciją apie tikrinamą asmenį dėl aplinkybių pagal šio straipsnio 2 dalies 1, 2, 3 ir (ar) 5–8 punktus, šio straipsnio 3 dalies 2 ir (ar) 3 punktuose nurodytos institucijos pateikia ją ne vėliau kaip per 20 darbo dienų nuo LTSA rašytinio kreipimosi pateikti informaciją apie tikrinamą asmenį gavimo dienos. Šis terminas šio straipsnio 3 dalies 2 ir 3 punktuose nurodytų institucijų motyvuotu sprendimu gali būti pratęstas ne ilgiau kaip iki 30 darbo dienų. Gavusi iš šio straipsnio 3 dalies 2 ir (ar) 3 punktuose nurodytų institucijų informaciją, taip pat patikrinusi, ar nėra aplinkybių, nurodytų šio straipsnio 2 dalies 4 punkte, LTSA per 3 darbo dienas nuo paskutinės informacijos iš šio straipsnio 3 dalies 2 ir (ar) 3 punktuose nurodytų institucijų gavimo dienos pateikia pažymą, kurioje nurodoma, ar yra apie tikrinamą asmenį šio straipsnio 2 dalies 1–8 punktuose nurodytų aplinkybių, ar jų nėra.\n\n9. Tais atvejais, kai tikrinami asmenys yra užsienio valstybės piliečiai arba asmenys be pilietybės, taip pat Lietuvos Respublikos piliečiai, kurių nuolatinė gyvenamoji vieta yra ne Lietuvos Respublikoje arba kurie per pastaruosius 5 metus ilgiau kaip 6 mėnesius gyveno užsienyje, informaciją dėl šio straipsnio 2 dalies 1, 2 ir 3 punktuose nurodytų aplinkybių ir ją patvirtinančius dokumentus, išduotus asmens pilietybės šalies arba asmens be pilietybės, taip pat Lietuvos Respublikos piliečio, kurio nuolatinė gyvenamoji vieta yra ne Lietuvos Respublikoje, atveju – asmens gyvenamosios šalies kompetentingų institucijų, pateikia patys tikrinami asmenys juos į pareigas skiriančiam subjektui.\n\n10. Išsamus asmens reputacijos patikrinimas atliekamas pakartotinai ne vėliau kaip po 12 mėnesių nuo paskutinės šio straipsnio 3 dalyje nurodytų institucijų informacijos dėl šio straipsnio 2 dalyje nurodytų aplinkybių gavimo dienos, kai dėl šios informacijos kreipiasi oro uostą valdanti įmonė, arba nuo šio straipsnio 8 dalyje nurodytos LTSA pažymos dėl asmens reputacijos pateikimo dienos. Asmuo gali būti papildomai tikrinamas ir nepasibaigus vienų metų terminui, jeigu oro uostą valdanti įmonė, oro navigacijos paslaugas teikiančios įmonės, vežėjai, aviacijos saugumo priemones taikantys subjektai ar Agentūra gauna duomenų, kad galėjo atsirasti šio straipsnio 2 dalies 1–9 punktuose nurodytų aplinkybių.\n\n11. Standartinis asmens reputacijos patikrinimas atliekamas pakartotinai ne vėliau kaip po 3 metų nuo paskutinės informacijos dėl šio straipsnio 2 dalyje nurodytų aplinkybių gavimo iš šio straipsnio 3 dalies 1 ir 2 punktuose nurodytų institucijų dienos. Asmuo gali būti papildomai tikrinamas ir nepasibaigus 3 metų terminui, jeigu oro uostą valdanti įmonė, vežėjas ar aviacijos saugumo priemones taikantis subjektas gauna duomenų, kad galėjo atsirasti šio straipsnio 2 dalies 1–4 punktuose nurodytų aplinkybių.\n\n12. Oro uostą valdanti įmonė, oro navigacijos paslaugas teikiančios įmonės, vežėjai, aviacijos saugumo priemones taikantys subjektai ir Agentūra šiame straipsnyje nustatyta tvarka pateiktą informaciją gali naudoti tik priimdami sprendimą dėl asmens, pretenduojančio eiti ar einančio pareigas arba norinčio gauti pažymėjimą, tinkamumo ir šiame straipsnyje nustatyta tvarka gautos informacijos apie asmenį negali perduoti ar kitaip atskleisti tretiesiems asmenims, išskyrus teisės aktuose nustatytus atvejus.\n\n13. Oro uostą valdanti įmonė, oro navigacijos paslaugas teikiančios įmonės, vežėjai, aviacijos saugumo priemones taikantys subjektai, Agentūra ir institucijos bei įstaigos privalo užtikrinti, kad tikrinamo asmens duomenys, gauti šiame straipsnyje nustatyta tvarka, būtų tvarkomi vadovaujantis 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) ir Lietuvos Respublikos asmens duomenų teisinės apsaugos įstatymu.\n\n14. Šiame straipsnyje nurodyti dokumentai saugomi Lietuvos Respublikos dokumentų ir archyvų įstatymo ir Lietuvos vyriausiojo archyvaro nustatyta tvarka.“"
    },
    {
      "provision_ref": "art13",
      "section": "13",
      "title": "13 straipsnis. 45 straipsnio pakeitimas",
      "content": "Pakeisti 45 straipsnio 2 dalį ir ją išdėstyti taip:\n\n„2. Nereguliariesiems komerciniams skrydžiams iš Europos Sąjungai ir Europos ekonominei erdvei nepriklausančių valstybių su nutūpimu Lietuvos Respublikos teritorijoje ir tokiems skrydžiams iš Lietuvos Respublikos oro uostų į Europos Sąjungai bei Europos ekonominei erdvei nepriklausančių valstybių oro uostus reikia LTSA leidimo. LTSA leidimo taip pat reikia nereguliariesiems komerciniams skrydžiams iš Europos Sąjungai ir Europos ekonominei erdvei priklausančių valstybių su nutūpimu Lietuvos Respublikos teritorijoje ir tokiems skrydžiams iš Lietuvos Respublikos oro uostų į Europos Sąjungai bei Europos ekonominei erdvei priklausančių valstybių oro uostus, kai skrydį vykdo ne Europos Sąjungos vežėjas. Leidimas galioja tik jame nurodytam skrydžių skaičiui ir jame nurodytu laiku ir negali būti pratęstas.“"
    },
    {
      "provision_ref": "art14",
      "section": "14",
      "title": "14 straipsnis. 46 straipsnio pakeitimas",
      "content": "1. Pakeisti 46 straipsnio 2 dalį ir ją išdėstyti taip:\n\n„2. Leidimus vykdyti Europos Sąjungos ir Šiaurės Atlanto sutarties organizacijos (toliau – NATO) valstybių narių valstybės orlaivių skrydžius išduoda krašto apsaugos ministras ar jo įgaliotas asmuo. Leidimus vykdyti kitų užsienio šalių valstybės orlaivių skrydžius išduoda Lietuvos Respublikos užsienio reikalų ministerija, suderinusi su krašto apsaugos ministru ar jo įgaliotu asmeniu. Leidimą vykdyti skrydį ypač skubiais atvejais, kurių sąrašas tvirtinamas krašto apsaugos ministro ir Lietuvos Respublikos užsienio reikalų ministro įsakymu, išduoda krašto apsaugos ministras arba jo įgaliotas asmuo. Apie leidimo išdavimą jis nedelsdamas informuoja Užsienio reikalų ministeriją.“\n\n2. Pakeisti 46 straipsnio 6 dalį ir ją išdėstyti taip:\n\n„6. Paraiškų išduoti leidimus vykdyti užsienio šalių valstybės orlaivių skrydžius į Lietuvos Respublikos teritoriją, iš jos arba per ją pateikimo, šių leidimų išdavimo, atsisakymo išduoti, panaikinimo tvarka ir sąlygos nustatomos krašto apsaugos ministro ir užsienio reikalų ministro įsakymu.“\n\n3. Pakeisti 46 straipsnio 7 dalį ir ją išdėstyti taip:\n\n„7. Tais atvejais, kai diplomatiniais kanalais yra gauta paraiška išduoti leidimą vykdyti skrydį orlaiviu, kuriuo vežami labai svarbūs asmenys, šį leidimą pagal valstybės orlaivių skrydžiams taikomus reikalavimus išduoda Užsienio reikalų ministerija, suderinusi su krašto apsaugos ministru ar jo įgaliotu asmeniu. Labai svarbių asmenų, kurių skrydžiui orlaiviu leidimas išduodamas šioje dalyje nustatyta tvarka, sąrašą, atsižvelgdama į tarptautinę praktiką ir tradicijas, tvirtina Vyriausybė.“"
    },
    {
      "provision_ref": "art15",
      "section": "15",
      "title": "15 straipsnis. 47 straipsnio pakeitimas",
      "content": "Pakeisti 47 straipsnį ir jį išdėstyti taip:\n\n„47 straipsnis. Leidimų galiojimas\n\n1. Pagal šio įstatymo 44, 45 ir 46 straipsnius išduoti leidimai vykdyti skrydžius, išskyrus šio straipsnio 2 dalyje nurodytus leidimus, galioja 4 valandas iki numatyto išskridimo laiko ir 48 valandas po jo.\n\n2. Krašto apsaugos ministro ir užsienio reikalų ministro nustatyta tvarka ir sąlygomis išduoti metiniai leidimai vykdyti Europos Sąjungos ir NATO valstybių narių valstybės orlaivių skrydžius, taip pat kitus užsienio šalių valstybės orlaivių skrydžius pagal Lietuvos Respublikos tarptautines sutartis, kitus susitarimus ir įsipareigojimus galioja vienus kalendorinius metus nuo šių leidimų išdavimo dienos.“"
    },
    {
      "provision_ref": "art16",
      "section": "16",
      "title": "16 straipsnis. 49 straipsnio pakeitimas",
      "content": "1. Pakeisti 49 straipsnio 4 dalį ir ją išdėstyti taip:\n\n„4. Paraiškas patvirtinti antžeminių paslaugų teikėją arba savateikį nagrinėja susisiekimo ministro sudaryta nuolatinė komisija (toliau šiame straipsnyje – komisija). Komisija taip pat nagrinėja klausimus dėl sprendimo patvirtinti antžeminių paslaugų teikėją arba savateikį galiojimo sustabdymo, galiojimo sustabdymo panaikinimo ir galiojimo panaikinimo ir dėl antžeminių paslaugų teikėjų arba savateikių skaičiaus galimo apribojimo. Komisija savo veikloje vadovaujasi šiuo įstatymu ir šio straipsnio 1 dalyje nurodyta tvarka. Komisija priima sprendimą dėl paraiškų patvirtinti antžeminių paslaugų teikėją ar savateikį ir dėl sprendimo patvirtinti antžeminių paslaugų teikėją arba savateikį galiojimo sustabdymo, galiojimo sustabdymo panaikinimo ir galiojimo panaikinimo, įvertinusi oro uostą valdančios įmonės išvadą dėl pareiškėjo atitikties šio straipsnio 5 dalies reikalavimams, jeigu oro uostą valdanti įmonė pati neteikia tokių antžeminių paslaugų ar jų dalies, ir Agentūros išvadą dėl pareiškėjo atitikties šio straipsnio 5 dalies 1 punkto reikalavimams. Komisija privalo priimti sprendimą per 20 darbo dienų nuo paraiškos ir visų reikiamų dokumentų (išvadų) gavimo dienos. Dėl susisiekimo ministro kreipimosi į komisiją dėl išvados dėl antžeminių paslaugų teikėjų arba savateikių skaičiaus galimo apribojimo pagal šio straipsnio 11, 14, 16, 19 ir 20 dalyse nurodytą Agentūros prašymą komisija išvadą susisiekimo ministrui privalo pateikti per 10 darbo dienų nuo Agentūros prašymo gavimo dienos. Komisijos priimti sprendimai yra rekomendacinio pobūdžio. Galutinį sprendimą priima susisiekimo ministras.“\n\n2. Pakeisti 49 straipsnio 12 dalį ir ją išdėstyti taip:\n\n„12. Susisiekimo ministras turi teisę apriboti patvirtintų antžeminių paslaugų teikėjų skaičių oro uoste ne mažiau kaip iki dviejų bet kurios rūšies antžeminių paslaugų, numatytų šio įstatymo 2 priede, patvirtintų antžeminių paslaugų teikėjų. Susisiekimo ministro sprendimas turi būti priimtas per 10 darbo dienų nuo komisijos sprendimo priėmimo dienos. Pagal šią dalį priimti sprendimai turi būti motyvuoti.“\n\n3. Pakeisti 49 straipsnio 15 dalį ir ją išdėstyti taip:\n\n„15. Susisiekimo ministras gali nustatyti teisę į šio įstatymo 2 priede nurodytų rūšių antžeminių paslaugų saviteiką ne mažiau kaip dviem vežėjams, jeigu jie buvo pasirinkti pagal objektyvius, aiškius ir nediskriminacinius kriterijus. Susisiekimo ministro sprendimas turi būti priimtas per 10 darbo dienų nuo komisijos sprendimo priėmimo dienos. Pagal šią dalį priimti sprendimai turi būti motyvuoti.“\n\n4. Pakeisti 49 straipsnio 24 dalį ir ją išdėstyti taip:\n\n„24. Kai oro uostas pasiekia šio straipsnio 22 dalyje nustatytą vežamų krovinių kiekį, tačiau dar nepasiekia vežamų keleivių skaičiaus, šio straipsnio 1–21 dalių nuostatos netaikomos šio įstatymo 1 priedo 2 punkte nurodytoms antžeminėms paslaugoms. Oro uoste, kuriame nėra pasiekiami šio straipsnio 22 dalyje nustatyti krovinių kiekiai ir keleivių skaičiai, antžeminės paslaugos teikiamos arba jų saviteika vyksta pagal oro uostą valdančios įmonės nustatytą tvarką ir sąlygas.“"
    },
    {
      "provision_ref": "art17",
      "section": "17",
      "title": "17 straipsnis. 52 straipsnio pakeitimas",
      "content": "1. Pakeisti 52 straipsnio 2 dalį ir ją išdėstyti taip:\n\n„2. Teisės skraidyti orlaivio įgulos nariu, teisės atlikti orlaivių techninę priežiūrą atėmimą vykdo Agentūra.“\n\n2. Pakeisti 52 straipsnio 3 dalį ir ją išdėstyti taip:\n\n„3. Teisė skraidyti orlaivio įgulos nariu, teisė atlikti orlaivių techninę priežiūrą atimama panaikinant Agentūros išduotos licencijos, suteikiančios teisę skraidyti orlaivio įgulos nariu, teisę atlikti orlaivių techninę priežiūrą, galiojimą.“\n\n3. Pakeisti 52 straipsnio 4 dalį ir ją išdėstyti taip:\n\n„4. Teisės skraidyti orlaivio įgulos nariu, teisės atlikti orlaivių techninę priežiūrą atėmimo ir grąžinimo tvarką nustato LTSA direktorius.“"
    },
    {
      "provision_ref": "art18",
      "section": "18",
      "title": "18 straipsnis. III skyriaus papildymas dešimtuoju skirsniu",
      "content": "Papildyti III skyrių dešimtuoju skirsniu:\n\n„DEŠIMTASIS SKIRSNIS\nEKSPERIMENTINĖS KATEGORIJOS ORLAIVIO TINKAMUMO SKRAIDYTI PATIKRA"
    },
    {
      "provision_ref": "art53",
      "section": "53",
      "title": "53 straipsnis. Eksperimentinės kategorijos orlaivio tinkamumo skraidyti patikros vykdymas",
      "content": "1. Eksperimentinės kategorijos orlaivio tinkamumo skraidyti patikrą LTSA nustatyta tvarka turi teisę atlikti Agentūra ir (ar) eksperimentinės kategorijos orlaivio tinkamumo skraidyti patikros inspektoriai (toliau – inspektoriai). Agentūra, įvertinusi eksperimentinės kategorijos orlaivio tinkamumą skraidyti arba atsižvelgdama į inspektoriaus rekomendaciją, išduoda specialųjį tinkamumo skraidyti pažymėjimą, kuriuo patvirtinama, kad eksperimentinės kategorijos orlaivis yra tinkamas skraidyti.\n\n2. Asmenys, pageidaujantys atlikti eksperimentinės kategorijos orlaivio tinkamumo skraidyti patikrą ir teikti Agentūrai rekomendacijas dėl specialiojo tinkamumo skraidyti pažymėjimo išdavimo ar jo galiojimo laiko pratęsimo, turi gauti Agentūros išduodamą inspektoriaus patvirtinimą. Inspektorių patvirtinimai suteikiami, pakeičiami, atnaujinami ir panaikinami, inspektorių veiklos priežiūra atliekama LTSA nustatyta tvarka. Inspektorių patvirtinimai galioja neterminuotai.\n\n3. Asmenys, pageidaujantys gauti inspektoriaus patvirtinimą, turi atitikti šiuos reikalavimus:\n\n1) turėti galiojančią orlaivių techninės priežiūros specialisto licenciją arba turėti aukštąjį inžinerijos mokslų krypties, susijusios su orlaivių technine priežiūra ir (ar) tinkamumu skraidyti, išsilavinimą;\n\n2) turėti ne mažesnę kaip 3 metų patirtį orlaivių tinkamumo skraidyti priežiūros srityje; jeigu asmuo negali įrodyti atitikties šios dalies 1 punkto reikalavimui, patirties laikotarpis orlaivių tinkamumo skraidyti priežiūros srityje turi būti ne mažesnis kaip 6 metai;\n\n3) išmanyti ir sugebėti tinkamai taikyti teisės aktų nuostatas, susijusias su orlaivių tinkamumo skraidyti nustatymo procedūromis;\n\n4) sugebėti tinkamai atlikti eksperimentinės kategorijos orlaivio tinkamumo skraidyti patikrą praktikoje.\n\n4. Agentūra, siekdama paviešinti informaciją, kad subjektai, pageidaujantys, jog jų eksperimentinės kategorijos orlaivio tinkamumo skraidyti patikrą atliktų Agentūros patvirtintas inspektorius, turėtų patikimą informacijos šaltinį, savo interneto svetainėje viešai skelbia informaciją apie patvirtintus inspektorius: inspektoriaus vardą, pavardę, patvirtinimo datą ir numerį, kad būtų galima įsitikinti, jog inspektoriaus patvirtinimas galioja ir jis turi teisę atlikti eksperimentinės kategorijos orlaivio tinkamumo skraidyti patikrą ir teikti Agentūrai rekomendacijas dėl specialiojo tinkamumo skraidyti pažymėjimo išdavimo ar jo galiojimo laiko pratęsimo. Duomenys apie asmenį, kuris patvirtintas inspektoriumi, paskelbiami ne vėliau kaip kitą darbo dieną po inspektoriaus patvirtinimo dienos ir skelbiami tol, kol patvirtinimo galiojimas panaikinamas šio straipsnio 8 dalyje nustatytais atvejais.\n\n5. Patvirtintas inspektorius įgyja teisę atlikti eksperimentinės kategorijos orlaivių tinkamumo skraidyti patikras ir teikti Agentūrai rekomendacijas dėl specialiųjų tinkamumo skraidyti pažymėjimų išdavimo ar jų galiojimo laiko pratęsimo.\n\n6. Inspektoriai, atlikdami eksperimentinės kategorijos orlaivio tinkamumo skraidyti patikrą ir teikdami rekomendacijas Agentūrai, privalo:\n\n1) savo vardu neįgalioti kitų asmenų ir kitiems asmenims neperleisti teisės vykdyti veiklą, kurią vykdyti teisė suteikta patvirtinimo pagrindu;\n\n2) užtikrinti, kad patvirtinimo pagrindu vykdoma veikla būtų vykdoma teisės aktų nustatyta tvarka, nešališkai, nebūtų daromas poveikis veiklos rezultatams;\n\n3) per Agentūros nustatytą terminą pranešti Agentūrai apie patvirtinime nurodytų duomenų pasikeitimą ir pateikti prašymą pakeisti turimą patvirtinimą – nurodyti pakeistus duomenis ir pateikti duomenų pasikeitimą patvirtinančius dokumentus;\n\n4) visą veiklos vykdymo laikotarpį atitikti šio straipsnio 3 dalyje nustatytus reikalavimus;\n\n5) atlikti bent dvi eksperimentinės kategorijos orlaivių tinkamumo skraidyti patikras per metus.\n\n7. Inspektorių veiklos sąlygų laikymosi priežiūrą atlieka Agentūra.\n\n8. Agentūra inspektoriaus patvirtinimą panaikina, jeigu:\n\n1) paaiškėja, kad inspektorius Agentūrai pateikė suklastotus duomenis (dokumentus) dėl inspektoriaus patvirtinimo išdavimo;\n\n2) paaiškėja, kad inspektorius Agentūrai pateikė suklastotus duomenis (dokumentus) dėl specialiųjų tinkamumo skraidyti pažymėjimų išdavimo;\n\n3) paaiškėja, kad inspektorius pateikė rekomendaciją Agentūrai neatlikęs fizinės eksperimentinės kategorijos orlaivio patikros;\n\n4) vertindama inspektoriaus rekomendaciją ar pasirinktinai tikrindama orlaivį, Agentūra nustato akivaizdžius neatitikimus, kurių nepastebėjo inspektorius ir kuriems esant orlaiviui negali būti išduotas specialusis tinkamumo skraidyti pažymėjimas;\n\n5) inspektorius neatliko dviejų eksperimentinės kategorijos orlaivių tinkamumo skraidyti patikrų per metus ir nesikreipė į Agentūrą dėl patvirtinimo atnaujinimo;\n\n6) inspektorius pateikia prašymą panaikinti jam išduotą patvirtinimą;\n\n7) inspektorius mirė.\n\n9. Asmuo, kurio patvirtinimas panaikinamas šio straipsnio 8 dalies 1–4 punktų pagrindu, gali teikti dokumentus dėl naujo patvirtinimo bendra tvarka ne anksčiau kaip po vienų metų nuo Agentūros sprendimo panaikinti jo patvirtinimo galiojimą priėmimo.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo 3 priedo pakeitimas",
      "content": "Pakeisti Įstatymo 3 priedą ir jį išdėstyti taip:\n\n„Lietuvos Respublikos\naviacijos įstatymo\n3 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1993 m. sausio 18 d. Tarybos reglamentas (EEB) Nr. 95/93 dėl laiko tarpsnių paskirstymo Bendrijos oro uostuose bendrųjų taisyklių su paskutiniais pakeitimais, padarytais 2020 m. kovo 30 d. Europos Parlamento ir Tarybos reglamentu (ES) 2020/459.\n\n2. 1996 m. spalio 15 d. Tarybos direktyva 96/67/EB dėl patekimo į Bendrijos oro uostuose teikiamų antžeminių paslaugų rinką su paskutiniais pakeitimais, padarytais 2003 m. rugsėjo 29 d. Europos Parlamento ir Tarybos reglamentu (EB) Nr. 1882/2003.\n\n3. 2004 m. vasario 11 d. Europos Parlamento ir Tarybos reglamentas (EB) Nr. 261/2004, nustatantis bendras kompensavimo ir pagalbos keleiviams taisykles atsisakymo vežti ir skrydžių atšaukimo arba atidėjimo ilgam laikui atveju, panaikinantis Reglamentą (EEB) Nr. 295/91.\n\n4. 2004 m. kovo 10 d. Europos Parlamento ir Tarybos reglamentas (EB) Nr. 549/2004, nustatantis bendro Europos dangaus sukūrimo pagrindą (pagrindų reglamentas), su paskutiniais pakeitimais, padarytais 2009 m. spalio 21 d. Europos Parlamento ir Tarybos reglamentu (EB) Nr. 1070/2009.\n\n5. 2004 m. kovo 10 d. Europos Parlamento ir Tarybos reglamentas (EB) Nr. 550/2004 dėl oro navigacijos paslaugų teikimo bendrame Europos danguje (paslaugų teikimo reglamentas) su paskutiniais pakeitimais, padarytais 2009 m. spalio 21 d. Europos Parlamento ir Tarybos reglamentu (EB) Nr. 1070/2009.\n\n6. 2004 m. balandžio 21 d. Europos Parlamento ir Tarybos reglamentas (EB) Nr. 785/2004 dėl draudimo reikalavimų oro vežėjams ir orlaivių naudotojams su paskutiniais pakeitimais, padarytais 2019 m. birželio 20 d. Europos Parlamento ir Tarybos reglamentu (ES) 2019/1243.\n\n7. 2004 m. balandžio 29 d. Europos Parlamento ir Tarybos reglamentas (EB) Nr. 847/2004 dėl derybų dėl valstybių narių ir trečiųjų šalių susitarimų dėl oro susisiekimo ir jų įgyvendinimo.\n\n8. 2005 m. gruodžio 14 d. Europos Parlamento ir Tarybos reglamentas (EB) Nr. 2111/2005 dėl oro vežėjų, kuriems taikomas draudimas vykdyti veiklą Bendrijoje, Bendrijos sąrašo sudarymo ir oro transporto keleivių informavimo apie skrydį vykdančio oro vežėjo tapatybę bei panaikinantis Direktyvos 2004/36/EB 9 straipsnį su paskutiniais pakeitimais, padarytais 2019 m. birželio 20 d. Europos Parlamento ir Tarybos reglamentu (ES) 2019/1243.\n\n9. 2006 m. liepos 5 d. Europos Parlamento ir Tarybos reglamentas (EB) Nr. 1107/2006 dėl neįgalių asmenų ir ribotos judėsenos asmenų teisių keliaujant oru.\n\n10. 2008 m. kovo 11 d. Europos Parlamento ir Tarybos reglamentas (EB) Nr. 300/2008 dėl civilinės aviacijos saugumo bendrųjų taisyklių ir panaikinantis Reglamentą (EB) Nr. 2320/2002 su paskutiniais pakeitimais, padarytais 2010 m. sausio 8 d. Komisijos reglamentu (ES) Nr. 18/2010.\n\n11. 2008 m. rugsėjo 24 d. Europos Parlamento ir Tarybos reglamentas (EB) Nr. 1008/2008 dėl oro susisiekimo paslaugų teikimo Bendrijoje bendrųjų taisyklių su paskutiniais pakeitimais, padarytais 2020 m. gegužės 25 d. Europos Parlamento ir Tarybos reglamentu (ES) 2020/696.\n\n12. 2009 m. balandžio 2 d. Komisijos reglamentas (EB) Nr. 272/2009, kuriuo papildomi Europos Parlamento ir Tarybos reglamento (EB) Nr. 300/2008 priede nustatyti bendrieji pagrindiniai civilinės aviacijos saugumo standartai, su paskutiniais pakeitimais, padarytais 2013 m. kovo 19 d. Komisijos reglamentu (ES) Nr. 245/2013.\n\n13. 2010 m. spalio 20 d. Europos Parlamento ir Tarybos reglamentas (ES) Nr. 996/2010 dėl civilinės aviacijos avarijų ir incidentų tyrimo ir prevencijos, kuriuo panaikinama Direktyva 94/56/EB, su paskutiniais pakeitimais, padarytais 2018 m. liepos 4 d. Europos Parlamento ir Tarybos reglamentu (ES) 2018/1139.\n\n14. 2011 m. lapkričio 3 d. Komisijos reglamentas (ES) Nr. 1178/2011, kuriuo pagal Europos Parlamento ir Tarybos reglamentą (EB) Nr. 216/2008 nustatomi su civilinės aviacijos orlaivių įgula susiję techniniai reikalavimai ir administracinės procedūros, su paskutiniais pakeitimais, padarytais 2020 m. kovo 4 d. Komisijos deleguotuoju reglamentu (ES) 2020/723.\n\n15. 2012 m. rugpjūčio 3 d. Komisijos reglamentas (ES) Nr. 748/2012, kuriuo nustatomos orlaivio tinkamumo skraidyti sertifikavimo, orlaivio ir susijusių gaminių, dalių bei prietaisų aplinkosauginio sertifikavimo, taip pat projektavimo ir gamybinių organizacijų sertifikavimo įgyvendinimo taisyklės, su paskutiniais pakeitimais, padarytais 2020 m. sausio 28 d. Komisijos deleguotuoju reglamentu (ES) 2020/570.\n\n16. 2012 m. rugsėjo 26 d. Komisijos įgyvendinimo reglamentas (ES) Nr. 923/2012, kuriuo nustatomos bendrosios skrydžių taisyklės ir veiklos nuostatos dėl oro navigacijos paslaugų ir procedūrų ir iš dalies keičiami Įgyvendinimo reglamentas (ES) Nr. 1035/2011 ir reglamentai (EB) Nr. 1265/2007, (EB) Nr. 1794/2006, (EB) Nr. 730/2006, (EB) Nr. 1033/2006 ir (ES) Nr. 255/2010, su paskutiniais pakeitimais, padarytais 2020 m. birželio 26 d. Komisijos įgyvendinamuoju reglamentu (ES) 2020/886.\n\n17. 2012 m. spalio 5 d. Komisijos reglamentas (ES) Nr. 965/2012, kuriuo pagal Europos Parlamento ir Tarybos reglamentą (EB) Nr. 216/2008 nustatomi su orlaivių naudojimu skrydžiams susiję techniniai reikalavimai ir administracinės procedūros, su paskutiniais pakeitimais, padarytais 2019 m. rugpjūčio 1 d. Komisijos įgyvendinamuoju reglamentu (ES) 2019/1387.\n\n18. 2014 m. vasario 12 d. Komisijos reglamentas (ES) Nr. 139/2014, kuriuo pagal Europos Parlamento ir Tarybos reglamentą (EB) Nr. 216/2008 nustatomi su aerodromais susiję reikalavimai ir administracinės procedūros, su paskutiniais pakeitimais, padarytais 2018 m. kovo 14 d. Komisijos reglamentu (ES) 2018/401.\n\n19. 2014 m. balandžio 3 d. Europos Parlamento ir Tarybos reglamentas (ES) Nr. 376/2014 dėl pranešimo apie civilinės aviacijos įvykius, jų analizės ir tolesnės veiklos, kuriuo iš dalies keičiamas Europos Parlamento ir Tarybos reglamentas (ES) Nr. 996/2010 ir panaikinama Europos Parlamento ir Tarybos direktyva 2003/42/EB ir Komisijos reglamentai (EB) Nr. 1321/2007 ir (EB) Nr. 1330/2007, su paskutiniais pakeitimais, padarytais 2018 m. liepos 4 d. Europos Parlamento ir Tarybos reglamentu (ES) 2018/1139.\n\n20. 2014 m. balandžio 16 d. Europos Parlamento ir Tarybos reglamentas (ES) Nr. 598/2014, kuriuo pagal darnųjį metodą nustatomos su triukšmu susijusių naudojimo apribojimų taikymo Sąjungos oro uostuose taisyklės ir procedūros ir panaikinama Direktyva 2002/30/EB.\n\n21. 2014 m. balandžio 29 d. Komisijos reglamentas (ES) Nr. 452/2014, kuriuo pagal Europos Parlamento ir Tarybos reglamentą (EB) Nr. 216/2008 nustatomi su orlaivių naudojimu skrydžiams, vykdomiems trečiųjų šalių vežėjų, susiję techniniai reikalavimai ir administracinės procedūros, su paskutiniais pakeitimais, padarytais 2016 m. liepos 15 d. Komisijos reglamentu (ES) 2016/1158.\n\n22. 2014 m. lapkričio 26 d. Komisijos reglamentas (ES) Nr. 1321/2014 dėl orlaivių nepertraukiamojo tinkamumo skraidyti ir aviacijos produktų, dalių bei prietaisų tinkamumo naudoti ir šias užduotis atliekančių organizacijų bei darbuotojų patvirtinimo su paskutiniais pakeitimais, padarytais 2020 m. vasario 25 d. Komisijos įgyvendinamuoju reglamentu (ES) 2020/270.\n\n23. 2015 m. vasario 20 d. Komisijos reglamentas (ES) 2015/340, kuriuo pagal Europos Parlamento ir Tarybos reglamentą (EB) Nr. 216/2008 nustatomi su skrydžių vadovų licencijomis ir pažymėjimais susiję techniniai reikalavimai ir administracinės procedūros, iš dalies keičiamas Komisijos įgyvendinimo reglamentas (ES) Nr. 923/2012 ir panaikinamas Komisijos reglamentas (ES) Nr. 805/2011.\n\n24. 2015 m. lapkričio 5 d. Komisijos įgyvendinimo reglamentas (ES) 2015/1998, kuriuo nustatomos išsamios bendrųjų pagrindinių aviacijos saugumo standartų įgyvendinimo priemonės, su paskutiniais pakeitimais, padarytais 2021 m. vasario 18 d. Komisijos įgyvendinimo reglamentu (ES) 2021/255.\n\n25. 2017 m. kovo 1 d. Komisijos įgyvendinimo reglamentas (ES) 2017/373, kuriuo nustatomi oro eismo valdymo ir oro navigacijos paslaugų teikėjų, kitų oro eismo valdymo tinklo funkcijų vykdytojų ir tų subjektų priežiūros bendrieji reikalavimai, panaikinamas Reglamentas (EB) Nr. 482/2008, įgyvendinimo reglamentai (ES) Nr. 1034/2011, (ES) Nr. 1035/2011 ir (ES) 2016/1377 ir iš dalies keičiamas Reglamentas (ES) Nr. 677/2011.\n\n26. 2018 m. kovo 13 d. Komisijos reglamentas (ES) 2018/395, kuriuo pagal Europos Parlamento ir Tarybos reglamentą (EB) Nr. 216/2008 nustatomos išsamios skrydžių oro balionais vykdymo taisyklės, su paskutiniais pakeitimais, padarytais 2020 m. kovo 4 d. Komisijos įgyvendinimo reglamentu (ES) 2020/357.\n\n27. 2018 m. liepos 4 d. Europos Parlamento ir Tarybos reglamentas (ES) 2018/1139 dėl bendrųjų civilinės aviacijos taisyklių, ir kuriuo įsteigiama Europos Sąjungos aviacijos saugos agentūra, iš dalies keičiami Europos Parlamento ir Tarybos reglamentai (EB) Nr. 2111/2005, (EB) Nr. 1008/2008, (ES) Nr. 996/2010, (ES) Nr. 376/2014 ir direktyvos 2014/30/ES ir 2014/53/ES bei panaikinami Europos Parlamento ir Tarybos reglamentai (EB) Nr. 552/2004 ir (EB) Nr. 216/2008 bei Tarybos reglamentas (EEB) Nr. 3922/91.\n\n28. 2018 m. gruodžio 14 d. Komisijos įgyvendinimo reglamentas (ES) 2018/1976, kuriuo pagal Europos Parlamento ir Tarybos reglamentą (ES) 2018/1139 nustatomos išsamios skrydžių vykdymo sklandytuvais ir sklandytuvų skrydžio įgulos licencijavimo taisyklės.\n\n29. 2019 m. vasario 11 d. Komisijos įgyvendinimo reglamentas (ES) 2019/317, kuriuo nustatoma Bendro Europos dangaus veiklos rezultatų ir mokesčių sistema ir panaikinami įgyvendinimo reglamentai (ES) Nr. 390/2013 ir (ES) Nr. 391/2013.\n\n30. 2019 m. gegužės 24 d. Komisijos įgyvendinimo reglamentas (ES) 2019/947 dėl bepiločių orlaivių naudojimo taisyklių ir tvarkos su paskutiniais pakeitimais, padarytais 2020 m. birželio 4 d. Komisijos įgyvendinamuoju reglamentu (ES) 2020/746.“"
    },
    {
      "provision_ref": "art20",
      "section": "20",
      "title": "20 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2, 3 ir 4 dalis ir šio įstatymo 4 straipsnį, 10 straipsnio 2 ir 3 dalis, 11 straipsnio 2, 3, 4 ir 6 dalis, 12 ir 13 straipsnius, įsigalioja 2021 m. spalio 1 d.\n\n2. Šio įstatymo 13 straipsnis įsigalioja 2021 m. liepos 1 d.\n\n3. Šio įstatymo 10 straipsnio 2 ir 3 dalis įsigalioja 2021 m. rugpjūčio 1 d.\n\n4. Šio įstatymo 4 straipsnis, 11 straipsnio 2, 3, 4, 6 dalys ir 12 straipsnis įsigalioja 2022 m. sausio 2 d.\n\n5. Lietuvos Respublikos Vyriausybė, Lietuvos Respublikos krašto apsaugos ministras, Lietuvos Respublikos susisiekimo ministras, Lietuvos Respublikos užsienio reikalų ministras ir Lietuvos transporto saugos administracija iki 2021 m. rugsėjo 30 d. priima šio įstatymo įgyvendinamuosius teisės aktus, išskyrus su šio įstatymo 13 straipsniu susijusius įgyvendinamuosius teisės aktus, kuriuos iki 2021 m. birželio 30 d. priima Lietuvos transporto saugos administracija, ir su šio įstatymo 4 straipsniu, 11 straipsnio 2, 3, 4, 6 dalimis ir 12 straipsniu susijusius įgyvendinamuosius teisės aktus, kuriuos iki 2022 m. sausio 1 d. priima Vyriausybė, susisiekimo ministras ir Lietuvos transporto saugos administracija.\n\n6. Paraiškos laikinai įregistruoti orlaivį Lietuvos Respublikos civilinių orlaivių registre, pateiktos iki šio įstatymo įsigaliojimo, baigiamos nagrinėti pagal iki šio įstatymo įsigaliojimo galiojusią tvarką, taikant šio įstatymo 7 straipsnio 2 dalimi išdėstytoje Aviacijos įstatymo 24 straipsnio 5 dalyje nustatytą laikino įregistravimo Lietuvos Respublikos civilinių orlaivių registre terminą. Teisės skraidyti orlaivio įgulos nariu, teisės atlikti orlaivių techninę priežiūrą atėmimo procedūros, pradėtos iki šio įstatymo įsigaliojimo, baigiamos nagrinėti pagal iki šio įstatymo įsigaliojimo galiojusią tvarką.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
