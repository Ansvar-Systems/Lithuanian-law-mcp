{
  "id": "lt-law-xiv-377",
  "type": "statute",
  "title": "Lietuvos Respublikos investicijų įstatymo Nr. VIII-1312 13 straipsnio pakeitimo ir Įstatymo papildymo 13-1 straipsniu įstatymas",
  "short_name": "XIV-377",
  "status": "in_force",
  "issued_date": "2021-06-08",
  "in_force_date": "2021-06-15",
  "url": "https://e-tar.lt/portal/lt/legalAct/f703dfe0cd0c11eba2bad9a0748ee64d/VJkfGdQyvJ",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio pakeitimas",
      "content": "1. Pakeisti 13 straipsnio 1 dalies 6 punktą ir jį išdėstyti taip:\n\n„6) dėl ne mažesnių kaip 1 448 100 eurų vertės privačių investicijų į investicijų projektą ir šio įstatymo 12 straipsnio 2 dalies 7 punkte nurodytų investicijų Lietuvos Respublikos Vyriausybė ar jos įgaliota institucija Lietuvos Respublikos civilinio kodekso nustatyta tvarka sudaro su investuotojais investicijų sutartis, kuriose nustatomos specialios investavimo ir verslo sąlygos. Šiems investuotojams taip pat taikomos šio įstatymo 131 straipsnyje numatytos specialios investavimo, verslo ir kitos sąlygos, jeigu jie atitinka šio įstatymo 131 straipsnyje nustatytus kriterijus;“.\n\n2. Pakeisti 13 straipsnio 4 dalį ir ją išdėstyti taip:\n\n„4. Šio straipsnio 3 dalyje nurodytą investicijų projektų koordinavimą, informacijos teikimą, taip pat investicijų projektų, kuriems lėšos skiriamos iš valstybės biudžeto, išskyrus Europos Sąjungos ir kitos finansinės paramos lėšas, įgyvendinimo kontrolę vykdo, konsultacijas tiesioginių užsienio investicijų pritraukimo į šalies gamybos ir paslaugų sektorius klausimais ir informaciją apie investicijų aplinką Lietuvos ūkio subjektams ir užsienio investuotojams teikia Lietuvos Respublikos ekonomikos ir inovacijų ministro įgaliota viešoji įstaiga, kurios savininko teises ir pareigas įgyvendina Lietuvos Respublikos ekonomikos ir inovacijų ministerija.“\n\n3. Pakeisti 13 straipsnio 5 dalį ir ją išdėstyti taip:\n\n„5. Šio straipsnio 3 ir 4 dalyse nustatyta veikla yra finansuojama iš Lietuvos Respublikos ekonomikos ir inovacijų ministerijai skirtų valstybės biudžeto asignavimų ir (ar) kitų lėšų.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 131 straipsniu",
      "content": "Papildyti Įstatymą 131 straipsniu:\n\n„131 straipsnis. Specialios investavimo, verslo ir kitos sąlygos, taikomos Lietuvos Respublikoje investicijų sutarties įgyvendinimo metu\n\n1. Šiame straipsnyje nustatytos specialios investavimo ir verslo Lietuvos Respublikoje sąlygos taikomos investuotojui, atitinkančiam visus šiuos kriterijus:\n\n1) investuotojas šio įstatymo 13 straipsnio 1 dalies 6 punkto pagrindu su Lietuvos Respublikos Vyriausybe ar jos įgaliota institucija yra sudaręs investicijų sutartį, pagal kurią investuotojas įsipareigoja investuoti į sukūrimą naujų darbo vietų Lietuvos Respublikoje (toliau šiame straipsnyje – pagal investicijų sutartį Lietuvos Respublikoje numatytos sukurti darbo vietos), kuriose pagal darbo sutartis įdarbintų asmenų mėnesinio darbo užmokesčio vidurkis būtų ne mažesnis negu 1,5 iki investicijų sutarties sudarymo Lietuvos statistikos departamento paskutinio paskelbto savivaldybės, kurioje investuojama, vidutinio mėnesinio darbo užmokesčio dydžio;\n\n2) įmonių grupės, kaip ji apibrėžiama Lietuvos Respublikos įmonių grupių konsoliduotosios finansinės atskaitomybės įstatyme, kuriai priklauso investuotojas, ar (ir) įmonių, kurių kontroliuojantis asmuo, kaip jis apibrėžiamas Lietuvos Respublikos konkurencijos įstatyme, yra investuotojas (toliau šiame straipsnyje – investuotojo įmonių grupė), ar (ir) investuotojo metinės pajamos bent vienais finansiniais metais per pastaruosius trejus metus buvo ne mažesnės kaip 2 500 000 eurų.\n\n2. Šio straipsnio 1 dalies 1 punkte nurodytoje Lietuvos Respublikos civilinio kodekso nustatyta tvarka sudarytoje investicijų sutartyje, be šio įstatymo 13 straipsnio 1 dalies 6 punkte nurodytų reikalavimų, turi būti nustatyta:\n\n1) šio straipsnio 1 dalies 1 punkte nurodyto investuotojo įsipareigojimo pažeidimo teisinės pasekmės;\n\n2) terminas, per kurį užsieniečiai galės kreiptis dėl leidimo laikinai gyventi Lietuvos Respublikoje išdavimo šio straipsnio 3 dalyje nustatytu pagrindu ir kuris negali būti ilgesnis už investicijų sutarties galiojimo terminą;\n\n3) skaičius užsieniečių, kurie leidimą laikinai gyventi Lietuvos Respublikoje gali gauti šio straipsnio 3 dalyje nustatytu pagrindu;\n\n4) atsiskaitymo pagal investicijų sutartį Lietuvos Respublikos Vyriausybei ar jos įgaliotai institucijai už investicijų projekto įgyvendinimo rodiklius tvarka ir terminai;\n\n5) investicijų sutarties vykdymo priežiūros sąlygos;\n\n6) investicijų sutarties galiojimo terminas.\n\n3. Leidimas laikinai gyventi Lietuvos Respublikoje gali būti išduodamas užsieniečiui, kuris nėra Europos Sąjungos ar Europos laisvosios prekybos asociacijos valstybės narės pilietis, jo šeimos narys ar kitas asmuo, kuris pagal Europos Sąjungos teisės aktus naudojasi laisvo asmenų judėjimo teise ir kuris turi Lietuvos Respublikos ekonomikos ir inovacijų ministro įgaliotos viešosios įstaigos išduotą dokumentą, patvirtinantį, kad jis atitinka vieną iš šių sąlygų:\n\n1) yra investuotojo ar investuotojo įmonių grupės darbuotojas, dirbęs investuotojo ar investuotojo įmonių grupėje ne trumpiau kaip 3 mėnesius iki investicijų sutarties sudarymo dienos, ir pateikiamas investuotojo įsipareigojimas jį įdarbinti pagal investicijų sutartį Lietuvos Respublikoje numatytoje sukurti darbo vietoje ne trumpesniam kaip vienų metų laikotarpiui arba\n\n2) investicijų sutarties sudarymo dieną buvo investuotojo ar investuotojo įmonių grupės darbuotojas, dirbęs investuotojo ar investuotojo įmonių grupėje ne trumpiau kaip 3 mėnesius iki investicijų sutarties sudarymo dienos, ir dirba pagal investicijų sutartį Lietuvos Respublikoje numatytoje sukurti darbo vietoje, arba\n\n3) yra investuotojas arba investuotojo dalyvis, kuriam nuosavybės teise priklauso ne mažiau kaip 1/10 Lietuvos Respublikoje įsteigtos įmonės, kurioje pagal investicijų sutartį Lietuvos Respublikoje numatytos sukurti darbo vietos, įstatinio kapitalo ir kurio investuotos lėšos į šią įmonę sudaro ne mažiau kaip 14 000 eurų, arba\n\n4) yra šios dalies 1, 2 ar 3 punkte nurodytas sąlygas atitinkančio užsieniečio šeimos narys, kaip tai apibrėžta Lietuvos Respublikos įstatyme „Dėl užsieniečių teisinės padėties“ (toliau šiame straipsnyje – šeimos narys).\n\n4. Leidimas laikinai gyventi Lietuvos Respublikoje gali būti keičiamas, jeigu:\n\n1) pateikiamas Lietuvos Respublikos ekonomikos ir inovacijų ministro įgaliotos viešosios įstaigos išduotas dokumentas, patvirtinantis, kad užsienietis dirba ir ketina toliau dirbti pagal investicijų sutartį Lietuvos Respublikoje numatytoje sukurti darbo vietoje arba yra investuotojas ar investuotojo dalyvis, kuriam nuosavybės teise priklauso ne mažiau kaip 1/10 Lietuvos Respublikoje įsteigtos įmonės, kurioje pagal investicijų sutartį Lietuvos Respublikoje numatytos sukurti darbo vietos, įstatinio kapitalo ir kurio investuotos lėšos į šią įmonę sudaro ne mažiau kaip 14 000 eurų, taip pat kad šio straipsnio 1 dalies 1 punkte nurodyta investicijų sutartis yra galiojanti ir kad investicijų sutartis atitinka šio straipsnio 2 dalies nuostatas; šiame dokumente taip pat nurodomas investicijų sutarties galiojimo terminas ir investicijų sutartyje nustatytas užsieniečių skaičius;\n\n2) užsienietis yra šios dalies 1 punkte nurodytas sąlygas atitinkančio užsieniečio šeimos narys.\n\n5. Jeigu užsienietis dirbs investicijų sutarties pagrindu Lietuvos Respublikoje numatytoje sukurti darbo vietoje pagal reglamentuojamą profesiją, kaip ji apibrėžta Lietuvos Respublikos reglamentuojamų profesinių kvalifikacijų pripažinimo įstatyme, turi būti pateiktas dokumentas, patvirtinantis, kad užsienietis atitinka Lietuvos Respublikos teisės aktuose nustatytas sąlygas vykdyti reglamentuojamą profesinę veiklą.\n\n6. Užsienietis, kuris atvyksta dirbti pagal investicijų sutartį Lietuvos Respublikoje numatytoje sukurti darbo vietoje, gali pradėti dirbti teisėto buvimo Lietuvos Respublikoje laikotarpiu nuo prašymo išduoti leidimą laikinai gyventi Lietuvos Respublikoje šio straipsnio 3 dalyje nustatytu pagrindu pateikimo dienos. Užimtumo tarnyba prie Lietuvos Respublikos socialinės apsaugos ir darbo ministerijos (toliau – Užimtumo tarnyba) nevertina šio užsieniečio darbo pagal investicijų sutartį Lietuvos Respublikoje numatytoje sukurti darbo vietoje atitikties Lietuvos Respublikos darbo rinkos poreikiams ir šis užsienietis atleidžiamas nuo pareigos įsigyti leidimą dirbti.\n\n7. Šio straipsnio 3 ar 4 dalyje nurodyto užsieniečio prašymas išduoti ar pakeisti leidimą laikinai gyventi Lietuvos Respublikoje išnagrinėjamas ne vėliau kaip per du mėnesius nuo prašymo išduoti ar pakeisti leidimą laikinai gyventi Lietuvos Respublikoje pateikimo dienos. Prašymas išduoti ar pakeisti leidimą laikinai gyventi Lietuvos Respublikoje teikiamas Migracijos departamentui prie Lietuvos Respublikos vidaus reikalų ministerijos.\n\n8. Šio straipsnio 3 dalyje nurodytam užsieniečiui leidimas laikinai gyventi Lietuvos Respublikoje išduodamas ar keičiamas trejiems metams, o jeigu jo darbas Lietuvos Respublikoje truks trumpiau negu trejus metus, – darbo Lietuvos Respublikoje laikotarpiui. Leidimo laikinai gyventi Lietuvos Respublikoje galiojimo laikotarpis negali būti ilgesnis už investicijų sutarties galiojimo terminą.\n\n9. Šeimos narys, atvykstantis gyventi į Lietuvos Respubliką kartu su užsieniečiu, kuris dėl leidimo laikinai gyventi Lietuvos Respublikoje išdavimo kreipiasi šio straipsnio 3 dalyje nustatytu pagrindu, arba pas užsienietį, kuris turi leidimą laikinai gyventi Lietuvos Respublikoje šio straipsnio 3 ar 4 dalyje nustatytu pagrindu, dėl leidimo laikinai gyventi Lietuvos Respublikoje išdavimo gali kreiptis kartu su šiuo užsieniečiu arba gali kreiptis vienas iš pilnamečių šeimos narių ir leidimas laikinai gyventi Lietuvos Respublikoje jam išduodamas tokiam pačiam laikotarpiui kaip ir šiam užsieniečiui. Šeimos narys, kuriam leidimas laikinai gyventi Lietuvos Respublikoje išduotas šioje dalyje nustatytu pagrindu, turi teisę dirbti ir yra atleidžiamas nuo pareigos įsigyti leidimą dirbti, todėl Užimtumo tarnyba nevertina šio užsieniečio darbo atitikties Lietuvos Respublikos darbo rinkos poreikiams. Jeigu šeimos narys dirbs pagal reglamentuojamą profesiją, kaip ji apibrėžta Lietuvos Respublikos reglamentuojamų profesinių kvalifikacijų pripažinimo įstatyme, turi būti pateiktas dokumentas, patvirtinantis, kad šeimos narys atitinka Lietuvos Respublikos reglamentuojamų profesinių kvalifikacijų pripažinimo įstatyme nustatytas sąlygas vykdyti reglamentuojamą profesinę veiklą.\n\n10. Šio straipsnio 3 dalyje ir šio straipsnio 4 dalies 1 punkte nurodyti Lietuvos Respublikos ekonomikos ir inovacijų ministro įgaliotos viešosios įstaigos dokumentai išduodami ne vėliau kaip per 5 darbo dienas nuo visų atitinkamam dokumentui išduoti reikalingų dokumentų ir (ar) informacijos pateikimo Lietuvos Respublikos ekonomikos ir inovacijų ministro įgaliotai viešajai įstaigai.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. birželio 15 d.\n\n2. Lietuvos Respublikos ekonomikos ir inovacijų ministras ir Lietuvos Respublikos vidaus reikalų ministras iki 2021 m. birželio 14 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo galiojusio Lietuvos Respublikos investicijų įstatymo 13 straipsnio 1 dalies 6 punkto pagrindu sudarytas investicijų sutartis įgyvendinantys investuotojai, atitinkantys šiame įstatyme nustatytas sąlygas, turi teisę per 6 mėnesius nuo šio įstatymo įsigaliojimo kreiptis į Lietuvos Respublikos Vyriausybę ar jos įgaliotą instituciją dėl galiojančių investicijų sutarčių pakeitimo. Investicijų sutartis papildžius šiame įstatyme nustatytomis sąlygomis, šio įstatymo nuostatos taikomos nuo šio įstatymo nuostatas atitinkančių investicijų sutarčių pakeitimų įsigaliojimo dienos. Šioje dalyje nustatyta tvarka nepapildžius investicijų sutarčių šiame įstatyme nustatytomis sąlygomis, iki šio įstatymo įsigaliojimo Investicijų įstatymo 13 straipsnio 1 dalies 6 punkto pagrindu sudarytos investicijų sutartys baigiamos vykdyti iki šio įstatymo įsigaliojimo galiojusių teisės aktų nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
