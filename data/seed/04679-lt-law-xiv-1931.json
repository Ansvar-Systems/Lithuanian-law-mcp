{
  "id": "lt-law-xiv-1931",
  "type": "statute",
  "title": "Lietuvos Respublikos mobilizacijos ir priimančiosios šalies paramos įstatymo Nr. I-1623 6 ir 7 straipsnių pakeitimo įstatymas",
  "short_name": "XIV-1931",
  "status": "in_force",
  "issued_date": "2023-05-09",
  "in_force_date": "2023-06-01",
  "url": "https://e-tar.lt/portal/lt/legalAct/b90d7480f64011ed9978886e85107ab2/aipqeDnoRB",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "Pakeisti 6 straipsnio 10 punktą ir jį išdėstyti taip:\n\n„10) atsižvelgdama į neatidėliotiną visuomenės poreikį plėsti pasirengimą krašto gynybai, tvirtina karinės infrastruktūros, reikalingos priimančiosios šalies paramai užtikrinti, sąrašą, kuriame nurodoma priimančiosios šalies paramai užtikrinti reikalinga karinė infrastruktūra, jos paskirtis, jos pritaikymui ir (ar) sukūrimui reikalinga teritorija ir jos dydis ir (ar) žemės sklypai ir vieta Lietuvos regione. Teritorija, reikalinga karinei infrastruktūrai pritaikyti ir (ar) sukurti, jos dydis ir (ar) žemės sklypai ir vieta Lietuvos regione parenkama įvertinus konkrečiai karinei infrastruktūrai reikalingus specialiuosius karinius reikalavimus (operacinius, logistinius, infrastruktūros išdėstymo), urbanizuotas teritorijas, kraštovaizdį, gamtos ir kultūros paveldą, suderinus tose teritorijose vykdomas veiklas su veiklomis, vykdomomis karinėse teritorijose, ir veiklomis, vykdomomis besiribojančiose teritorijose, pirmumą teikiant valstybinės žemės plotams, kuriuose nesuformuoti žemės sklypai, ir (ar) žemės sklypams, nuosavybės teise priklausantiems valstybei, stengiantis į teritoriją neįtraukti privačios žemės sklypų, o jeigu įvertinus alternatyvias teritorijas privačios žemės sklypų įtraukimas į teritoriją neišvengiamas, – stengiantis į teritoriją įtraukti kuo mažesnį privačios žemės sklypų plotą;“."
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnio 1 dalies 5 punktą ir jį išdėstyti taip:\n\n„5) rengia ir, suderinusi su Lietuvos Respublikos aplinkos ministerija, teikia Vyriausybei tvirtinti karinės infrastruktūros, reikalingos priimančiosios šalies paramai užtikrinti, sąrašą kartu su motyvuotu karinės infrastruktūros ir jai pritaikyti ir (ar) sukurti reikalingos teritorijos pagrindimu, kuriame detaliai aprašomas šio įstatymo 6 straipsnio 10 punkte nurodytų kriterijų įvertinimas;“."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2023 m. birželio 1 d.\n\n2. Šio įstatymo 1 ir 2 straipsniuose išdėstytų Lietuvos Respublikos mobilizacijos ir priimančiosios šalies paramos įstatymo 6 straipsnio 10 punkto ir 7 straipsnio 1 dalies 5 punkto nuostatos netaikomos iki šio įstatymo įsigaliojimo patvirtintam karinės infrastruktūros, reikalingos priimančiosios šalies paramai užtikrinti, sąrašui, išskyrus atvejus, kai, įsigaliojusius šiam įstatymui, šis sąrašas yra keičiamas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_e4ebb2a7f35a42afb40c9e139af9eff0_end"
    }
  ],
  "definitions": []
}
