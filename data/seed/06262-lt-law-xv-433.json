{
  "id": "lt-law-xv-433",
  "type": "statute",
  "title": "Lietuvos Respublikos aviacijos įstatymo Nr. VIII-2066 2, 18 ir 35 straipsnių pakeitimo ir Įstatymo papildymo 18-1 straipsniu įstatymas",
  "short_name": "XV-433",
  "status": "in_force",
  "issued_date": "2025-09-23",
  "in_force_date": "2025-10-02",
  "url": "https://e-tar.lt/portal/lt/legalAct/f69057209eb111f0a34db2fbd35a03b2",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 37 dalį ir ją išdėstyti taip:\n\n„37. Ribojamoji zona – nustatyto dydžio oro erdvė virš valstybės sausumos teritorijos arba teritorinių vandenų, kurioje orlaivio skrydis yra ribojamas pagal tam tikras kariuomenės vado arba šio įstatymo 181 straipsnyje nustatytas sąlygas.“\n\n2. Pakeisti 2 straipsnio 45 dalį ir ją išdėstyti taip:\n\n„45. Kitos šiame įstatyme vartojamos sąvokos suprantamos taip, kaip apibrėžiamos Reglamente (EEB) Nr. 95/93, Reglamente (EB) Nr. 300/2008, Reglamente (EB) Nr. 1008/2008, Reglamente (ES) Nr. 1178/2011, Reglamente (ES) Nr. 923/2012, Reglamente (ES) Nr. 965/2012, Reglamente (ES) 2017/373, Reglamente (ES) 2018/1139, Reglamente (ES) 2019/945, Reglamente (ES) 2019/947, Reglamente (ES) 2021/664, 2024 m. spalio 23 d. Europos Parlamento ir Tarybos reglamente (ES) 2024/2803 dėl Bendro Europos dangaus iniciatyvos įgyvendinimo, Lietuvos Respublikos nacionaliniam saugumui užtikrinti svarbių objektų apsaugos įstatyme, Lietuvos Respublikos saugomų teritorijų įstatyme ir Lietuvos Respublikos vidaus tarnybos statute.“"
    },
    {
      "provision_ref": "art2",
      "section": "2",
      "title": "2 straipsnis. 18 straipsnio pakeitimas",
      "content": "Pakeisti 18 straipsnio 3 dalį ir ją išdėstyti taip:\n\n„3. Visuomenės saugos sumetimais susisiekimo ministras nustato draudžiamąsias, ribojamąsias arba pavojingąsias zonas. Tokie sprendimai priimami LTSA teikimu, suderintu su kariuomenės vadu ar jo įgaliotu asmeniu, arba, reaguojant į galimus ar įvykusius oro erdvės pažeidimus, nustatytus stebint, kontroliuojant ir ginant Lietuvos Respublikos oro erdvę, ar į vietinio pobūdžio ginkluotus incidentus ir valstybės sienos pažeidimus, pagal savo pobūdį neprilygstančius agresijos aktams, kariuomenės vado ar jo įgalioto asmens teikimu. Draudimai ir apribojimai neturi būti taikomi ilgiau, negu to reikalauja juos lėmusios priežastys.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis. Oro erdvės tvarkyba ir oro eismas ribojamosiose zonose, reaguojant į galimus ar įvykusius oro erdvės pažeidimus, nustatytus stebint, kontroliuojant ir ginant Lietuvos Respublikos oro erdvę, ar į vietinio pobūdžio ginkluotus incidentus ir valstybės sienos pažeidimus, pagal savo pobūdį neprilygstančius agresijos aktams\n\n1. Kariuomenės vadas ar jo įgaliotas asmuo, reaguodamas į galimus ar įvykusius oro erdvės pažeidimus, nustatytus stebint, kontroliuojant ir ginant Lietuvos Respublikos oro erdvę, ar į vietinio pobūdžio ginkluotus incidentus ir valstybės sienos pažeidimus, pagal savo pobūdį neprilygstančius agresijos aktams, pateikia prašymą oro eismo paslaugų teikėjui dėl ribojamosios (-ųjų) zonos (-ų), nustatytos (-ų) reaguojant į galimus ar įvykusius oro erdvės pažeidimus, nustatytus stebint, kontroliuojant ir ginant Lietuvos Respublikos oro erdvę, ar į vietinio pobūdžio ginkluotus incidentus ir valstybės sienos pažeidimus, pagal savo pobūdį neprilygstančius agresijos aktams, aktyvavimo. Išnykus aplinkybėms, dėl kurių ši (šios) ribojamoji (-osios) zona (-os) buvo aktyvuota (-os), kariuomenės vadas ar jo įgaliotas asmuo pateikia prašymą oro eismo paslaugų teikėjui dėl aktyvuotos (-ų) ribojamosios (-ųjų) zonos (-ų) deaktyvavimo.\n\n2. Oro eismo paslaugų teikėjas, gavęs kariuomenės vado ar jo įgalioto asmens prašymą, nurodytą šio straipsnio 1 dalyje, prašyme nurodytu laiku aktyvuoja arba deaktyvuoja prašyme nurodytą (-as) ribojamąją (-ąsias) zoną (-as).\n\n3. Kol šio straipsnio 2 dalyje nurodyta (-os) ribojamoji (-osios) zona (-os) yra aktyvi (-ios), visos kitos į šią (šias) ribojamąją (-ąsias) zoną (-as) patenkančios Lietuvos Respublikos oro eismo paslaugų oro erdvės, draudžiamosios, ribojamosios, pavojingosios, laikinai išskirtos (nustatyto dydžio oro erdvės, kurios laikinai skiriamos konkrečiai aviacijos veiklai; per šias erdves kitoms reikmėms oro eismui vykti neleidžiama), specialiosios sklandymo (nustatyto dydžio oro erdvės, kurios nurodytu laikotarpiu aktyvuojamos naudoti išimtinai konkretiems oro erdvės naudotojams ir kurios vertikaliosios ir horizontaliosios ribos negali būti keičiamos ribojamosios zonos aktyvavimo laikotarpiu), bepiločių orlaivių sistemų (UAS) geografinės zonos ir rezervuojamosios oro erdvės (tam tikram laikotarpiui nustatyto dydžio oro erdvės, skirtos konkrečiai aviacijos veiklai) negalioja.\n\n4. Oro eismo paslaugų teikėjas, teikiantis skrydžių valdymo paslaugas valdomojoje oro erdvėje, užtikrina, kad informacija apie šio straipsnio 2 dalyje nurodytos (-ų) ribojamosios (-ųjų) zonos (-ų) numatomą aktyvavimą būtų perduota oro erdvės naudotojams, esantiems oro erdvėje, kurioje jis teikia paslaugas, ir oro erdvės valdymo paslaugų teikėjui ne vėliau kaip likus 10 minučių iki šio straipsnio 1 dalyje nurodytame prašyme nurodyto ribojamosios (-ųjų) zonos (-ų) aktyvavimo laiko, ir nurodo oro erdvės naudotojams nedelsiant palikti numatomą (-as) aktyvuoti ribojamąją (-ąsias) zoną (-as) (iš jos (jų) išskristi arba nusileisti).\n\n5. Oro eismo paslaugų teikėjas, teikiantis skrydžių informacijos paslaugas nevaldomojoje oro erdvėje, perduoda informaciją apie numatomą ribojamosios (-ųjų) zonos (-ų) aktyvavimą oro erdvės naudotojams, esantiems oro erdvėje, kurioje jis teikia paslaugas, ne vėliau kaip likus 10 minučių iki šio straipsnio 1 dalyje nurodytame prašyme nurodyto ribojamosios (-ųjų) zonos  (-ų) aktyvavimo laiko. Visi oro erdvės naudotojai, gavę informaciją apie numatomą (-as) aktyvuoti ribojamąją (-ąsias) zoną (-as) ir esantys joje (jose), privalo nedelsdami ją (jas) palikti (iš jos (jų) išskristi arba nusileisti).\n\n6. Oro erdvės valdymo paslaugų teikėjas užtikrina, kad informacija apie šio straipsnio 2 dalyje nurodytos (-ų) ribojamosios (-ųjų) zonos (-ų) numatomą aktyvavimą ne vėliau kaip likus 10 minučių iki šio straipsnio 1 dalyje nurodytame prašyme nurodyto ribojamosios (-ųjų)  zonos (-ų) aktyvavimo laiko būtų perduota į šią (šias) ribojamąją (-ąsias) zoną (-as) patenkančių oro eismo paslaugų oro erdvės ir draudžiamųjų, ribojamųjų, pavojingųjų, laikinai išskirtų, specialiųjų sklandymo zonų, bepiločių orlaivių sistemų (UAS) geografinių zonų ir rezervuojamųjų oro erdvių steigėjams ir (arba) valdytojams.“"
    },
    {
      "provision_ref": "art4",
      "section": "4",
      "title": "4 straipsnis. 35 straipsnio pakeitimas",
      "content": "1. Pakeisti 35 straipsnio 1 dalį ir ją išdėstyti taip:\n\n„1. Orlaiviuose, skrendančiuose Lietuvos Respublikos valdomąja oro erdve ir nevaldomąja oro erdve, turi būti:\n\n1) įrengta radijo ryšio aparatūra, kuria būtų galima palaikyti abipusį radijo ryšį su oro eismo paslaugų teikėju;\n\n2) radiolokacinis atsakiklis, veikiantis „A + C“ arba „S“ režimu, išskyrus orlaivius, vykdančius skrydžius išimtinai tik aerodromo oro eismo zonoje, sklandytuvus, motorizuotas skraidykles, laisvuosius aerostatus ir paprastuosius orlaivius. Sklandytuvuose, motorizuotose skraidyklėse, laisvuosiuose aerostatuose ir paprastuosiuose orlaiviuose, neturinčiuose radiolokacinio atsakiklio, turi būti kita oro eismo paslaugų teikėjo šiam tikslui tinkamu pripažinta identifikavimo įranga.“\n\n2. Pakeisti 35 straipsnio 2 dalį ir ją išdėstyti taip:\n\n„2. Orlaivių, kuriuose nėra radiolokacinio atsakiklio, veikiančio „A + C“ arba „S“ režimu, skrydžiai Lietuvos Respublikos valdomąja oro erdve ir nevaldomąja oro erdve galimi tik gavus oro eismo paslaugų teikėjo leidimą oro eismo paslaugų teikėjo teikimu LTSA nustatyta tvarka. Apie suteiktus leidimus oro eismo paslaugų teikėjas nedelsdamas, bet ne vėliau kaip per 12 valandų nuo leidimo suteikimo praneša Lietuvos kariuomenės Karinių oro pajėgų vadui ar jo įgaliotam karininkui.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. spalio 1 d.\n\n2. Lietuvos Respublikos Vyriausybė ir Lietuvos transporto saugos administracijos direktorius iki 2025 m. rugsėjo 30 d. priima šio įstatymo 3 ir 4 straipsnių įgyvendinamuosius teisės aktus.\n\n3. Šio įstatymo 4 straipsnyje išdėstytos Lietuvos Respublikos aviacijos įstatymo 35 straipsnio 1 dalies 2 punkte nustatytas reikalavimas, kad orlaiviuose, skrendančiuose nevaldomąja oro erdve, būtų radiolokacinis atsakiklis, veikiantis „A + C“ arba „S“ režimu, taikomas nuo 2026 m. gegužės 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
