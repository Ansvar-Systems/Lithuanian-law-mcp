{
  "id": "lt-law-xiv-1947",
  "type": "statute",
  "title": "Lietuvos Respublikos administracinių nusižengimų kodekso 12, 21-1, 373, 374, 375, 376, 377, 378, 380, 381, 382, 421, 484, 576, 577, 579, 581, 584, 587, 588, 589, 594, 608, 609, 616, 617, 619, 620, 621, 627, 644, 666, 671, 673, 675, 676, 678 straipsnių ir priedo pakeitimo, Kodekso papildymo 422-1, 565-1, 574-1 straipsniais ir 591, 677 straipsnių pripažinimo netekusiais galios įstatymas",
  "short_name": "XIV-1947",
  "status": "in_force",
  "issued_date": "2023-05-11",
  "in_force_date": "2023-06-01",
  "url": "https://e-tar.lt/portal/lt/legalAct/c64b8c90f96011ed9978886e85107ab2/FqnzHbPZcA",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Jeigu padaryta mažai pavojinga administracinio nusižengimo požymių turinti veika ir šio kodekso 22 straipsnio 2 dalies 1 punkte nurodytą administracinės nuobaudos paskirtį galima įgyvendinti netraukiant asmens administracinėn atsakomybėn, teisę pradėti administracinio nusižengimo teiseną turintis pareigūnas gali jos nepradėti ir pareikšti asmeniui žodinę pastabą. Šio straipsnio nuostatos gali būti taikomos asmeniui padarius šio kodekso 85 straipsnio 1 ir 4 dalyse, 86 straipsnyje, 88 straipsnio 1 dalyje, 89 straipsnio 1 dalyje, 90 straipsnio 1, 2 ir 6 dalyse, 92 straipsnio 1 ir 2 dalyse, 93 straipsnio 1, 3, 5, 7, 8 ir 9 dalyse, 108 straipsnyje, 124 straipsnio 1 dalyje, 126 straipsnio 1 dalyje, 140 straipsnio 1 dalyje, 146 straipsnio 1 dalyje, 152 straipsnio 1 dalyje, 153 straipsnio 1 dalyje, 154 straipsnio 1 dalyje, 155 straipsnio 1 dalyje, 161 straipsnio 1 dalyje, 164 straipsnio 1 dalyje, 187 straipsnio 1 ir 2 dalyse, 189 straipsnio 1 dalyje, 192 straipsnio 1 dalyje, 205 straipsnio 1 dalyje, 212 straipsnio 1 dalyje, 213 straipsnio 1 dalyje, 2172 straipsnio 1 dalyje, 228 straipsnyje, 247 straipsnio 1 ir 2 dalyse, 258 straipsnyje, 261 straipsnio 1 dalyje, 278 straipsnyje, 279 straipsnio 1 dalyje, 283 straipsnyje, 284 straipsnio 1 dalyje, 287 straipsnyje, 294 straipsnio 1 ir 2 dalyse, 295 straipsnio 3 dalyje, 296 straipsnio 1 dalyje, 297 straipsnio 1 dalyje, 299 straipsnio 1 dalyje, 305 straipsnio 1 ir 4 dalyse, 325 straipsnyje, 327 straipsnio 1 ir 3 dalyse, 333 straipsnio 1 dalyje, 340 straipsnyje, 346 straipsnio 1 dalyje, 366 straipsnio 1 dalyje, 368 straipsnio 1 dalyje, 373 straipsnio 1 dalyje, 375, 402, 404 straipsniuose, 406 straipsnio 6 dalyje, 409 straipsnyje, 413 straipsnio 1 dalyje, 416 straipsnio 1 dalyje, 417 straipsnio 7 dalyje, 428 straipsnio 6 dalyje, 445 straipsnio 1 dalyje, 477 straipsnio 1, 3 ir 5 dalyse, 492 straipsnio 1 dalyje, 519 straipsnio 1 dalyje, 520 straipsnyje, 523 straipsnio 1 dalyje, 525 straipsnio 1 dalyje, 526 straipsnio 1 dalyje, 528 straipsnio 1 dalyje, 530 straipsnio 1 dalyje, 544 straipsnio 1 ir 4 dalyse, 545 straipsnio 1 ir 2 dalyse, 548 straipsnio 3 dalyje numatytų administracinių nusižengimų požymių turinčias veikas.“"
    },
    {
      "provision_ref": "art2",
      "section": "2",
      "title": "2 straipsnis. 211 straipsnio pakeitimas",
      "content": "Pakeisti 211 straipsnio 3 punktą ir jį išdėstyti taip:\n\n„3) aktyviai padėjo išaiškinti kito asmens padarytą administracinį nusižengimą ar nusikalstamą veiką, ir“."
    },
    {
      "provision_ref": "art3",
      "section": "3",
      "title": "3 straipsnis. 373 straipsnio pakeitimas",
      "content": "Pakeisti 373 straipsnį ir jį išdėstyti taip:\n\n„373 straipsnis. Elgesio geležinkeliuose taisyklių pažeidimas\n\n1. Šiukšlių ar kitų daiktų išmetimas iš geležinkelių riedmenų, šiukšlinimas traukiniuose\nužtraukia baudą nuo šešiasdešimt iki vieno šimto keturiasdešimt eurų.\n\n2. Įlipimas ar išlipimas važiuojant traukiniui, važiavimas ant vagonų laiptelių ar stogų arba kitose tam neskirtose traukinio vietose, teisės būti pavojingojoje geležinkelio zonoje neturinčių asmenų buvimas šioje zonoje tam neskirtose vietose\nužtraukia baudą nuo devyniasdešimt iki vieno šimto keturiasdešimt eurų.\n\n3. Daiktų, dėl kurių gali sutrikti geležinkelių transporto eismas, dėjimas ant geležinkelių infrastruktūros objektų\nužtraukia baudą nuo vieno šimto keturiasdešimt iki trijų šimtų eurų.\n\n4. Neteisėtas traukinio stabdymas\nužtraukia baudą nuo trijų šimtų iki penkių šimtų šešiasdešimt eurų.“"
    },
    {
      "provision_ref": "art4",
      "section": "4",
      "title": "4 straipsnis. 374 straipsnio pakeitimas",
      "content": "Pakeisti 374 straipsnio 1 dalį ir ją išdėstyti taip:\n\n„1. Rūkymas, išskyrus rūkymą tolimojo susisiekimo traukiniuose, kuriuose numatyti atskiri vagonai nerūkantiesiems ir rūkantiesiems, arba alkoholinių gėrimų vartojimas, išskyrus šių gėrimų vartojimą tarptautinio susisiekimo arba siaurojo geležinkelio traukiniuose, triukšmavimas, garsus dainavimas arba grojimas muzikos instrumentais ar kitokiais garsiniais aparatais traukiniuose\nužtraukia baudą nuo dešimt iki keturiolikos eurų.“"
    },
    {
      "provision_ref": "art5",
      "section": "5",
      "title": "5 straipsnis. 375 straipsnio pakeitimas",
      "content": "Pakeisti 375 straipsnį ir jį išdėstyti taip:\n\n„375 straipsnis. Geležinkelių transporto eismo saugos ar geležinkelių sistemos reikalavimų pažeidimas\n\nGeležinkelių transporto eismo saugos ar geležinkelių sistemos reikalavimų pažeidimas\n\nužtraukia baudą nuo šešiasdešimt iki dviejų šimtų eurų.“"
    },
    {
      "provision_ref": "art6",
      "section": "6",
      "title": "6 straipsnis. 376 straipsnio pakeitimas",
      "content": "Pakeisti 376 straipsnį ir jį išdėstyti taip:\n\n„376 straipsnis. Nepranešimas apie geležinkelių transporto katastrofą, eismo įvykį ar riktą\n\nNepranešimas teisės aktų nustatyta tvarka kompetentingai institucijai apie geležinkelių transporto katastrofą, eismo įvykį ar riktą\n\nužtraukia baudą nuo penkių šimtų iki dviejų tūkstančių penkių šimtų eurų.“"
    },
    {
      "provision_ref": "art7",
      "section": "7",
      "title": "7 straipsnis. 377 straipsnio pakeitimas",
      "content": "Pakeisti 377 straipsnį ir jį išdėstyti taip:\n\n„377 straipsnis. Mokymo pajėgumų teikimo reikalavimų pažeidimas\n\nMokymo pajėgumų teikimą geležinkelių infrastruktūros valdytojams, asmenų, pageidaujančių dirbti darbą, tiesiogiai arba netiesiogiai susijusį su geležinkelių transporto eismu, asmenų, pageidaujančių atlikti krovinių krovimo ir tvirtinimo vagonuose darbų vadovo funkcijas, ir (arba) traukinio mašinistų mokymo ar egzaminavimo veiklą vykdantiems asmenims, geležinkelio įmonėms (vežėjams) ir kitoms įmonėms (juridiniams asmenims, kitoms organizacijoms, juridinių asmenų, kitų organizacijų filialams), kurios neįgijusios geležinkelio įmonės (vežėjo) licencijos naudojasi geležinkelių infrastruktūra važiuodamos į geležinkelių infrastruktūros objektų statybos, remonto ir (ar) techninės priežiūros darbų atlikimo vietą ar iš jos ir (arba) manevruodamos joje, reglamentuojančių teisės aktų reikalavimų pažeidimas\n\nužtraukia baudą nuo trisdešimt iki vieno šimto keturiasdešimt eurų.“"
    },
    {
      "provision_ref": "art8",
      "section": "8",
      "title": "8 straipsnis. 378 straipsnio pakeitimas",
      "content": "Pakeisti 378 straipsnį ir jį išdėstyti taip:\n\n„378 straipsnis. Stacionariųjų geležinkelių posistemių naudojimas ar geležinkelių riedmenų pateikimas rinkai neturint leidimo\n\nStacionariųjų geležinkelių posistemių naudojimas ar geležinkelių riedmenų pateikimas rinkai neturint leidimo, kai pagal teisės aktus toks leidimas yra reikalingas,\n\nužtraukia baudą nuo trijų šimtų iki penkių šimtų penkiasdešimt eurų.“"
    },
    {
      "provision_ref": "art9",
      "section": "9",
      "title": "9 straipsnis. 380 straipsnio pakeitimas",
      "content": "Pakeisti 380 straipsnį ir jį išdėstyti taip:\n\n„380 straipsnis. Geležinkelių riedmenų, jų ženklinimo ar registravimo reikalavimų nesilaikymas\n\n1. Teisės aktų reikalavimų neatitinkančių geležinkelių riedmenų naudojimas\nužtraukia baudą geležinkelių riedmenis valdantiems asmenims nuo šešiasdešimt iki vieno šimto keturiasdešimt eurų.\n\n2. Geležinkelių riedmenų naudojimas neatlikus techninės priežiūros ar remonto, jų nepaženklinus teisės aktų nustatyta tvarka ar juos paženklinus pažeidžiant teisės aktų reikalavimus\nužtraukia baudą geležinkelių riedmenų naudotojams nuo trijų šimtų iki keturių šimtų penkiasdešimt eurų.\n\n3. Teisės aktų nustatyta tvarka neįregistruotų geležinkelių riedmenų naudojimas, išskyrus šio kodekso 378 straipsnyje numatytus administracinius nusižengimus, kai geležinkelių riedmenys pateikti rinkai neturint pagal teisės aktus reikalingo leidimo,\nužtraukia baudą geležinkelių riedmenų naudotojams nuo trijų šimtų iki keturių šimtų penkiasdešimt eurų.“"
    },
    {
      "provision_ref": "art10",
      "section": "10",
      "title": "10 straipsnis. 381 straipsnio pakeitimas",
      "content": "Pakeisti 381 straipsnį ir jį išdėstyti taip:\n\n„381 straipsnis. Geležinkelių infrastruktūros reikalavimų nesilaikymas\n\nTeisės aktų reikalavimų neatitinkančios geležinkelių infrastruktūros naudojimas arba geležinkelių infrastruktūros statinių naudojimas neatlikus jų techninės priežiūros\n\nužtraukia baudą nuo trijų šimtų iki keturių šimtų penkiasdešimt eurų.“"
    },
    {
      "provision_ref": "art11",
      "section": "11",
      "title": "11 straipsnis. 382 straipsnio pakeitimas",
      "content": "Pakeisti 382 straipsnį ir jį išdėstyti taip:\n\n„382 straipsnis. Traukinio mašinisto sertifikatų išdavimo tvarkos pažeidimas\n\nTraukinio mašinisto sertifikato išdavimas asmeniui, kuris neturi traukinio mašinisto pažymėjimo arba kurio pažymėjimas nebegalioja, arba asmeniui, kuris nelaikė ar neišlaikė geležinkelių infrastruktūros valdytojo ar geležinkelio įmonės (vežėjo) ar kitos įmonės (juridinio asmens, kitos organizacijos ar jų filialo), kuri neįgijusi geležinkelio įmonės (vežėjo) licencijos naudojasi geležinkelių infrastruktūra važiuodama į geležinkelių infrastruktūros objektų statybos, remonto ir (ar) techninės priežiūros darbų atlikimo vietą ar iš jos arba manevruodama joje, nustatytus reikalavimus atitinkančio egzamino,\n\nužtraukia baudą nuo trijų šimtų iki aštuonių šimtų penkiasdešimt eurų.“"
    },
    {
      "provision_ref": "art12",
      "section": "12",
      "title": "12 straipsnis. 421 straipsnio pakeitimas",
      "content": "Pakeisti 421 straipsnio 1 dalį ir ją išdėstyti taip:\n\n„1. Važiavimas per geležinkelį tam neskirtose vietose, prieš geležinkelio pervažą praleisti traukinio sustojusių kitų transporto priemonių apvažiavimas, įvažiavimas į geležinkelio pervažą esant draudžiamam šviesoforo ar pervažos budėtojo signalui arba kai užtvaras yra nuleistas ar pradeda leistis, savavališkas užtvaro pakėlimas arba jo apvažiavimas, įvažiavimas į geležinkelio pervažą, kai už jos yra kliūtis, kuri verstų vairuotoją sustoti pervažoje, specialiai transportuoti neparengtų žemės ūkio, kelių, statybos ir kitų mašinų gabenimas per geležinkelio pervažą, kelio ženklo „Stop“, kuris pastatytas prieš geležinkelio pervažą, reikalavimo nesilaikymas\nužtraukia baudą vairuotojams nuo trijų šimtų šešiasdešimt iki penkių šimtų šešiasdešimt eurų.“"
    },
    {
      "provision_ref": "art13",
      "section": "13",
      "title": "13 straipsnis. Kodekso papildymas 4221 straipsniu",
      "content": "Papildyti Kodeksą 4221 straipsniu:\n\n„4221 straipsnis. Neteisėtas alkoholio produktų vartojimas ir gabenimas transporto priemonėse\n\n1. Alkoholio produktų vartojimas, laikymas ir gabenimas atidarytoje pakuotėje automobilių salonuose, išskyrus transporto priemones, kurių salonas yra stacionariai atskirtas nuo vairuotojo vietos,\nužtraukia baudą nuo keturiasdešimt iki vieno šimto eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo vieno šimto iki vieno šimto keturiasdešimt eurų.“"
    },
    {
      "provision_ref": "art14",
      "section": "14",
      "title": "14 straipsnis. 484 straipsnio pakeitimas",
      "content": "Pakeisti 484 straipsnio 1 dalį ir ją išdėstyti taip:\n\n„1. Alkoholinių gėrimų ar kitų naudojant spiritą pagamintų svaigalų gėrimas gatvėse, stadionuose, skveruose, parkuose, visų rūšių viešajame transporte, išskyrus tarptautinio susisiekimo traukinius, siaurojo geležinkelio traukinius ir laivus, kuriuose yra atskirai įrengtos viešojo maitinimo vietos, taip pat orlaivius, skrendančius už Lietuvos Respublikos ribų, parodose, mugėse ir masiniuose renginiuose, kuriuose savivaldybių tarybų nustatyta tvarka įmonėms, Europos juridiniams asmenims ar jų filialams yra išduotos licencijos prekiauti alkoholiniais gėrimais, sporto varžybų metu salėse ir kitose vietose, išskyrus mažmeninės prekybos ir viešojo maitinimo vietas, kuriose savivaldybių institucijų leista pardavinėti alkoholinius gėrimus išpilstant, neblaivaus asmens pasirodymas viešosiose vietose įžeidžiant žmogaus orumą ir dorovę\nužtraukia baudą nuo dvidešimt iki vieno šimto eurų.“"
    },
    {
      "provision_ref": "art15",
      "section": "15",
      "title": "15 straipsnis. Kodekso papildymas 5651 straipsniu",
      "content": "Papildyti Kodeksą 5651 straipsniu:\n\n„5651 straipsnis. Aplinkybės, dėl kurių administracinių nusižengimų teisena negalima\n\nAdministracinių nusižengimų teisena negali būti pradėta, o pradėtoji turi būti nutraukta, kai:\n\n1) padaryta veika neturi administracinio nusižengimo požymių;\n\n2) priešingą teisei veiką padarė jaunesnis negu šešiolikos metų asmuo;\n\n3) padaręs priešingą teisei veiką asmuo yra nepakaltinamas;\n\n4) yra šio kodekso IV skyriuje nurodyta ar kita šiame kodekse nustatyta atleidimo nuo administracinės atsakomybės aplinkybė;\n\n5) priimamas amnestijos aktas, kuriuo panaikinamas administracinės nuobaudos paskyrimas;\n\n6) panaikinamas administracinę atsakomybę nustatantis aktas;\n\n7) iki administracinio nusižengimo bylos nagrinėjimo dienos pasibaigia šio kodekso 39 straipsnyje nurodytas terminas;\n\n8) dėl to paties fakto administracinėn atsakomybėn patrauktam asmeniui yra priimtas teismo ar ne teismo tvarka institucijos (pareigūno) nutarimas skirti administracinę nuobaudą arba yra įvykdytas administracinis nurodymas, arba nepanaikintas nutarimas nutraukti administracinio nusižengimo teiseną, arba dėl to nusižengimo pradėtas ikiteisminis tyrimas;\n\n9) mirė asmuo, kuriam buvo pradėta administracinio nusižengimo teisena.“"
    },
    {
      "provision_ref": "art16",
      "section": "16",
      "title": "16 straipsnis. Kodekso papildymas 5741 straipsniu:",
      "content": "Papildyti Kodekso XXVII skyrių 5741 straipsniu:\n\n„5741 straipsnis. Informacinių ir elektroninių ryšių technologijų naudojimas administracinių nusižengimų teisenoje\n\n1. Kai neįmanoma užtikrinti administracinio nusižengimo tyrimo atlikimo ar administracinio nusižengimo bylos nagrinėjimo šiame kodekse nustatyta įprasta tvarka, taip pat siekiant, kad administracinių nusižengimų teisenos procesas būtų operatyvesnis, šio kodekso nustatytais atvejais gali būti naudojamos informacinės ir elektroninių ryšių technologijos (per vaizdo konferencijas, telekonferencijas ar kitaip). Informacinės ir elektroninių ryšių technologijos (per vaizdo konferencijas, telekonferencijas ar kitaip) naudojamos, kai yra tam tinkamos techninės galimybės ir kai pagrįstai manoma, kad taip administracinis nusižengimas bus ištirtas, o administracinio nusižengimo byla bus išnagrinėta greičiau ir ekonomiškiau.\n\n2. Naudojant informacines ir elektroninių ryšių technologijas (per vaizdo konferencijas, telekonferencijas ar kitaip), administracinių nusižengimų teisenoje mutatis mutandis taikomos Lietuvos Respublikos baudžiamojo proceso kodekso nuostatos.\n\n3. Administracinių nusižengimų teisenos duomenys vidaus reikalų ministro nustatyta tvarka gali būti tvarkomi elektronine forma Administracinių nusižengimų registre.“"
    },
    {
      "provision_ref": "art17",
      "section": "17",
      "title": "17 straipsnis. 576 straipsnio pakeitimas",
      "content": "Pakeisti 576 straipsnio 2 dalį ir ją išdėstyti taip:\n\n„2. Teisėjams ir administracinio nusižengimo bylą tiriantiems ir nagrinėjantiems pareigūnams, specialistams, ekspertams, vertėjui, teismo posėdžių sekretoriui, jei jis dalyvauja, mutatis mutandis taikomi Baudžiamojo proceso kodekse nustatyti nušalinimo pagrindai ir tvarka. Sprendimą dėl administracinio nusižengimo bylą ne teismo tvarka nagrinėjančios institucijos pareigūno nušalinimo priima institucijos vadovas arba jo įgaliotas asmuo. Kai bylą nagrinėja institucijos vadovas, sprendimą dėl nušalinimo priima šios institucijos kolegialus organas.“"
    },
    {
      "provision_ref": "art18",
      "section": "18",
      "title": "18 straipsnis. 577 straipsnio pakeitimas",
      "content": "Pakeisti 577 straipsnio 3 dalies 2 punktą ir jį išdėstyti taip:\n\n„2) šaukiamas atvykti pas administracinį nusižengimą tiriantį pareigūną, į teismą ar į administracinio nusižengimo bylą ne teismo tvarka nagrinėjančią instituciją arba dalyvauti administracinio nusižengimo teisenoje naudodamasis informacinėmis ir elektroninių ryšių technologijomis (per vaizdo konferencijas, telekonferencijas ar kitaip).“"
    },
    {
      "provision_ref": "art19",
      "section": "19",
      "title": "19 straipsnis. 579 straipsnio pakeitimas",
      "content": "Pakeisti 579 straipsnio 2 dalies 2 punktą ir jį išdėstyti taip:\n\n„2) šaukiamas atvykti pas administracinį nusižengimą tiriantį pareigūną, į teismą ar į administracinio nusižengimo bylą ne teismo tvarka nagrinėjančią instituciją arba dalyvauti administracinio nusižengimo teisenoje naudodamasis informacinėmis ir elektroninių ryšių technologijomis (per vaizdo konferencijas, telekonferencijas ar kitaip).“"
    },
    {
      "provision_ref": "art20",
      "section": "20",
      "title": "20 straipsnis. 581 straipsnio pakeitimas",
      "content": "Pakeisti 581 straipsnio 2 dalį ir ją išdėstyti taip:\n\n„2. Teismo, institucijos, kurios pareigūnas tiria administracinį nusižengimą arba nagrinėja administracinio nusižengimo bylą ne teismo tvarka, šaukimu liudytojas privalo atvykti nurodytu laiku arba dalyvauti administracinio nusižengimo teisenoje naudodamasis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), duoti teisingus parodymus, pranešti visa, kas jam žinoma byloje, ir atsakyti į jam duodamus klausimus.“"
    },
    {
      "provision_ref": "art21",
      "section": "21",
      "title": "21 straipsnis. 584 straipsnio pakeitimas",
      "content": "Pakeisti 584 straipsnį ir jį išdėstyti taip:\n\n„584 straipsnis. Atstovai pagal įstatymą\n\n1. Kai administracinėn atsakomybėn traukiamas asmuo ar nukentėjusysis yra nepilnamečiai arba dėl fizinių ar psichinių trūkumų negali patys pasinaudoti savo teisėmis administracinių nusižengimų bylose, jų interesams turi teisę atstovauti jų atstovai pagal įstatymą (tėvai, įtėviai, globėjai, rūpintojai, valstybinė vaiko teisių apsaugos institucija).\n\n2. Administracinio nusižengimo tyrimą atliekančio pareigūno, teismo ar administracinio nusižengimo bylą ne teismo tvarka nagrinėjančios institucijos sprendimu gali būti atsisakyta leisti atstovui pagal įstatymą dalyvauti administracinio nusižengimo teisenoje kaip atstovui, jeigu tai prieštarauja nepilnamečio ar asmens, kuris dėl fizinių ar psichinių trūkumų negali pats pasinaudoti savo teisėmis, interesams. Šiais atvejais, taip pat kai nėra galimybės susisiekti su atstovu pagal įstatymą arba jo tapatybė nežinoma, nepilnamečiui ar asmeniui, kuris dėl fizinių ar psichinių trūkumų negali pats pasinaudoti savo teisėmis, atstovauti gali jo pasirinktas ir administracinio nusižengimo tyrimą atliekančio pareigūno, teismo ar administracinio nusižengimo bylą ne teismo tvarka nagrinėjančios institucijos pripažintas tinkamu būti atstovu asmuo. Jeigu nepilnametis ar asmuo, kuris dėl fizinių ar psichinių trūkumų negali pats pasinaudoti savo teisėmis, nepasirinko kito atstovo arba jo pasirinktas atstovas nėra tinkamas atstovauti nepilnamečiui ar asmeniui, kuris dėl fizinių ar psichinių trūkumų negali pats pasinaudoti savo teisėmis, administracinio nusižengimo tyrimą atliekantis pareigūnas, teismas ar administracinio nusižengimo bylą ne teismo tvarka nagrinėjanti institucija, atsižvelgdami į nepilnamečio ar asmens, kuris dėl fizinių ar psichinių trūkumų negali pats pasinaudoti savo teisėmis, interesus, paskiria kitą asmenį, galintį tinkamai atstovauti nepilnamečiui ar asmeniui, kuris dėl fizinių ar psichinių trūkumų negali pats pasinaudoti savo teisėmis.“"
    },
    {
      "provision_ref": "art22",
      "section": "22",
      "title": "22 straipsnis. 587 straipsnio pakeitimas",
      "content": "Pakeisti 587 straipsnio 3 dalį ir ją išdėstyti taip:\n\n„3. Ekspertas ir specialistas privalo atvykti pagal šaukimą arba dalyvauti administracinio nusižengimo teisenoje naudodamiesi informacinėmis ir elektroninių ryšių technologijomis (per vaizdo konferencijas, telekonferencijas ar kitaip) ir duoti objektyvią išvadą ar paaiškinimus pateiktais klausimais.“"
    },
    {
      "provision_ref": "art23",
      "section": "23",
      "title": "23 straipsnis. 588 straipsnio pakeitimas",
      "content": "Pakeisti 588 straipsnio 1 dalį ir ją išdėstyti taip:\n\n„1. Vertėjas yra vertimui reikiamas kalbas mokantis arba nebylio ar kurčiojo ženklus suprantantis asmuo, administracinį nusižengimą tiriančio ar bylą nagrinėjančio pareigūno ar teismo pakviestas dalyvauti byloje šio kodekso nustatytais atvejais. Vertėjas gali dalyvauti administracinio nusižengimo teisenoje naudodamasis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), išskyrus atvejus, kai būtinas tiesioginis vertėjo dalyvavimas tam, kad administracinio nusižengimo teisenoje dalyvaujantis asmuo tinkamai pasinaudotų savo teisėmis arba suprastų vykstančią teiseną.“"
    },
    {
      "provision_ref": "art24",
      "section": "24",
      "title": "24 straipsnis. 589 straipsnio pakeitimas",
      "content": "1. Pakeisti 589 straipsnio 21 punktą ir jį išdėstyti taip:\n\n„21) Lietuvos Respublikos švietimo, mokslo ir sporto ministerijos ar jos įgaliotos įstaigos – dėl šio kodekso 80, 981, 2261, 505, 507, 549 straipsniuose numatytų administracinių nusižengimų;“.\n\n2. Pakeisti 589 straipsnio 49 punktą ir jį išdėstyti taip:\n\n„49) policijos – dėl šio kodekso 45 straipsnio 4 dalyje, 46 straipsnio 3 dalyje, 48, 62, 63, 65, 69, 71, 72, 73, 74 straipsniuose, 75 straipsnio 1 dalyje, 76, 77, 78, 80, 88, 89, 95 straipsniuose, 98 straipsnio 1 dalyje, 108, 109, 115, 122, 125, 127, 130, 131, 1311, 133, 134, 137, 142, 143, 150, 151, 152, 153, 154, 155, 159, 160, 161, 162, 163, 164, 166, 167, 168, 169, 170, 171 straipsniuose, 172 straipsnio 1, 2 dalyse, 173, 174, 176, 182, 183, 192, 206, 207, 208, 209, 2091, 214, 219, 220, 224, 225, 226, 227, 228, 229, 230, 231, 232, 233, 234, 2341, 2342 straipsniuose, 281 straipsnio 1, 2, 3, 4, 5 dalyse, 282, 290, 307, 321, 336, 339, 340, 342, 346, 366, 367, 368 straipsniuose, 369 straipsnio 5, 6, 11, 12, 15, 16 dalyse, 373 straipsnio 2 dalyje, 414, 415, 416, 417, 420, 421, 422, 4221, 423, 424 straipsniuose, 426 straipsnio 1, 2, 3, 5 dalyse, 427, 428, 429, 430, 431, 432, 433 straipsniuose, 434 straipsnio 1, 3 dalyse, 436, 438 straipsniuose, 439 straipsnio 2 dalyje, 450 straipsnio 1, 2, 17, 18 dalyse, 451, 452, 454, 455, 456, 458, 459, 460, 461, 462, 463, 473, 474, 4741 straipsniuose, 479 straipsnio 3, 4 dalyse, 480 straipsnio 1 dalyje, 481, 482, 483, 484, 4841, 485, 486, 487, 488, 489, 490, 491, 492, 493, 494, 4941, 495 straipsniuose, 496 straipsnio 1, 2 dalyse, 506 straipsnio 1, 2, 4, 41, 5, 6 dalyse, 508, 5101, 511, 512, 513, 518, 519, 520, 521, 523, 524 straipsniuose, 526 straipsnio 3 dalyje, 527, 528, 530, 534, 535, 538, 540, 546, 553, 5551 straipsniuose numatytų administracinių nusižengimų;“.\n\n3. Pakeisti 589 straipsnio 55 punktą ir jį išdėstyti taip:\n\n„55) Valstybės sienos apsaugos tarnybos prie Lietuvos Respublikos vidaus reikalų ministerijos – dėl šio kodekso 45 straipsnio 4 dalyje, 46 straipsnio 3 dalyje, 47 straipsnio 3 dalyje, 65 straipsnio 3 dalyje, 115, 208 straipsniuose, 209 straipsnio 1, 2, 3, 4, 5, 6, 7, 8 dalyse, 214, 224, 256, 266 straipsniuose, 282 straipsnio 1 dalyje, 290 straipsnio 1 dalyje, 373 straipsnio 1 dalyje, 406 straipsnio 1, 2, 3, 5 dalyse, 408 straipsnyje, 410 straipsnio 1 dalyje, 415 straipsnyje, 416 straipsnio 1, 2, 3, 4, 5, 6 dalyse, 417 straipsnio 1, 2, 21, 3, 4, 6, 7 dalyse, 420 straipsnio 1, 2 dalyse, 421, 422, 4221, 424 straipsniuose, 426 straipsnio 4 dalyje, 428 straipsnio 1 dalyje, 431 straipsnio 1, 2, 3, 4 dalyse, 432, 436, 438 straipsniuose, 439 straipsnio 2 dalyje, 450 straipsnio 1, 2, 17, 18 dalyse, 481, 484, 491 straipsniuose, 506 straipsnio 4, 41 dalyse, 507, 508, 524 straipsniuose, 526 straipsnio 3 dalyje, 5261, 536, 537, 538, 539, 540, 541, 543 straipsniuose numatytų administracinių nusižengimų;“.\n\n4. Pakeisti 589 straipsnio 92 punktą ir jį išdėstyti taip:\n\n„92) geležinkelių transporto katastrofos, eismo įvykio ar rikto tyrimo vadovas (vadovai) – dėl šio kodekso 376, 4131, 505 straipsniuose numatytų administracinių nusižengimų;“."
    },
    {
      "provision_ref": "art25",
      "section": "25",
      "title": "25 straipsnis. 591 straipsnio pripažinimas netekusiu galios",
      "content": "Pripažinti netekusiu gailios 591 straipsnį."
    },
    {
      "provision_ref": "art26",
      "section": "26",
      "title": "26 straipsnis. 594 straipsnio pakeitimas",
      "content": "1. Papildyti 594 straipsnį nauja 2 dalimi:\n\n„2. Administracinėn atsakomybėn traukiamo asmens, nukentėjusiojo, liudytojo apklausa gali būti atliekama naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip). Kai apklausa atliekama naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), privaloma daryti garso ir vaizdo įrašą, kuris pridedamas prie apklausos protokolo. Apklausos protokole parodymai nefiksuojami, o nurodomi apklausos atlikimo laikas, apklausą atlikęs pareigūnas ir apklausto asmens duomenys.“\n\n2. Buvusias 594 straipsnio 2–6 dalis laikyti atitinkamai 3–7 dalimis.\n\n3. Pakeisti 594 straipsnio 4 dalį ir ją išdėstyti taip:\n\n„4. Tyrimo veiksmo protokolą pasirašo tyrimo veiksmą atlikęs asmuo, protokolą surašęs asmuo ir visi kiti atliekant tyrimo veiksmą dalyvavę asmenys. Apie tai, kad dalyvavęs atliekant tyrimo veiksmą asmuo atsisako pasirašyti tyrimo veiksmo protokolą arba dėl fizinių trūkumų ar kitokių priežasčių negali jo pasirašyti, pažymima protokole ir tyrimo veiksmą atlikęs asmuo tai patvirtina parašu. Tyrimo veiksmo, kuris atliktas šio straipsnio 2 dalyje nustatyta tvarka, protokolą pasirašo tik jį surašęs asmuo.“\n\n4. Pakeisti 594 straipsnio 6 dalį ir ją išdėstyti taip:\n\n„6. Nuotraukos, negatyvai, skaitmeninės informacijos laikmenos, garso ir vaizdo įrašai ir kiti techninių priemonių panaudojimo atliekant tyrimo veiksmus rezultatai yra tyrimo veiksmo protokolo priedai, o šio straipsnio 7 dalyje numatytu atveju – administracinio nusižengimo protokolo priedai.“"
    },
    {
      "provision_ref": "art27",
      "section": "27",
      "title": "27 straipsnis. 608 straipsnio pakeitimas",
      "content": "Pakeisti 608 straipsnį ir jį išdėstyti taip:\n\n„608 straipsnis. Administracinio nusižengimo protokolo surašymas\n\n1. Baigęs administracinio nusižengimo tyrimą, jį atlikęs pareigūnas surašo administracinio nusižengimo protokolą. Prieš rašydamas administracinio nusižengimo protokolą, pareigūnas patikrina, ar fizinis asmuo, kuriam administraciniu nusižengimu padaryta fizinė, turtinė ar neturtinė žala, arba juridinis asmuo, kuriam administraciniu nusižengimu padaryta turtinė ar neturtinė žala, yra pripažintas nukentėjusiuoju. Nustatęs, kad šis asmuo nukentėjusiuoju nepripažintas, pareigūnas jį pripažįsta nukentėjusiuoju ir šį sprendimą įrašo į administracinio nusižengimo protokolą. Protokolas surašomas dalyvaujant administracinėn atsakomybėn traukiamam asmeniui. Administracinėn atsakomybėn traukiamo asmens sutikimu jo dalyvavimas surašant administracinio nusižengimo protokolą gali būti užtikrinamas informacinėmis ir elektroninių ryšių technologijomis (per vaizdo konferencijas, telekonferencijas ar kitaip).\n\n2. Administracinio nusižengimo protokolas gali būti surašytas administracinėn atsakomybėn traukiamam asmeniui nedalyvaujant šiais atvejais:\n\n1) kai administracinėn atsakomybėn traukiamas asmuo šaukiamas neatvyko ir nedalyvavo surašant protokolą;\n\n2) dėl šio kodekso 431 straipsnio 1, 2, 3 ir 4 dalyse numatytų administracinių nusižengimų, taip pat šio kodekso 611 straipsnyje numatytais atvejais;\n\n3) dėl šio kodekso 130 straipsnio 3 ir 9 dalyse, 185 straipsnio 1 ir 2 dalyse, 187 straipsnio 1 ir 2 dalyse, 223 straipsnio 1 ir 2 dalyse, 236 straipsnio 1 ir 5 dalyse, 2361 straipsnio 2 dalyje, 241 straipsnio 1 dalyje, 243 straipsnio 2 dalyje, 2431 straipsnio 1 dalyje, 247 straipsnio 31 dalyje, 248 straipsnio 1 dalyje, 2481 straipsnio 2 ir 4 dalyse, 2482 straipsnio 2 ir 4 dalyse, 2483 straipsnio 2 ir 4 dalyse, 249 straipsnio 1 ir 11 dalyse, 250 straipsnio 1 ir 2 dalyse, 252 straipsnio 2 ir 9 dalyse, 254 straipsnio 1 ir 5 dalyse, 255 straipsnio 2 ir 4 dalyse, 293 straipsnio 2 dalyje, 435 straipsnio 1 dalyje, 545 straipsnio 2 ir 3 dalyse numatytų administracinių nusižengimų, kai asmuo traukiamas administracinėn atsakomybėn už ataskaitų, deklaracijų ar kitų dokumentų, kurių pateikimo kompetentingoms institucijoms periodiškumą nustato Lietuvos Respublikos teisės aktai, nepateikimą nustatytais terminais.\n\n3. Dėl šio kodekso 224 straipsnio 2 dalyje numatyto administracinio nusižengimo, be šio kodekso 589 straipsnyje nurodytų pareigūnų, protokolą turi teisę surašyti administracinio nusižengimo bylą ne teismo tvarka nagrinėjantis pareigūnas arba nutarimą administracinio nusižengimo byloje vykdančios institucijos pareigūnas. Jeigu šio kodekso 224 straipsnio 2 dalyje numatytas administracinis nusižengimas paaiškėja bylą nagrinėjant teisme, teisėjas neskundžiama nutartimi apie tai praneša institucijai, kurios pareigūnas atliko administracinio nusižengimo tyrimą ir surašė administracinio nusižengimo protokolą.\n\n4. Surašytas administracinio nusižengimo protokolas nedelsiant įteikiamas, o šio straipsnio 1 dalyje numatytu atveju, kai jis surašytas naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), taip pat šio straipsnio 2 dalyje numatytais atvejais nusiunčiamas administracinėn atsakomybėn traukiamam asmeniui. Jeigu administracinio nusižengimo protokolas pasirašomas elektroniniu parašu, administracinėn atsakomybėn traukiamam asmeniui siunčiamas elektroninis administracinio nusižengimo protokolo nuorašas. Administracinio nusižengimo protokolo kopija (nuorašas), laikantis asmens duomenų teisinės apsaugos reikalavimų, taip pat įteikiama arba siunčiama nukentėjusiajam. Jeigu administracinėn atsakomybėn traukiamas asmuo ar nukentėjusysis yra nepilnametis, apie administracinio nusižengimo protokolo surašymą pranešama nepilnamečio atstovui pagal įstatymą.\n\n5. Jeigu už padarytą administracinį nusižengimą šio kodekso specialiosios dalies straipsnyje numatytas įspėjimas ir nėra šio kodekso 610 straipsnio 2 dalyje nurodytų sąlygų, baigus administracinio nusižengimo tyrimą asmeniui skiriamas įspėjimas ir tyrimą atlikęs pareigūnas dėl to administracinio nusižengimo surašo nutarimą. Administracinio nusižengimo protokolas šiuo atveju nesurašomas.\n\n6. Atlikus administracinio nusižengimo tyrimą, kai nustatoma šio kodekso 5651 straipsnyje numatyta aplinkybė, institucija, kurios pareigūnas atliko tyrimą, priima nutarimą nutraukti administracinio nusižengimo teiseną.\n\n7. Prieš priimant šio straipsnio 6 dalyje nurodytą nutarimą, turi būti įvertinta, ar yra fizinis asmuo, nurodęs, kad jam padaryta fizinė, turtinė ar neturtinė žala, arba juridinis asmuo, nurodęs, kad jam padaryta turtinė ar neturtinė žala. Sprendimas pripažinti arba atsisakyti pripažinti šioje dalyje nurodytą asmenį nukentėjusiuoju įrašomas į nutarimą. Šio straipsnio nuostatos netaikomos, jeigu administracinio nusižengimo bylos teisena nutraukiama šio kodekso 5651 straipsnio 6 ir 8 punktuose nustatytais pagrindais.“.\n\nStraipsnio pakeitimai:\nNr. XIV-2306, 2023-12-05, paskelbta TAR 2023-12-14, i. k. 2023-24173"
    },
    {
      "provision_ref": "art28",
      "section": "28",
      "title": "28 straipsnis. 609 straipsnio pakeitimas",
      "content": "Pakeisti 609 straipsnio 1 dalį ir ją išdėstyti taip:\n\n„1. Administracinio nusižengimo protokole nurodoma: jo surašymo data ir vieta, tyrimą atlikusio ir protokolą surašiusio asmens pareigos, vardas, pavardė; duomenys apie administracinėn atsakomybėn traukiamą asmenį (asmens vardas, pavardė, asmens kodas, adresas, E. pristatymo dėžutės adresas, elektroninio pašto adresas ar telefono numeris, darbo vieta ir kt., užsienio valstybių piliečių gimimo metai); administracinio nusižengimo padarymo vieta (gali būti nurodomos tik vietos koordinatės), laikas ir esmė; šio kodekso straipsnis, straipsnio dalis ar kitas atsakomybę už šį nusižengimą nustatantis teisės aktas, kurio reikalavimus pažeidė asmuo; sprendimas pripažinti fizinį ar juridinį asmenį nukentėjusiuoju; nukentėjusiųjų, jeigu jų yra, vardai, pavardės (kai nukentėjusysis – fizinis asmuo), pavadinimai ir atstovų duomenys (kai nukentėjusysis – juridinis asmuo), jų adresai, elektroninio pašto adresai, telefono numeriai; liudytojų, jeigu jų yra, vardai, pavardės, adresai, E. pristatymo dėžučių adresai, elektroninio pašto adresai, telefono numeriai ir kt.; administracinėn atsakomybėn traukiamo asmens paaiškinimas dėl administracinio nusižengimo, jo aplinkybių; administracinėn atsakomybėn traukiamo asmens prašymas nerašyti administracinio nurodymo, jei asmuo dėl to kreipėsi į protokolą rašantį pareigūną; bylos nagrinėjimo data, laikas ir vieta, jei tai žinoma administracinio nusižengimo protokolo surašymo metu; administracinėn atsakomybėn traukiamo asmens pageidavimu – jo prašymas siųsti ir gauti procesinius dokumentus elektroninių ryšių priemonėmis; administracinėn atsakomybėn traukiamo asmens reikalavimas nagrinėti bylą žodinio proceso tvarka, jei šis reikalavimas buvo pareikštas; kiti bylai išnagrinėti būtini duomenys. Kai administracinio nusižengimo protokolas surašomas naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), privaloma daryti garso ir vaizdo įrašą, kuris yra administracinio nusižengimo protokolo priedas. Protokolą pasirašo jį surašęs asmuo ir administracinėn atsakomybėn traukiamas asmuo, išskyrus šio kodekso 608 straipsnio 1 dalyje nustatytą atvejį, kai protokolas surašytas naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), ir šio kodekso 608 straipsnio 2 dalyje nustatytus atvejus, kai protokolas gali būti surašytas administracinėn atsakomybėn traukiamam asmeniui nedalyvaujant; kai yra liudytojų ir nukentėjusiųjų, protokolą gali pasirašyti ir šie asmenys.“"
    },
    {
      "provision_ref": "art29",
      "section": "29",
      "title": "29 straipsnis. 616 straipsnio pakeitimas",
      "content": "1. Pakeisti 616 straipsnio 3 dalį ir ją išdėstyti taip:\n\n„3. Administracinėn atsakomybėn traukiamo asmens reikalavimu bylos nagrinėjimas vyksta žodinio proceso tvarka. Apie tai pranešama administracinio nusižengimo teisenoje dalyvaujantiems asmenims. Jeigu reikalavimas nagrinėti bylą žodinio proceso tvarka nebuvo įrašytas administracinio nusižengimo protokole, administracinėn atsakomybėn traukiamas asmuo turi teisę šį reikalavimą pateikti ne vėliau kaip per penkiolika kalendorinių dienų nuo administracinio nusižengimo protokolo įteikimo dienos, o kai surašomas administracinio nusižengimo protokolas su nurodymu, – per penkiolika kalendorinių dienų nuo šio kodekso 610 straipsnio 1 dalyje nurodytų terminų pabaigos. Jeigu administracinio nusižengimo protokole nenurodyta, kad administracinėn atsakomybėn traukiamas asmuo reikalauja nagrinėti bylą žodinio proceso tvarka, ir per šioje dalyje nustatytą terminą nepateiktas reikalavimas nagrinėti bylą žodinio proceso tvarka arba jeigu administracinėn atsakomybėn traukiamas asmuo ir nukentėjusysis neatvyksta į žodinį bylos nagrinėjimą, byla nagrinėjama jiems nedalyvaujant rašytinio proceso tvarka. Administracinių nusižengimų bylų nagrinėjimui žodinio proceso tvarka mutatis mutandis taikomos šio kodekso XXXV skyriaus nuostatos, reglamentuojančios administracinių nusižengimų bylų nagrinėjimą pirmosios instancijos teisme.“\n\n2. Papildyti 616 straipsnį nauja 4 dalimi:\n\n„4. Žodinis administracinio nusižengimo bylos nagrinėjimas gali vykti naudojant informacines ir elektroninių ryšių technologijas (per vaizdo konferencijas, telekonferencijas ar kitaip). Apie tai pranešama administracinio nusižengimo teisenoje dalyvaujantiems asmenims, kurie turi teisę dalyvauti bylą nagrinėjant žodinio proceso tvarka. Kai administracinio nusižengimo byla nagrinėjama naudojantis informacinėmis ir elektroninių ryšių technologijomis (per vaizdo konferencijas, telekonferencijas ar kitaip), privaloma daryti šio nagrinėjimo garso ir vaizdo įrašą. Jeigu administracinėn atsakomybėn traukiamas asmuo ar nukentėjusysis prieštarauja, kad byla būtų nagrinėjama naudojant informacines ir elektroninių ryšių technologijas (per vaizdo konferencijas, telekonferencijas ar kitaip), byla nagrinėjama įprasta žodinio proceso tvarka.“\n\n3. Buvusią 616 straipsnio 4 dalį laikyti 5 dalimi."
    },
    {
      "provision_ref": "art30",
      "section": "30",
      "title": "30 straipsnis. 617 straipsnio pakeitimas",
      "content": "Pakeisti 617 straipsnio 1 dalį ir ją išdėstyti taip:\n\n„1. Pareigūnas, nagrinėdamas administracinio nusižengimo bylą ne teismo tvarka, privalo nustatyti: ar buvo padarytas administracinis nusižengimas, ar šis asmuo kaltas dėl jo padarymo, ar jis trauktinas administracinėn atsakomybėn, ar nėra šio kodekso 5651 straipsnyje nurodytų aplinkybių, ar yra atsakomybę lengvinančių ir sunkinančių aplinkybių, ar administraciniu nusižengimu buvo padaryta fizinė, turtinė ar neturtinė žala, ar fizinis asmuo, kuriam administraciniu nusižengimu padaryta fizinė, turtinė ar neturtinė žala, arba juridinis asmuo, kuriam administraciniu nusižengimu padaryta turtinė ar neturtinė žala, pripažintas nukentėjusiuoju, taip pat kitas aplinkybes, turinčias reikšmės bylai teisingai išnagrinėti.“"
    },
    {
      "provision_ref": "art31",
      "section": "31",
      "title": "31 straipsnis. 619 straipsnio pakeitimas",
      "content": "Pakeisti 619 straipsnio 2 dalį ir ją išdėstyti taip:\n\n„2. Nutarimas nutraukti administracinio nusižengimo teiseną gali būti priimamas, kai yra bent viena iš šio kodekso 5651 straipsnyje ir 592 straipsnio 1 dalyje nurodytų aplinkybių.“"
    },
    {
      "provision_ref": "art32",
      "section": "32",
      "title": "32 straipsnis. 620 straipsnio pakeitimas",
      "content": "Pakeisti 620 straipsnio 1 dalį ir ją išdėstyti taip:\n\n„1. Nutarimo administracinio nusižengimo byloje kopija (nuorašas) per tris darbo dienas nuo nutarimo priėmimo dienos išsiunčiama šio kodekso 573 straipsnio 1 dalyje nustatyta tvarka ar išduodama asmeniui, dėl kurio nutarimas priimtas, nukentėjusiajam, o šio kodekso 615 straipsnio 2 dalyje nurodytais atvejais – ir institucijai, kurios pareigūnas atliko administracinio nusižengimo tyrimą. Jeigu įgaliota institucija nutraukė šio kodekso 592 straipsnio 3 ir 4 dalyse nustatytais atvejais pradėtą administracinio nusižengimo teiseną, nutarimo nutraukti administracinio nusižengimo teiseną kopija (nuorašas) išsiunčiama ir prokurorui, surašiusiam nutarimą perduoti turimą medžiagą įgaliotai institucijai administracinio nusižengimo teisenai pradėti ir administracinio nusižengimo protokolui surašyti. Šio kodekso 608 straipsnio 6 dalyje nurodyto nutarimo nutraukti administracinio nusižengimo teiseną šio kodekso 5651 straipsnio 1 punkte numatytu pagrindu kopija (nuorašas) išsiunčiama ir asmeniui, kuris pranešė apie administracinio nusižengimo požymių turinčios veikos padarymą, jeigu jis yra nurodęs, kad šia veika jam padaryta fizinė, turtinė ar neturtinė žala.“"
    },
    {
      "provision_ref": "art33",
      "section": "33",
      "title": "33 straipsnis. 621 straipsnio pakeitimas",
      "content": "Pakeisti 621 straipsnį ir jį išdėstyti taip:\n\n„621 straipsnis. Teisė apskųsti nutarimą administracinio nusižengimo byloje\n\nŠio kodekso 615 straipsnio 1 dalyje nurodytų institucijų nutarimus, taip pat šio kodekso 608 straipsnio 6 dalyje nurodytus nutarimus administracinių nusižengimų bylose apylinkės teismui gali apskųsti asmuo, dėl kurio atitinkamas nutarimas priimtas, nukentėjusysis (ar jų atstovai), o šio kodekso 592 straipsnio 5 dalyje nurodytais atvejais – ir prokuroras. Šio kodekso 5651 straipsnio 1 punkte nustatytu pagrindu priimtus šio kodekso 608 straipsnio 6 dalyje nurodytus nutarimus apylinkės teismui gali apskųsti asmuo, kuris pranešė apie administracinio nusižengimo požymių turinčios veikos padarymą, jeigu jis yra nurodęs, kad šia veika jam padaryta fizinė, turtinė ar neturtinė žala.“"
    },
    {
      "provision_ref": "art34",
      "section": "34",
      "title": "34 straipsnis. 627 straipsnio pakeitimas",
      "content": "Pakeisti 627 straipsnį ir jį išdėstyti taip:\n\n„627 straipsnis. Pasirengimas nagrinėti administracinio nusižengimo bylą\n\n1. Rengdamasis nagrinėti administracinio nusižengimo bylą, teismas išnagrinėja ir išsprendžia šiuos klausimus:\n\n1) ar priklauso jo kompetencijai nagrinėti gautą administracinio nusižengimo bylą ir ar neturėtų būti ši byla nagrinėjama šio kodekso 615 straipsnio 1 ir 4 dalyse nurodytose institucijose ne teismo tvarka;\n\n2) ar nėra šio kodekso 5651 straipsnyje nurodytų aplinkybių, dėl kurių administracinio nusižengimo teisena negalima;\n\n3) ar reikia į teismo posėdį iškviesti specialistą, ekspertą ir liudytojus;\n\n4) nustato posėdžio datą ir valandą ir užtikrina, kad administracinio nusižengimo teisenoje dalyvaujantiems asmenims būtų išsiųsti šaukimai ir pranešimai;\n\n5) nustatęs, kad administracinėn atsakomybėn traukiamam asmeniui nebuvo išaiškintos jo procesinės teisės ir pareigos, duoda nurodymą šių teisių ir pareigų išaiškinimą išsiųsti asmeniui kartu su teismo šaukimu;\n\n6) šalių prašymu arba savo iniciatyva išreikalauja įrodymus, kurių šalys negali gauti, arba išduoda liudijimą tiems įrodymams gauti;\n\n7) ar tenkintini, ar atmestini administracinėn atsakomybėn traukiamo asmens, nukentėjusiojo, jų atstovų pagal įstatymą, advokatų ar kitų įgaliotųjų atstovų prašymai ir nušalinimai;\n\n8) ar nėra pagrindo atidėti administracinio nusižengimo bylos nagrinėjimą;\n\n9) ar galima užtikrinti bylos nagrinėjimą žodinio proceso tvarka naudojant informacines ir elektroninių ryšių technologijas (per vaizdo konferencijas, telekonferencijas ar kitaip).\n\n2. Šio kodekso 5651 straipsnyje numatytais atvejais teismas nutraukia administracinio nusižengimo teiseną nutarimu.\n\n3. Rengdamasis nagrinėti šio kodekso 614 straipsnio 1 dalyje nurodytų administracinių nusižengimų bylas ir nustatęs, kad yra šio kodekso 610 straipsnyje nustatyti pagrindai, teismas surašo asmeniui administracinį nurodymą. Asmeniui laiku neįvykdžius šio administracinio nurodymo, byla nagrinėjama teisme šiame kodekse nustatyta tvarka.“"
    },
    {
      "provision_ref": "art35",
      "section": "35",
      "title": "35 straipsnis. 644 straipsnio pakeitimas",
      "content": "Pakeisti 644 straipsnį ir jį išdėstyti taip:\n\n„644 straipsnis. Pirmosios instancijos teismo nutarimo (nutarties) apskundimas apeliacine tvarka\n\nApylinkių teismų nutarimus ir nutartis, priimtus išnagrinėjus administracinių nusižengimų bylas pirmosios instancijos teisme, administracinėn atsakomybėn traukiamas asmuo, nutarimą administracinio nusižengimo byloje ne teismo tvarka priėmusi institucija ar institucija, kurios pareigūnas atliko administracinio nusižengimo tyrimą, nukentėjusysis (ar jų atstovai), taip pat šio kodekso 5651 straipsnio 1 punkte nustatytu pagrindu priimtą šio kodekso 608 straipsnio 6 dalyje nurodytą nutarimą apskundęs asmuo, pranešęs apie administracinio nusižengimo požymių turinčios veikos padarymą, jeigu jis yra nurodęs, kad šia veika jam padaryta fizinė, turtinė ar neturtinė žala, ir įgaliotos institucijos nutarimą nutraukti šio kodekso 592 straipsnio 3 ir 4 dalyse nustatytais atvejais pradėtą administracinio nusižengimo teiseną apskundęs prokuroras gali apskųsti apeliacine tvarka apygardos teismui.“"
    },
    {
      "provision_ref": "art36",
      "section": "36",
      "title": "36 straipsnis. 666 straipsnio pakeitimas",
      "content": "Pakeisti 666 straipsnio 2 dalį ir ją išdėstyti taip:\n\n„2. Kai asmeniui administracinio nusižengimo teisena nutraukta pagal šio kodekso 5651 straipsnio 1 punktą, šio asmens išlaidos advokato ar advokato padėjėjo, kuris dalyvavo byloje kaip asmens įgaliotas atstovas, paslaugoms apmokėti atlyginamos iš valstybės, savivaldybės arba iš valstybės ar savivaldybės biudžetų neišlaikomo subjekto lėšų mutatis mutandis taikant Baudžiamojo proceso kodekso nuostatas.“"
    },
    {
      "provision_ref": "art37",
      "section": "37",
      "title": "37 straipsnis. 671 straipsnio pakeitimas",
      "content": "Pakeisti 671 straipsnį ir jį išdėstyti taip:\n\n„671 straipsnis. Nutarimų skirti administracinę nuobaudą vykdymo nutraukimas\n\n1. Nutarimo skirti administracinę nuobaudą vykdymas nutraukiamas šiais atvejais:\n\n1) kai paaiškėja, kad priešingą teisei veiką padarė nepakaltinamas asmuo;\n\n2) kai panaikinamas administracinę atsakomybę nustatantis aktas;\n\n3) kai miršta asmuo, dėl kurio priimtas nutarimas;\n\n4) kai sueina nutarimo skirti administracinę nuobaudą vykdymo senatis.\n\n2. Nutrauktas nutarimo skirti administracinę nuobaudą vykdymo procesas gali būti pradėtas iš naujo tik tuo atveju, kai paaiškėja, kad šio straipsnio 1 dalyje nurodytos aplinkybės buvimas buvo konstatuotas klaidingai.\n\n3. Šio straipsnio 1 dalies 2, 3, 4 punktuose nurodytais atvejais nutarimo skirti administracinę nuobaudą vykdymas, kai vykdomieji veiksmai buvo pradėti, nutraukiamas toje dalyje, kuri yra likusi neįvykdyta.\n\n4. Nutarimo skirti administracinę nuobaudą vykdymą nutraukia šio kodekso 673 straipsnyje nurodytos institucijos. Šio straipsnio 1 dalies 3 punkte numatytu atveju nutarimo skirti administracinę nuobaudą vykdymas nutraukiamas Administracinių nusižengimų registre automatiškai gavus duomenis apie mirties faktą iš Gyventojų registro.“"
    },
    {
      "provision_ref": "art38",
      "section": "38",
      "title": "38 straipsnis. 673 straipsnio pakeitimas",
      "content": "Pakeisti 673 straipsnio 2 dalį ir ją išdėstyti taip:\n\n„2. Nutarimo skirti baudą vykdymo, išskyrus, kiek tai susiję su šio kodekso 671 straipsnio 1, 2, 3 dalyse ir 675 straipsnio 4 dalyje nurodytais veiksmais, kontrolė pavedama Valstybinei mokesčių inspekcijai. Su nutarimo skirti baudą vykdymu susijusius klausimus, išskyrus numatytuosius šio kodekso 671 straipsnio 1, 2, 3 dalyse ir 675 straipsnio 4 dalyje, sprendžia Valstybinė mokesčių inspekcija.“"
    },
    {
      "provision_ref": "art39",
      "section": "39",
      "title": "39 straipsnis. 675 straipsnio pakeitimas",
      "content": "1. Pakeisti 675 straipsnio 3 dalį ir ją išdėstyti taip:\n\n„3. Atsižvelgdami į administracinėn atsakomybėn traukiamo asmens materialinę padėtį, kitas reikšmingas aplinkybes, asmens prašymu, kai jis pateikia įrodymus (nekilnojamojo ir kilnojamojo turto pažymas, turto deklaracijas, pažymas apie darbo užmokestį ir gaunamas socialines išmokas ar pan.), teismas ar administracinio nusižengimo bylą ne teismo tvarka nagrinėjanti institucija (pareigūnas), priimdami nutarimą administracinio nusižengimo byloje, gali paskirtos baudos mokėjimą išdėstyti per laikotarpį iki dvejų metų, atsižvelgdami į paskirtos baudos dydį. Asmens prašymas išdėstyti baudos mokėjimą, paduodamas administracinio nusižengimo bylą ne teismo tvarka nagrinėjančiai institucijai (pareigūnui) arba teismui ne teismo posėdžio metu, privalo būti rašytinis. Šis prašymas teismui ne teismo posėdžio metu paduodamas per instituciją, kurios pareigūnas atliko administracinio nusižengimo tyrimą. Po nutarimo priėmimo paskirtos baudos mokėjimo išdėstymo klausimai sprendžiami Mokesčių administravimo įstatyme nustatyta tvarka.“\n\n2. Pakeisti 675 straipsnio 4 dalį ir ją išdėstyti taip:\n\n„4. Teismas ar administracinio nusižengimo bylą ne teismo tvarka nagrinėjanti institucija (pareigūnas), skirdami baudą, atsižvelgdami į administracinėn atsakomybėn traukiamo asmens sunkią materialinę padėtį, kitas reikšmingas aplinkybes, šio asmens prašymu, kai jis pateikia įrodymus (nekilnojamojo ir kilnojamojo turto pažymas, turto deklaracijas, pažymas apie darbo užmokestį ir gaunamas socialines išmokas ar pan.), gali tuo pačiu nutarimu visą baudą ar jos dalį pakeisti viešaisiais darbais. Asmens prašymas pakeisti baudą (jos dalį) viešaisiais darbais, paduodamas administracinio nusižengimo bylą ne teismo tvarka nagrinėjančiai institucijai (pareigūnui) arba teismui ne teismo posėdžio metu, privalo būti rašytinis. Šis prašymas teismui ne teismo posėdžio metu paduodamas per instituciją, kurios pareigūnas atliko administracinio nusižengimo tyrimą.“"
    },
    {
      "provision_ref": "art40",
      "section": "40",
      "title": "40 straipsnis. 676 straipsnio pakeitimas",
      "content": "1. Pakeisti 676 straipsnio 3 dalį ir ją išdėstyti taip:\n\n„3. Jeigu vykdant priverstinį išieškojimą nerandama asmens turto ir (ar) lėšų, iš kurių gali būti priverstinai išieškota bauda, antstolis mokesčių administratoriaus sprendimą dėl priverstinio baudos išieškojimo su žyma, kad išieškojimas negalimas, grąžina mokesčių administratoriui.“\n\n2. Pakeisti 676 straipsnio 4 dalį ir ją išdėstyti taip:\n\n„4. Šio straipsnio 3 dalyje nurodytu atveju Valstybinė mokesčių inspekcija apie tai praneša šio kodekso 673 straipsnio 1 dalyje nurodytai institucijai. Šio kodekso 673 straipsnio 1 dalyje nurodyta institucija pažeidėjo prašymu gali baudą pakeisti viešaisiais darbais.“\n\n3. Pripažinti netekusia galios 676 straipsnio 6 dalį."
    },
    {
      "provision_ref": "art41",
      "section": "41",
      "title": "41 straipsnis. 677 straipsnio pripažinimas netekusiu galios",
      "content": "Pripažinti netekusiu galios 677 straipsnį."
    },
    {
      "provision_ref": "art42",
      "section": "42",
      "title": "42 straipsnis. 678 straipsnio pakeitimas",
      "content": "Pakeisti 678 straipsnio 1 dalį ir ją išdėstyti taip:\n\n„1. Nutarimai dėl baudos pakeitimo viešaisiais darbais išsiunčiami vykdyti ne vėliau kaip kitą darbo dieną po jų priėmimo dienos. Nutarimus dėl baudos pakeitimo viešaisiais darbais vykdo savivaldybės vidaus reikalų ministro nustatyta tvarka.“"
    },
    {
      "provision_ref": "art43",
      "section": "43",
      "title": "43 straipsnis. Kodekso priedo pakeitimas",
      "content": "Pakeisti Kodekso priedo 94 punktą ir jį išdėstyti taip:\n\n„94. 2016 m. gegužės 11 d. Europos Parlamento ir Tarybos direktyva (ES) 2016/798 dėl geležinkelių saugos su paskutiniais pakeitimais, padarytais 2020 m. spalio 21 d. Europos Parlamento ir Tarybos reglamentu (ES) 2020/1530.“"
    },
    {
      "provision_ref": "art44",
      "section": "44",
      "title": "44 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 16, 18, 19, 20, 22, 23, 26, 27, 28 straipsnius, 29 straipsnio 2 ir 3 dalis ir 42 straipsnį, įsigalioja 2023 m. birželio 1 d.\n\n2. Šio įstatymo 16, 18, 19, 20, 22, 23, 26, 27, 28 straipsniai, 29 straipsnio 2 ir 3 dalys ir 42 straipsnis įsigalioja 2024 m. sausio 1 d.\n\n3. Nutarimų administracinių nusižengimų bylose, priimtų iki 2015 m. liepos 1 d. pagal tuo metu galiojusį Lietuvos Respublikos administracinių teisės pažeidimų kodeksą ir tebevykdomų šio įstatymo įsigaliojimo dieną, vykdymą, vadovaudamasi šio kodekso 672 straipsnio 3 dalimi, ne vėliau kaip per vienus metus nuo šio įstatymo įsigaliojimo nutraukia institucija, priėmusi nutarimą, o jeigu nutarimą priėmė teismas, – institucija, kurios pareigūnas surašė administracinio teisės pažeidimo protokolą.\n\n4. Vidaus reikalų ministras iki 2023 m. gruodžio 31 d. priima šio įstatymo 16, 18, 19, 20, 22, 23, 26, 27, 28 straipsnių, 29 straipsnio 2 ir 3 dalių ir 42 straipsnio įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
