{
  "id": "lt-law-xv-593",
  "type": "statute",
  "title": "Lietuvos Respublikos garantijų darbuotojams jų darbdaviui tapus nemokiam ir ilgalaikio darbo išmokų įstatymo Nr. XII-2604 9, 10 ir 11 straipsnių pakeitimo įstatymas",
  "short_name": "XV-593",
  "status": "in_force",
  "issued_date": "2025-11-27",
  "in_force_date": "2026-01-01",
  "url": "https://e-tar.lt/portal/lt/legalAct/a5a5a042d0f711f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Teisę į ilgalaikio darbo išmoką turi asmuo, kurio darbo santykiai pagal nutraukiamą darbo sutartį su Lietuvos Respublikos jurisdikcijoje esančiu darbdaviu atleidimo iš darbo dieną nepertraukiamai tęsėsi daugiau negu 5 metus ir kuris yra atleistas iš darbo Lietuvos Respublikos darbo kodekso 57 ar 62 straipsnyje nurodytu pagrindu arba darbo sutartis pasibaigia mirus darbdaviui – fiziniam asmeniui.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Ilgalaikio darbo išmokos apskaičiavimo tvarka\n\n1. Teisę į ilgalaikio darbo išmoką turinčiam darbuotojui, jį atleidus iš darbo ir kai tarp jo ir darbdavio per 3 mėnesių laikotarpį po atleidimo nesudaroma nauja darbo sutartis arba darbuotojo darbo sutartis pasibaigia mirus darbdaviui – fiziniam asmeniui, iš Ilgalaikio darbo išmokų fondo skiriama:\n\n1) 77,58 procento jo vidutinio mėnesinio darbo užmokesčio dydžio ilgalaikio darbo išmoka – kai darbo santykiai su darbdaviu atleidimo iš darbo arba darbo sutarties pasibaigimo mirus darbdaviui – fiziniam asmeniui dieną tęsėsi nuo 5 iki 10 metų;\n\n2) 77,58 procento 2 jo vidutinių mėnesinių darbo užmokesčių dydžio ilgalaikio darbo išmoka – kai darbo santykiai su darbdaviu atleidimo iš darbo arba darbo sutarties pasibaigimo mirus darbdaviui – fiziniam asmeniui dieną tęsėsi nuo 10 iki 20 metų;\n\n3) 77,58 procento 3 jo vidutinių mėnesinių darbo užmokesčių dydžio ilgalaikio darbo išmoka – kai darbo santykiai su darbdaviu atleidimo iš darbo arba darbo sutarties pasibaigimo mirus darbdaviui – fiziniam asmeniui dieną tęsėsi 20 ir daugiau metų.\n\n2. Nustatant šio straipsnio 1 dalyje nurodytą ilgalaikio darbo išmokos dydį, darbuotojo vidutinio mėnesinio darbo užmokesčio dydis apskaičiuojamas remiantis Registro duomenimis pagal tam darbuotojui darbovietėje, iš kurios jis buvo atleistas pagal Darbo kodekso 57 ar 62 straipsnį arba kurioje jo darbo sutartis pasibaigė mirus darbdaviui – fiziniam asmeniui, priskaičiuotų su darbo santykiais susijusių pajamų, nuo kurių skaičiuojamos valstybinio socialinio draudimo įmokos, (toliau šioje dalyje – su darbo santykiais susijusios pajamos) vidurkį. Kai darbuotojas darbovietėje, iš kurios buvo atleistas arba kurioje jo darbo sutartis pasibaigė mirus darbdaviui – fiziniam asmeniui, per paskutinius 12 mėnesių bent 1 mėnesį neturėjo su darbo santykiais susijusių pajamų, už trūkstamą laikotarpį įskaitomos ir darbuotojo ankstesnėje darbovietėje, iš kurios jis buvo perkeltas į jį atleidusią darbovietę arba kurioje darbo sutartis pasibaigė mirus darbdaviui – fiziniam asmeniui, užtikrinant jo darbo santykių tęstinumą, turėtos su darbo santykiais susijusios pajamos, jeigu jos patenka į 12 mėnesių laikotarpį iki darbuotojo atleidimo iš darbo pagal Darbo kodekso 57 ar 62 straipsnį arba darbo sutarties pasibaigimo mirus darbdaviui – fiziniam asmeniui. Šis vidurkis apskaičiuojamas pagal paskutinių 12 mėnesių, kuriais darbuotojas turėjo su darbo santykiais susijusių pajamų, darbuotojo gautas su darbo santykiais susijusias pajamas Ilgalaikio darbo išmokų fondo nuostatuose (toliau – IDIF nuostatai) nustatyta tvarka. Jeigu su darbo santykiais susijusių pajamų darbuotojas bent vieną mėnesį gavo ir jį pagal Darbo kodekso 57 ar 62 straipsnį atleidusioje darbovietėje arba joje darbo sutartis pasibaigė mirus darbdaviui – fiziniam asmeniui, ir ankstesnėje darbovietėje, iš kurios jis buvo perkeltas į jį atleidusią darbovietę arba kurioje darbo sutartis pasibaigė mirus darbdaviui – fiziniam asmeniui, užtikrinant jo darbo santykių tęstinumą, apskaičiuojant jo su darbo santykiais susijusių pajamų vidurkį, už sutampančius laikotarpius įskaitomos tik darbuotoją atleidusioje darbovietėje arba darbovietėje, kurioje darbo sutartis pasibaigė mirus darbdaviui – fiziniam asmeniui, atitinkamą mėnesį darbuotojo gautos su darbo santykiais susijusios pajamos.“"
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Ilgalaikio darbo išmokos skiriamos ne anksčiau kaip praėjus 3 mėnesiams nuo darbuotojo atleidimo iš darbo arba darbo sutarties pasibaigimo mirus darbdaviui – fiziniam asmeniui dienos. Ilgalaikio darbo išmokos iš Ilgalaikio darbo išmokų fondo skiriamos be asmens prašymo, jeigu to asmens duomenys yra Registre. Jeigu asmens duomenų nėra Registre, ilgalaikio darbo išmokos iš Ilgalaikio darbo išmokų fondo skiriamos, jeigu asmuo ne vėliau kaip per 12 mėnesių nuo atleidimo iš darbo arba darbo sutarties pasibaigimo mirus darbdaviui – fiziniam asmeniui dienos IDIF nuostatuose nustatyta tvarka yra pateikęs administratoriui prašymą skirti išmoką. Ilgalaikio darbo išmokos iš biudžetinių įstaigų ir Lietuvos banko atleistiems darbuotojams darbdavio skiriamos ir mokamos mutatis mutandis šiame įstatyme ir IDIF nuostatuose nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Socialinės apsaugos ir darbo ministras iki 2025 m. gruodžio 31 d. priima šio įstatymo įgyvendinamąjį teisės aktą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
