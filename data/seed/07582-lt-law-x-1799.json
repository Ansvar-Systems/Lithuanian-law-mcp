{
  "id": "lt-law-x-1799",
  "type": "statute",
  "title": "Lietuvos Respublikos Prezidento valstybinės rentos įstatymo 7 straipsnio pakeitimo įstatymas",
  "short_name": "X-1799",
  "status": "in_force",
  "issued_date": "2008-11-11",
  "in_force_date": "2009-01-01",
  "url": "https://e-tar.lt/portal/lt/legalAct/TAR.310682044160/rfHfRfiNeN",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio 3 ir 7 dalių pakeitimas",
      "content": "1. Pakeisti 7 straipsnio 3 dalį ir ją išdėstyti taip:\n\n„3. Respublikos Prezidento valstybinę rentą ar Respublikos Prezidento valstybinę našlių ir našlaičių rentą iš Lietuvos Respublikos valstybės biudžeto lėšų moka Respublikos Prezidento kanceliarija, vadovaudamasi šiuo įstatymu bei Vyriausybės patvirtintais Respublikos Prezidento valstybinės rentos skyrimo ir mokėjimo nuostatais.“\n\n2. Pakeisti 7 straipsnio 7 dalį ir ją išdėstyti taip:\n\n„7. Respublikos Prezidento valstybinės rentos ar Respublikos Prezidento valstybinės našlių ir našlaičių rentos gavėjas apie aplinkybes, turinčias įtakos Respublikos Prezidento valstybinės rentos ar Respublikos Prezidento valstybinės našlių ir našlaičių rentos mokėjimui, išskyrus šio įstatymo 2 straipsnio 2 dalyje nurodytas aplinkybes, privalo per 10 darbo dienų nuo šių aplinkybių atsiradimo pranešti Respublikos Prezidento kanceliarijai. Jeigu apie nurodytas aplinkybes laiku nepranešama, permokėta suma išieškoma įstatymų nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2009 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
