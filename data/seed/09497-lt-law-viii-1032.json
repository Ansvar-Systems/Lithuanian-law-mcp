{
  "id": "lt-law-viii-1032",
  "type": "statute",
  "title": "Lietuvos Respublikos teismų įstatymo papildymo 18(1) straipsniu ir 9, 14, 15 straipsnių pakeitimo ir papildymo įstatymas",
  "short_name": "VIII-1032",
  "status": "in_force",
  "issued_date": "1999-01-14",
  "in_force_date": "1999-02-03",
  "url": "https://e-tar.lt/portal/lt/legalAct/TAR.903387808544",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas ir papildymas",
      "content": "1. Pakeisti 9 straipsnio 1 dalį, papildyti straipsnį nauja 2 dalimi, buvusią 2 dalį laikyti 3 dalimi, ją pakeisti ir 1, 2, 3 dalis išdėstyti taip:\n\n„Lietuvos Aukščiausiasis Teismas, Lietuvos apeliacinis teismas, apygardų ir apylinkių teismai yra bendrosios kompetencijos teismai, kurie nagrinėja civilines ir baudžiamąsias bylas.\n\nAdministracines bylas nagrinėja specializuoti administraciniai teismai, turintys šią sistemą: apygardų administraciniai teismai, Aukštesnysis administracinis teismas ir Lietuvos apeliacinio teismo Administracinių bylų skyrius.\n\nPrireikus įstatymu gali būti įsteigti ir kiti specializuoti teismai darbo, šeimos ir kitų kategorijų byloms nagrinėti. Specializuotų teismų sistemą, jų statuso ir veiklos ypatumus nustato įstatymas.“\n\n2. Buvusias 9 straipsnio 3, 4, 5, 6, 7 dalis laikyti atitinkamai 4, 5, 6, 7, 8 dalimis."
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 2 dalies pakeitimas ir papildymas",
      "content": "Pakeisti ir papildyti 12 straipsnio 2 dalį ir ją išdėstyti taip:\n\n„Apeliaciniame teisme yra Civilinių bylų skyrius, Baudžiamųjų bylų skyrius ir Administracinių bylų skyrius.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 1 dalies papildymas",
      "content": "Papildyti 14 straipsnio 1 dalį ir ją išdėstyti taip:\n\n„Teisėjų skaičių apylinkių, apygardų teismuose ir Lietuvos apeliaciniame teisme nustato Respublikos Prezidentas teisingumo ministro teikimu. Ta pačia tvarka nustatomas administracinių teismų teisėjų skaičius.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio 1 dalies pakeitimas",
      "content": "Pakeisti 15 straipsnio 1 dalies 3 punktą ir jį išdėstyti taip:\n\n„3) administracinių teisės pažeidimų byloms;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis. Administracinių teismų kompetencija\n\nAdministracinių teismų kompetenciją nustato Administracinių bylų teisenos įstatymas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
