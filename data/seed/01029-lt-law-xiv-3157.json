{
  "id": "lt-law-xiv-3157",
  "type": "statute",
  "title": "Lietuvos Respublikos saugaus eismo automobilių keliais įstatymo Nr. VIII-2043 27-2 straipsnio pakeitimo įstatymas",
  "short_name": "XIV-3157",
  "status": "in_force",
  "issued_date": "2024-11-12",
  "in_force_date": "2025-01-01",
  "url": "https://e-tar.lt/portal/lt/legalAct/28141bb2a8b811ef90b5ee8931e5ce5e/dYwxqSsAMf",
  "provisions": [
    {
      "provision_ref": "art1",
      "section": "1",
      "title": "1 straipsnis. 272 straipsnio pakeitimas",
      "content": "1. Papildyti 272 straipsnį 7 dalimi:\n\n„7. Lietuvos Respublikos kelių transporto priemonių registro duomenis, susiejančius transporto priemonės valstybinį registracijos numerį ir transporto priemonės identifikavimo numerį (toliau – VIN), teisėtiems tikslams gali gauti ir kiti duomenų valdytojai ir duomenų tvarkytojai. Atskleisti duomenys gali būti naudojami tik tam tikslui, kuriam jie buvo atskleisti. Duomenys gali būti toliau atskleisti ar kitaip perduoti trečiajai šaliai tik įstatymų nustatytais atvejais. Be to, kas numatyta kitų įstatymų, teisėtais tikslais laikomi transporto paslaugų teikimas ir plėtra.“\n\n2. Papildyti 272 straipsnį 8 dalimi:\n\n„8. Duomenys apie transporto priemonės draudžiamuosius įvykius pagal tos transporto priemonės VIN yra vieši (skelbiami ir laisvai prieinami Lietuvos Respublikos transporto priemonių draudikų biuro interneto svetainėje).“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė arba jos įgaliota institucija iki 2024 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
