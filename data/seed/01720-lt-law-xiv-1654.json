{
  "id": "lt-law-xiv-1654",
  "type": "statute",
  "title": "Lietuvos Respublikos žmonių užkrečiamųjų ligų profilaktikos ir kontrolės įstatymo Nr. I-1553 21 straipsnio pakeitimo ir Įstatymo papildymo 18-1 straipsniu įstatymas",
  "short_name": "XIV-1654",
  "status": "in_force",
  "issued_date": "2022-12-08",
  "in_force_date": "2023-01-01",
  "url": "https://e-tar.lt/portal/lt/legalAct/426e7180828c11ed8df094f359a60216/qKsEaYPYPG",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 181 straipsniu",
      "content": "Papildyti Įstatymo trečiąjį skirsnį 181 straipsniu:\n\n„181 straipsnis. Privalomos asmeninės apsaugos priemonės, būtinos visuomenės sveikatos saugos ir higienos sąlygos\n\nKai iškyla pavojingų ir ypač pavojingų užkrečiamųjų ligų išplitimo pavojus, sveikatos apsaugos ministras Nacionalinio visuomenės sveikatos centro teikimu turi teisę nustatyti privalomus asmeninės apsaugos priemonių naudojimo reikalavimus, taip pat būtinas visuomenės sveikatos saugos ir higienos sąlygas.“"
    },
    {
      "provision_ref": "art2",
      "section": "2",
      "title": "2 straipsnis. 21 straipsnio pakeitimas",
      "content": "1. Pakeisti 21 straipsnio 11 dalį ir ją išdėstyti taip:\n\n„11. Karantino metu šioje dalyje ir kituose įstatymuose nustatytais atvejais ir tvarka gali būti laikinai apribota asmens judėjimo laisvė, ūkinės veiklos laisvė, privataus gyvenimo neliečiamumas ir nustatyti šie ūkinės veiklos, viešųjų ir administracinių paslaugų teikimo apribojimai:\n\n1) Vyriausybė gali nustatyti teritorijų karantino režimo priemones, susijusias su ūkinės veiklos, viešųjų ir administracinių paslaugų teikimo apribojimais:\n\na) riboti ar laikinai uždrausti ūkinę veiklą, viešųjų ir administracinių paslaugų teikimą, išskyrus atvejus, kai valstybės ir savivaldybių institucijose, įstaigose, valstybės ir savivaldybių valdomose įmonėse tam tikras funkcijas (darbus) būtina atlikti darbo vietoje, ir nustatyti šių paslaugų teikimo sąlygas ir tvarką;\n\nb) nustatyti produktų gamybos, jų realizavimo, geriamojo vandens tiekimo bei paslaugų teikimo sąlygas ir tvarką;\n\n2) visoje Lietuvos Respublikos teritorijoje ar keliose savivaldybėse dėl pavojingų ir ypač pavojingų užkrečiamųjų ligų paskelbto karantino metu Vyriausybė gali nustatyti šias teritorijų karantino režimo priemones, susijusias su asmens judėjimo laisvės ir privataus gyvenimo ribojimu:\n\na) riboti arba laikinai uždrausti renginius ir kitokius daugiau kaip dviejų žmonių susibūrimus institucijose, įmonėse, įstaigose, organizacijose, išskyrus atvejus, kai valstybės ir savivaldybių institucijose, įstaigose, valstybės ir savivaldybių valdomose įmonėse tam tikras funkcijas (darbus) būtina atlikti darbo vietoje, ir viešose vietose, taip pat susibūrimus privačiose vietose;\n\nb) riboti arba laikinai uždrausti gyventojų išvykimą už jų gyvenamosios vietos savivaldybės ribų ir judėjimą joje bei ne Lietuvos Respublikos piliečių atvykimą į Lietuvos Respublikos teritoriją, nustatyti atvykimo ir grįžimo į Lietuvos Respubliką sąlygas;\n\nc) taikyti laikiną gyventojų perkėlimą (evakuaciją) iš karantino teritorijos, išskyrus atvejus, kai karantinas paskelbtas visoje Lietuvos Respublikos teritorijoje.“\n\n2. Pakeisti 21 straipsnio 8 dalį ir ją išdėstyti taip:\n\n„8. Riboto karantino objektai gali būti:\n\n1) žaliava, produktai, prekės, pašto siuntos, transporto priemonės, konteineriai, kai jie įvežami į Lietuvos Respubliką ar vežami tranzitu per Lietuvos Respubliką iš ypač pavojingų užkrečiamųjų ligų sukėlėjais užkrėstų teritorijų užsienio šalyse arba iš užkrėstų šių ligų sukėlėjais teritorijų Lietuvos Respublikoje į neužkrėstą teritoriją Lietuvos Respublikoje;\n\n2) asmenys, įvažiuojantys į Lietuvos Respubliką ar pervažiuojantys per Lietuvos Respubliką tranzitu iš ypač pavojingų užkrečiamųjų ligų sukėlėjais užkrėstų teritorijų arba iš užsienio šalies, įtrauktos į sveikatos apsaugos ministro patvirtintą užkrečiamosios ligos paveiktų šalių sąrašą;\n\n3) vietiniai gamintojai, paslaugų teikėjai, įmonės, įstaigos ar organizacijos, jų naudojamos žaliavos ir medžiagos, pagaminama ir realizuojama produkcija bei jų teikiamos paslaugos;\n\n4) statiniai ar teritorijos, kurios neatitinka šiame straipsnyje nustatytų teritorijų karantino skelbimo sąlygų.“\n\n3. Pakeisti 21 straipsnio 9 dalį ir ją išdėstyti taip:\n\n„9. Riboto karantino objektus, šio karantino taikymo trukmę ir režimą nustato ir atšaukia Lietuvos Respublikos vyriausiasis epidemiologas arba apskrities vyriausiasis epidemiologas.“\n\n4. Papildyti 21 straipsnį 14 dalimi:\n\n„14. Sveikatos apsaugos ministras karantino metu gali nustatyti asmens sveikatos priežiūros paslaugų teikimo organizavimo ir šių paslaugų teikimo asmens sveikatos priežiūros įstaigose tvarką, pasitelkdamas šių įstaigų infrastruktūrą ir materialinius bei žmogiškuosius išteklius ir neatsižvelgdamas į asmens sveikatos priežiūros įstaigų pavaldumą bei teisinę formą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2023 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_16cf013700c0453ba8c814e4e23f00db_end"
    }
  ],
  "definitions": []
}
