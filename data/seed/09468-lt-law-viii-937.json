{
  "id": "lt-law-viii-937",
  "type": "statute",
  "title": "Lietuvos Respublikos vietos savivaldos įstatymo 13, 20 straipsnių pakeitimo ir papildymo įstatymas",
  "short_name": "VIII-937",
  "status": "in_force",
  "issued_date": "1998-11-24",
  "in_force_date": "1998-12-09",
  "url": "https://e-tar.lt/portal/lt/legalAct/TAR.8EF418C7679F",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio pakeitimas",
      "content": "Pakeisti 13 straipsnį ir išdėstyti taip:\n\n„13 straipsnis. Savivaldybės kontrolierius\n\nTaryba savo įgaliojimų laikui mero teikimu skiria savivaldybės kontrolierių. Savivaldybės kontrolieriumi gali būti Lietuvos Respublikos pilietis, turintis aukštąjį išsilavinimą. Savivaldybės kontrolierius skiriamas slaptu balsavimu. Savivaldybės kontrolierius laikomas paskirtu, jeigu už jo kandidatūrą balsavo nustatyto viso tarybos narių skaičiaus dauguma. Tokia pat tvarka savivaldybės kontrolieriaus teikimu skiriamas savivaldybės kontrolieriaus pavaduotojas.\n\nSavivaldybės kontrolierius, savivaldybės kontrolieriaus pavaduotojas negali eiti jokių kitų renkamų ar skiriamų pareigų, dirbti jokiose kitose valstybės ar privačiose įmonėse ir gauti papildomai jokio kito atlyginimo, išskyrus atlyginimą už kūrybinę veiklą.\n\nJeigu savivaldybės kontrolierius negali eiti savo pareigų arba jo nėra, šias pareigas eina savivaldybės kontrolieriaus pavaduotojas.\n\nSavivaldybės kontrolierius, savivaldybės kontrolieriaus pavaduotojas gali būti atleisti iš pareigų prieš terminą 1/3 tarybos narių iniciatyva motyvuotu tarybos sprendimu, jeigu už tai balsuoja nustatyto viso tarybos narių skaičiaus dauguma.\n\nJeigu sprendimas atleisti savivaldybės kontrolierių, savivaldybės kontrolieriaus pavaduotoją nepriimamas, tai šį klausimą svarstyti galima tik po pusės metų.\n\nPasibaigus įgaliojimų laikui, jeigu savivaldybės kontrolierius, savivaldybės kontrolieriaus pavaduotojas neskiriami naujam terminui ir jų negalima grąžinti į ankstesnį darbą (pareigas), išmokama trijų mėnesių jų vidutinio darbo užmokesčio dydžio išeitinė pašalpa.\n\nSavivaldybės kontrolieriaus, savivaldybės kontrolieriaus pavaduotojo įgaliojimai tęsiasi ir po tarybos narių rinkimų iki reikalų perdavimo naujai paskirtam savivaldybės kontrolieriui.“"
    },
    {
      "provision_ref": "art2",
      "section": "2",
      "title": "2 straipsnis. 20 straipsnio pakeitimas ir papildymas",
      "content": "Pakeisti ir papildyti 20 straipsnį ir išdėstyti taip:\n\n„20 straipsnis. Savivaldybės kontrolieriaus kompetencija\n\nSavivaldybės kontrolierius, neviršydamas Lietuvos Respublikos įstatymų ir tarybos sprendimų nustatytų įgaliojimų, prižiūri, kaip naudojamos savivaldybės biudžeto lėšos, ar teisėtai, tikslingai ir efektyviai eksploatuojama savivaldybės nuosavybė, taip pat savivaldybei patikėta valstybės nuosavybė.\n\nSavivaldybės kontrolierius:\n\n1) vadovauja savivaldybės kontrolieriaus tarnybai, priima į darbą ir atleidžia tarnybos kontrolierius ir kitus darbuotojus (neviršydamas darbo užmokesčiui skirtų lėšų ir tarybos patvirtinto didžiausio leistino darbuotojų skaičiaus);\n\n2) pagal savo kompetenciją leidžia įsakymus;\n\n3) teikia tarybai išvadas dėl savivaldybės biudžeto vykdymo, dėl nebiudžetinių lėšų ir fondų naudojimo;\n\n4) savo iniciatyva arba tarybos, jos komitetų, mero (valdybos, jeigu ji sudaroma) siūlymu organizuoja patikrinimus bei revizijas administracijoje, savivaldybės biudžetinėse įstaigose ir organizacijose, savivaldybės įmonėse, taip pat tarybos (valdybos, mero) siūlymu – akcinėse bendrovėse, kuriose savivaldybei nuosavybės teise priklauso ne mažiau kaip pusę balsų suteikiančių akcijų;\n\n5) teikia tikrinamų institucijų ir įmonių vadovams išvadas ir pasiūlymus dėl patikrinimų ir revizijų rezultatų;\n\n6) atlieka kitus veiksmus, užtikrinančius nustatytų pažeidimų pašalinimą.\n\nSavivaldybės kontrolierius, savivaldybės kontrolieriaus pavaduotojas ir tarnybos kontrolieriai yra pareigūnai.\n\nSavivaldybės kontrolierius yra juridinis asmuo.\n\nSavivaldybės kontrolieriaus ir jo tarnybos veiklą reglamentuoja tarybos tvirtinami nuostatai.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
