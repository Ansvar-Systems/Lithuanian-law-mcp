{
  "id": "lt-law-x-1106",
  "type": "statute",
  "title": "Lietuvos Respublikos įstatymo \"Dėl Tarptautinės konvencijos dėl kovos su pinigų padirbinėjimu ir jos protokolų ratifikavimo\" 2 straipsnio pakeitimo ir Įstatymo papildymo 3 straipsniu įstatymas",
  "short_name": "X-1106",
  "status": "in_force",
  "issued_date": "2007-05-03",
  "in_force_date": "2007-05-19",
  "url": "https://e-tar.lt/portal/lt/legalAct/TAR.EE77693368CD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 ir 2 dalių pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Vadovaudamasis Konvencijos 12 straipsniu ir 2005 m. liepos 12 d. Tarybos sprendimo 2005/511/TVR dėl euro apsaugos nuo padirbinėjimo paskiriant Europolą centriniu biuru kovojant su euro padirbinėjimu (OL 2005 L 185, p. 35) 1 straipsnio 1 dalimi, Lietuvos Respublikos Seimas pareiškia, kad:\n\n1) Europos policijos biuras (Europolas) skiriamas centrine institucija kovai su euro padirbinėjimu pagal šio įstatymo 3 straipsnyje nurodytą deklaraciją;\n\n2) Policijos departamentas prie Lietuvos Respublikos vidaus reikalų ministerijos skiriamas centrine institucija kovai su visų kitų valiutų padirbinėjimu ir Europos policijos biurui (Europolui) pagal šio įstatymo 3 straipsnyje nurodytą deklaraciją nesuteiktoms centrinės institucijos funkcijoms atlikti.“\n\n2. Pakeisti 2 straipsnio 2 dalį ir ją išdėstyti taip:\n\n„2. Vadovaudamasis Konvencijos 16 straipsniu, Lietuvos Respublikos Seimas pareiškia, kad prašymai pagal Konvencijos 16 straipsnio 4 dalį Lietuvos Respublikos institucijoms turi būti perduodami tik per šio įstatymo 2 straipsnio 1 dalies 2 punkte nurodytą instituciją.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 3 straipsniu",
      "content": "Papildyti Įstatymą 3 straipsniu:\n\n„3 straipsnis. Pasiūlymas Lietuvos Respublikos Vyriausybei\n\nVadovaudamasi Tarybos sprendimo 1 straipsnio 2 dalimi, Lietuvos Respublikos Vyriausybė pateikia deklaraciją dėl Europolo skyrimo centrine institucija kovai su euro padirbinėjimu ir įgalioja Vokietijos Federacinės Respublikos atstovą persiųsti deklaraciją Jungtinių Tautų Generaliniam Sekretoriui.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
