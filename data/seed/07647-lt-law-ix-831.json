{
  "id": "lt-law-ix-831",
  "type": "statute",
  "title": "Lietuvos Respublikos įstatymas dėl Konvencijos dėl sprendimų, susijusių su išlaikymo pareigomis, pripažinimo ir vykdymo ratifikavimo",
  "short_name": "IX-831",
  "status": "in_force",
  "issued_date": "2002-04-02",
  "in_force_date": "2002-05-22",
  "url": "https://e-tar.lt/portal/lt/legalAct/TAR.33EF5C6D8443",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir  atsižvelgdamas į Respublikos Prezidento 2002 m. vasario 14 d. dekretą Nr. 1664, ratifikuoja su išlygomis 1973 m. spalio 2 d. sudarytą Konvenciją dėl sprendimų, susijusių su išlaikymo pareigomis, pripažinimo ir vykdymo."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlygos",
      "content": "Vadovaudamasis Konvencijos 34 straipsniu, Lietuvos Respublikos Seimas pareiškia, kad:\n\n1) Lietuvos Respublika pasilieka teisę nepripažinti ar nevykdyti sprendimo ar susitarimo arba jų dalies, jeigu asmuo, turintis teisę į išlaikymą, yra sulaukęs dvidešimt vienerių metų ar yra susituokęs, išskyrus atvejus, kai asmuo, turintis teisę į išlaikymą, yra ar buvo asmens, turinčio išlaikymo pareigą, sutuoktinis (Konvencijos 26 straipsnio 1 dalis);\n\n2) Lietuvos Respublika pasilieka teisę nepripažinti ar nevykdyti sprendimo ar susitarimo dėl išlaikymo pareigų, jeigu asmenis sieja netiesioginiai giminystės ryšiai (Konvencijos 26 straipsnio 2 dalies a punktas);\n\n3) Lietuvos Respublika pasilieka teisę nepripažinti ar nevykdyti sprendimo ar susitarimo dėl išlaikymo pareigų, jeigu asmenis sieja svainystės ryšiai (Konvencijos 26 straipsnio 2 dalies b punktas).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
