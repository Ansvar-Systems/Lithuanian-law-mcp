{
  "id": "lt-law-xiii-124",
  "type": "statute",
  "title": "Lietuvos Respublikos laisvės premijos įstatymo Nr. XI-1584 2 straipsnio pakeitimo įstatymas",
  "short_name": "XIII-124",
  "status": "in_force",
  "issued_date": "2016-12-15",
  "in_force_date": "2016-12-21",
  "url": "https://e-tar.lt/portal/lt/legalAct/294d3540c68311e69dec860c1f4a5372/GYOjoEhZIH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Premijos dydis ir skyrimo tvarka\n\n1. Kiekvienais metais skiriama viena 5 000 eurų dydžio premija. Išimtiniais atvejais šio straipsnio 7 dalyje nustatyta tvarka tais pačiais metais gali būti skiriama antra 5 000 eurų dydžio premija.\n\n2. Premija mokama iš Lietuvos Respublikos Seimo (toliau – Seimas) kanceliarijai skirtų Lietuvos Respublikos valstybės biudžeto asignavimų.\n\n3. Premija siekiama įvertinti asmenų ir organizacijų pasiekimus ir indėlį ginant žmogaus teises, plėtojant demokratiją, skatinant tarpvalstybinį bendradarbiavimą kovojant už Rytų ir Vidurio Europos tautų laisvą apsisprendimą ir suverenitetą.\n\n4. Pretendentais premijai gauti gali būti Lietuvos Respublikos ir užsienio valstybių fiziniai, viešieji ir privatūs juridiniai asmenys, nusipelnę laisvei, demokratijai ir žmogaus teisėms.\n\n5. Pretendentą premijai gauti atrenka Laisvės premijų komisija (toliau – Komisija). Tais atvejais, kai gindami žmogaus teises, plėtodami demokratiją ar skatindami tarpvalstybinį bendradarbiavimą kovojant už Rytų ir Vidurio Europos tautų laisvą apsisprendimą ir suverenitetą veikė ne vienas, o kartu keli asmenys, viena Laisvės premija gali būti skiriama asmenų grupei.\n\n6. Komisija kiekvienais metais iki lapkričio 23 dienos pateikia Seimui išvadas dėl atrinkto pretendento premijai gauti.\n\n7. Išimtiniais atvejais, atsižvelgdama į ypatingus asmens ar organizacijos pasiekimus ir indėlį ginant žmogaus teises, plėtojant demokratiją, skatinant tarpvalstybinį bendradarbiavimą kovojant už Rytų ir Vidurio Europos tautų laisvą apsisprendimą ir suverenitetą, Komisija, nesilaikydama šio straipsnio 6 dalyje nustatytų terminų, gali pateikti Seimui siūlymą ir išvadą dėl pretendento antrai tais metais Laisvės premijai gauti.\n\n8. Pretendentus premijai gauti turi teisę siūlyti fiziniai ir Lietuvos Respublikos teisės aktų nustatyta tvarka įregistruoti juridiniai asmenys (toliau – pareiškėjai).\n\n9. Siūlant pretendentus, Komisijai pateikiami šie dokumentai:\n\n1) dviejų pretendentą siūlančių pareiškėjų rekomendacijos;\n\n2) pretendento veiklos ginant žmogaus teises, plėtojant demokratiją ar skatinant tarpvalstybinį bendradarbiavimą kovojant už Rytų ir Vidurio Europos tautų laisvą apsisprendimą ir suverenitetą aprašymas;\n\n3) papildomai galima pateikti ir kitą medžiagą, atskleidžiančią pretendento darbų reikšmę ir išskirtinumą.\n\n10. Premija Seimo nutarimu paskiriama iki gruodžio 23 dienos. Šis terminas netaikomas, kai Laisvės premija skiriama šio straipsnio 7 dalyje nustatyta tvarka, tačiau šiuo atveju Seimas Laisvės premiją nutarimu turi paskirti ne vėliau kaip iki sausio 13 dienos.\n\n11. Premija kiekvienais metais įteikiama Laisvės gynėjų dieną (sausio 13-ąją).“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
