{
  "id": "lt-law-xii-2667",
  "type": "statute",
  "title": "Lietuvos Respublikos valstybės informacinių išteklių valdymo įstatymo Nr. XI-1807 1, 2, 10, 11, 18, 26, 27, 28, 29, 30, 35, 36, 38, 39 straipsnių pakeitimo, 37 straipsnio ir priedo pripažinimo netekusiais galios įstatymas",
  "short_name": "XII-2667",
  "status": "in_force",
  "issued_date": "2016-10-11",
  "in_force_date": "2017-04-01",
  "url": "https://e-tar.lt/portal/lt/legalAct/1987d550946c11e69ad4c8713b612d0f/gLNzrCvuoN",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pripažinti netekusia galios 1 straipsnio 9 dalį."
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 5 dalį.\n\n2. Papildyti 2 straipsnį 20 dalimi:\n\n„20. Kitos šiame įstatyme vartojamos sąvokos suprantamos taip, kaip jos apibrėžtos Asmens duomenų teisinės apsaugos įstatyme, Lietuvos Respublikos teisės gauti informaciją iš valstybės ir savivaldybių institucijų ir įstaigų įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnio 8 punktą ir jį išdėstyti taip:\n\n„8) valstybės informacinių išteklių atvirumo, kuris reiškia, kad kuriant informacinius išteklius diegiamos informacinių technologijų priemonės, kurios sudaro palankias sąlygas fiziniams ir juridiniams asmenims pakartotinai naudoti informaciniuose ištekliuose apdorojamą informaciją, neatsižvelgiant į fizinių ir juridinių asmenų teisėtos veiklos tikslus ir teisinę formą;“."
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "1. Pakeisti 11 straipsnio 2 dalies 10 punktą ir jį išdėstyti taip:\n\n„10) sudaryti galimybę kitoms institucijoms pasinaudoti jos valdoma informacija ir neatlygintinai naudotis turimais informacinių technologijų sprendimais;“.\n\n2. Pakeisti 11 straipsnio 2 dalies 12 punktą ir jį išdėstyti taip:\n\n„12) nuolat fiksuoti informacijos ar elektroninių paslaugų gavėjų nuomones ir vadovaujantis jomis tobulinti tvarkomus valstybės informacines sistemas ir (arba) registrus;“."
    },
    {
      "provision_ref": "art5",
      "section": "5",
      "title": "5 straipsnis. 18 straipsnio pakeitimas",
      "content": "1. Pakeisti 18 straipsnio 1 dalį ir ją išdėstyti taip:\n\n„1. Valstybės registro steigimo teisinius pagrindus nustato bendras tam tikrą visuomenės gyvenimo sritį reglamentuojantis Lietuvos Respublikos įstatymas, kuriame nurodomi steigiamas valstybės registras, registruojamas objektas (objektai), valstybės registro valdytojas, nustatomi įgaliojimai Vyriausybei paskirti valstybės registro tvarkytoją (tvarkytojus) ir (arba) kita su steigiamu valstybės registru susijusi informacija, arba Europos Sąjungos teisės aktas. Valstybės registro steigimo teisiniai pagrindai gali būti nustatyti atskirame Lietuvos Respublikos įstatyme, kai šio registro veiklai reguliuoti reikia nustatyti specialų teisinį reglamentavimą arba priimti specialias teisės normas, susijusias su registro objekto registravimu, asmenų, teikiančių šiam registrui duomenis, informaciją, dokumentus ir (arba) jų kopijas (toliau – teikėjas), asmenų, gaunančių iš šio registro duomenis, registro informaciją, registrui pateiktus dokumentus ir (arba) jų kopijas (toliau – gavėjas), teisėmis ir pareigomis, registro duomenų, registro informacijos, registrui pateiktų dokumentų ir (arba) jų kopijų teikimo pakartotinai naudoti sąlygomis, registro duomenų, registro informacijos, registrui pateiktų dokumentų ir (arba) jų kopijų perdavimo susijusiems registrams ir valstybės informacinėms sistemoms tvarka ir (arba) apribojimais.“\n\n2. Pakeisti 18 straipsnio 3 dalį ir ją išdėstyti taip:\n\n„3. Registro nuostatuose nurodomi registro paskirtis, jo objektas (objektai), registro valdytojas, registro tvarkytojas (tvarkytojai), teikėjai, jų teisės ir pareigos, reglamentuojamas registro objekto (objektų) registravimas, registro duomenų, registro informacijos, registrui pateiktų dokumentų ir (arba) jų kopijų tvarkymas, jų pakartotinio naudojimo tvarka, registro sąveika su kitais registrais ir (arba) valstybės informacinėmis sistemomis, registro duomenų ir registro informacijos sauga, registro finansavimas ir kita Vyriausybės nustatyta informacija. Registro nuostatų projektas rengiamas ir derinamas Vyriausybės nustatyta tvarka. Registro saugos nuostatuose nurodoma registro kategorija, nustatyta remiantis Vyriausybės patvirtintomis valstybės informacinių sistemų, registrų ir kitų informacinių sistemų klasifikavimo gairėmis, informacijos saugos tikslai, užtikrinimo prioritetinės kryptys ir kita Vyriausybės nustatyta informacija. Registro saugos nuostatų projektas rengiamas, derinamas ir tvirtinamas Vyriausybės nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 26 straipsnio pakeitimas",
      "content": "Pakeisti 26 straipsnį ir jį išdėstyti taip:\n\n„26 straipsnis. Registro duomenų, registro informacijos, registrui pateiktų dokumentų ir (arba) jų kopijų naudojimas\n\n1. Gauti registro duomenys, registro informacija, registrui pateikti dokumentai ir (arba) jų kopijos naudojami tik teisėtiems ir apibrėžtiems tikslams.\n\n2. Fizinių asmenų asmens duomenys naudojami vadovaujantis Asmens duomenų teisinės apsaugos įstatymu.\n\n3. Gauti registro duomenys, registro informacija, registrui pateikti dokumentai ir (arba) jų kopijos gali būti naudojami tik tokiam tikslui, tokios apimties ir tokiu būdu, kokie buvo nurodyti juos gaunant. Ši nuostata netaikoma, kai fiziniai ir juridiniai asmenys naudoja iš registro gautus duomenis apie save.\n\n4. Naudojami registro duomenys ir registro informacija turi atitikti registro, kuriame šis registro objektas registruotas, duomenis ir informaciją.\n\n5. Iš registro gauti duomenys ir registro informacija negali būti keičiami, juos naudojant privalu nurodyti duomenų šaltinį.\n\n6. Siekdami išvengti nesąžiningos konkurencijos, registrų tvarkytojai ir šio įstatymo 41 straipsnyje numatyti paslaugų teikėjai, kurie nustatyta tvarka verčiasi komercine veikla, kuriai vykdyti teisėtai naudojami registro duomenys, registro informacija, registrui pateikti dokumentai ir (arba) jų kopijos, tvarkomo ir susijusio registro duomenis, registro informaciją, registrui pateiktus dokumentus ir (arba) jų kopijas gauna tokiomis pačiomis sąlygomis kaip ir kiti gavėjai.“"
    },
    {
      "provision_ref": "art7",
      "section": "7",
      "title": "7 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Registro duomenų, registro informacijos, registrui pateiktų dokumentų ir (arba) jų kopijų teikimas ir perdavimas\n\n1. Registro duomenys, registro informacija, registrui pateikti dokumentai ir (arba) jų kopijos yra vieši ir per valstybės informacinių sistemų ar registrų sąveiką teikiami gavėjams, jeigu Lietuvos Respublikos įstatymai ar Europos Sąjungos teisės aktai nenustato kitaip. Fizinių asmenų asmens duomenys teikiami vadovaujantis Asmens duomenų teisinės apsaugos įstatymu.\n\n2. Registro tvarkytojas gali:\n\n1) perduoti registro išrašus ir registro duomenų bazės išrašus, apimančius visus duomenų bazėje saugomus registro duomenis ir (arba) registro informaciją arba jų dalį, registro duomenų ir (arba) registro informacijos pasikeitimus;\n\n2) teikti pagal registro duomenis ir registro informaciją parengtas pažymas, patvirtinančias juridinius faktus, pagal registro duomenis ir registro informaciją parengtus išrašus ir kitus dokumentus;\n\n3) teikti pagal registro duomenis ir registro informaciją parengtą apibendrintą, susistemintą ar kitaip apdorotą informaciją;\n\n4) teikti registrui teikėjo pateiktus dokumentus ir (arba) jų kopijas.\n\n3. Išrašai, pažymos, kiti dokumentai ir (arba) dokumentų kopijos, informacija gali būti:\n\n1) pateikiami peržiūrai leidžiamosios kreipties būdu internetu arba elektroninių ryšių tinklais;\n\n2) perduodami automatiniu būdu elektroninių ryšių tinklais;\n\n3) pateikiami raštu, žodžiu ir (arba) elektroninių ryšių priemonėmis;\n\n4) pateikiami kitais Lietuvos Respublikos įstatymuose, Europos Sąjungos teisės aktuose ir (arba) registro nuostatuose nustatytais būdais.\n\n4. Išrašus, pažymas, kitus dokumentus ir dokumentų kopijas turi teisę teikti tik registro tvarkytojas ir asmenys, veikiantys pagal Teisės gauti informaciją iš valstybės ir savivaldybių institucijų ir įstaigų įstatymo nustatyta tvarka sudarytą susitarimą dėl išimtinių teisių suteikimo.\n\n5. Registro duomenys ir registro informacija, išskyrus asmens duomenis, kurie teikiami Asmens duomenų teisinės apsaugos įstatymo nustatytomis sąlygomis, asmenims, naudojantiems registro duomenis ir registro informaciją informacinėms paslaugoms tretiesiems asmenims teikti, teikiami registro duomenų bazės ir (arba) registro išrašu. Šis išrašas turi atitikti šio straipsnio 8 dalyje nurodytą sutartį. Šioje sutartyje turi būti aptartas registro duomenų bazės ir (arba) registro išrašo formatas, turinys ir atsiskaitymo tvarka.\n\n6. Registro duomenys, registro informacija susijusiems registrams ir valstybės informacinėms sistemoms perduodami tokio turinio ir tokiu formatu, kurie naudojami registrą tvarkančioje institucijoje ir nereikalauja papildomo jų apdorojimo. Jeigu parengtinis perduodamų registro duomenų ir registro informacijos formatas ar turinys neatitinka prašančiojo registro ar valstybės informacinės sistemos tvarkytojo poreikių arba prašančiojo registro ar valstybės informacinės sistemos tvarkytojas neturi techninių galimybių reikiamai apdoroti gautus registro duomenis ir registro informaciją, arba jeigu dėl sąsajų tarp registro ir (arba) informacinės sistemos nebuvimo nėra galimybės perduoti reikalingus registro duomenis ir registro informaciją, registro duomenis ir registro informaciją perduodantis registro tvarkytojas Vyriausybės nustatyta tvarka sukuria priemones, reikalingas prašomam registro duomenų, registro informacijos formatui ar turiniui parengti ir (ar) apdoroti. Už priemonių sukūrimą sumoka prašančiojo registro ar valstybės informacinės sistemos tvarkytojas Vyriausybės nustatyta tvarka.\n\n7. Registro duomenų, registro informacijos, registrui pateiktų dokumentų ir (arba) jų kopijų perdavimą susijusiems registrams ir valstybės informacinėms sistemoms, teikimą gavėjams gali apriboti tik Lietuvos Respublikos įstatymai ir (arba) Europos Sąjungos teisės aktai. Registro duomenų, registro informacijos, registrui pateiktų dokumentų ir (arba) jų kopijų perdavimas susijusiems registrams ir valstybės informacinėms sistemoms, teikimas gavėjams Lietuvos Respublikos įstatymuose, Europos Sąjungos teisės aktuose nustatyta tvarka gali būti apribotas, jeigu tai kenkia arba gali pakenkti:\n\n1) valstybės saugumui ar gynybai;\n\n2) nusikaltimo, baudžiamojo nusižengimo ar administracinio nusižengimo tyrimui;\n\n3) viešajai tvarkai;\n\n4) valstybės kontrolei ir priežiūrai;\n\n5) valstybės ekonominiams, socialiniams, teisėsaugos ar kitiems interesams;\n\n6) duomenų subjekto ar kito asmens teisių ir laisvių apsaugai.\n\n8. Registro duomenys, registro informacija, registrui pateikti dokumentai ir (arba) jų kopijos gavėjams teikiami pagal registro tvarkytojo ir gavėjo sudarytas sutartis (kai duomenys teikiami daug kartų) arba pagal gavėjo prašymus (kai duomenys teikiami vieną kartą).\n\n9. Registras susijusio registro perduotus registro duomenis gali teikti tik kartu su savo duomenimis registro nuostatuose nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 28 straipsnio pakeitimas",
      "content": "Pakeisti 28 straipsnį ir jį išdėstyti taip:\n\n„28 straipsnis. Registro duomenų, registro informacijos, registrui pateiktų dokumentų ir (arba) jų kopijų teikimas į kitas valstybes\n\n1. Registro duomenys, registro informacija, registrui pateikti dokumentai ir (arba) jų kopijos Europos Sąjungos institucijoms, Europos Sąjungos valstybių narių ir (arba) Europos ekonominės erdvės valstybių fiziniams, juridiniams asmenims, juridinio asmens statuso neturintiems subjektams, jų filialams ir atstovybėms teikiami tokia pačia tvarka kaip ir Lietuvos Respublikos juridiniams ir fiziniams asmenims.\n\n2. Registro duomenys, registro informacija, registrui pateikti dokumentai ir (arba) jų kopijos kitų, negu nurodyta šio straipsnio 1 dalyje, valstybių fiziniams, juridiniams asmenims, juridinio asmens statuso neturintiems subjektams, jų filialams ir atstovybėms, tarptautinėms organizacijoms bei jų institucijoms teikiami tokia pačia tvarka kaip ir Lietuvos Respublikos juridiniams ir fiziniams asmenims, jeigu tai neprieštarauja Lietuvos Respublikos įstatymams, tarptautinėms sutartims ir kitiems teisės aktams.“"
    },
    {
      "provision_ref": "art9",
      "section": "9",
      "title": "9 straipsnis. 29 straipsnio pakeitimas",
      "content": "1. Pakeisti 29 straipsnio 5 dalį ir ją išdėstyti taip:\n\n„5. Atlyginimo už registro duomenų, registro informacijos, registrui pateiktų dokumentų ir (arba) jų kopijų teikimą dydis apskaičiuojamas ir mokamas vadovaujantis Vyriausybės nustatyta tvarka. Vyriausybės patvirtintame apraše taip pat nustatomos išlaidų kategorijos, priskiriamos sąnaudoms, kurias galima įtraukti apskaičiuojant atlyginimo dydį (registro, informacinės sistemos amortizacijos, priežiūros, administravimo, darbo užmokesčio ir kitos Vyriausybės nustatytos išlaidos).“\n\n2. Pakeisti 29 straipsnio 6 dalį ir ją išdėstyti taip:\n\n„6. Atlyginimas už registro duomenų, registro informacijos, registrui pateiktų dokumentų ir (arba) jų kopijų teikimą neturi viršyti sąnaudų, patiriamų juos rengiant, teikiant ir perduodant.“\n\n3. Papildyti 29 straipsnį nauja 7 dalimi:\n\n„7. Apskaičiuojant atlyginimą už registro duomenų, registro informacijos, registrui pateiktų dokumentų ir (arba) jų kopijų teikimą, šio straipsnio 6 dalyje nurodytas reikalavimas netaikomas institucijai, kuri įstatymų nustatyta tvarka pajamomis iš registro duomenų, registro informacijos, registrui pateiktų dokumentų ir (arba) jų kopijų teikimo finansuoja didžiąją dalį (daugiau negu 50 procentų) išlaidų, patirtų jai teikiant viešąsias ar administracines paslaugas ar vykdant kitas viešąsias funkcijas, arba institucijai, kuri įstatymų nustatyta tvarka pajamomis iš registro duomenų, registro informacijos, registrui pateiktų dokumentų ir (arba) jų kopijų teikimo finansuoja didžiąją dalį (daugiau negu 50 procentų) išlaidų, patirtų juos renkant, rengiant, dauginant ir skelbiant. Tokiu atveju bendros institucijos pajamos, gautos iš registro duomenų, registro informacijos, registrui pateiktų dokumentų ir (arba) jų kopijų teikimo, neturi viršyti registro duomenų, registro informacijos, registrui pateiktų dokumentų ir (arba) jų kopijų teikimo išlaidų kartu su pagrįsta investicijų grąža ir pelno marža.“\n\n4. Buvusią 29 straipsnio 7 dalį laikyti 8 dalimi.\n\n5. Pakeisti 29 straipsnio 8 dalį ir ją išdėstyti taip:\n\n„8. Atlyginimo už registro duomenų, registro informacijos, registrui pateiktų dokumentų ir (arba) jų kopijų teikimą dydį tvirtina Vyriausybė arba žinybinio registro valdytojas, kai žinybinį registrą įsteigė Vyriausybei neatskaitinga institucija.“"
    },
    {
      "provision_ref": "art10",
      "section": "10",
      "title": "10 straipsnis. 30 straipsnio pakeitimas",
      "content": "Pakeisti 30 straipsnio 3 dalį ir ją išdėstyti taip:\n\n„3. Valstybės informacinės sistemos nuostatuose nurodomi valstybės informacinės sistemos tikslai, uždaviniai, funkcijos, valstybės informacinės sistemos valdytojas ir tvarkytojas (tvarkytojai), teikėjai, kaupiami duomenys, reglamentuojama funkcinė struktūra, sąveika su kitomis valstybės informacinėmis sistemomis ir registrais, iš jų numatomi gauti duomenys, valstybės informacinės sistemos duomenų tvarkymas, valstybės informacinės sistemos duomenų pakartotinio naudojimo tvarka, sauga, valstybės informacinės sistemos finansavimas ir kita Vyriausybės nustatyta informacija. Valstybės informacinės sistemos saugos nuostatuose nurodoma valstybės informacinės sistemos kategorija, nustatyta vadovaujantis Vyriausybės patvirtintu Valstybės informacinių sistemų, registrų ir kitų informacinių sistemų klasifikavimo ir elektroninės informacijos svarbos nustatymo gairių aprašu, informacijos saugos tikslai, užtikrinimo prioritetinės kryptys ir kita Vyriausybės nustatyta informacija.“"
    },
    {
      "provision_ref": "art11",
      "section": "11",
      "title": "11 straipsnis. 35 straipsnio pakeitimas",
      "content": "Pakeisti 35 straipsnį ir jį išdėstyti taip:\n\n„35 straipsnis. Valstybės informacinės sistemos duomenų teikimas ir naudojimas\n\n1. Valstybės informacinės sistemos duomenys yra vieši ir per valstybės informacinių sistemų ar registrų sąveiką teikiami susijusiems registrams ir valstybės informacinėms sistemoms, institucijoms, jeigu Lietuvos Respublikos įstatymai ar Europos Sąjungos teisės aktai nenustato kitaip. Fizinių asmenų asmens duomenys teikiami vadovaujantis Asmens duomenų teisinės apsaugos įstatymu.\n\n2. Valstybės informacinės sistemos duomenys teikiami pagal valstybės informacinės sistemos tvarkytojo ir duomenų gavėjo sudarytas sutartis (kai duomenys teikiami daug kartų) arba pagal duomenų gavėjo prašymus (kai duomenys teikiami vieną kartą).\n\n3. Valstybės informacinės sistemos duomenys prašančiajai institucijai teikiami tokio turinio ir tokiu formatu, kurie jau yra informacinę sistemą tvarkančioje institucijoje naudojami ir nereikalauja papildomo duomenų apdorojimo. Jeigu parengtinis perduodamų valstybės informacinės sistemos duomenų turinys ar formatas neatitinka prašančiojo registro ar valstybės informacinės sistemos tvarkytojo poreikių arba prašantysis registro ar valstybės informacinės sistemos tvarkytojas neturi techninių galimybių reikiamai apdoroti gautų valstybės informacinės sistemos duomenų, jeigu dėl sąsajų tarp registro ir (arba) informacinės sistemos nebuvimo nėra galimybės perduoti reikalingų duomenų, duomenis perduodantis valstybės informacinės sistemos tvarkytojas Vyriausybės nustatyta tvarka sukuria priemones, reikalingas prašomam valstybės informacinės sistemos duomenų formatui ar turiniui parengti ir (arba) apdoroti. Už priemonių sukūrimą sumoka prašančiojo registro ar valstybės informacinės sistemos tvarkytojas Vyriausybės nustatyta tvarka.\n\n4. Iš institucijos gauti duomenys negali būti keičiami ir juos naudojant privaloma nurodyti jų šaltinį. Iš institucijos gauti valstybės informacinės sistemos duomenys gali būti teikiami tik tokiu tikslu, tokios apimties ir tokiu būdu, kokie buvo numatyti juos gaunant. Fizinių asmenų asmens duomenys naudojami vadovaujantis Asmens duomenų teisinės apsaugos įstatymu.\n\n5. Valstybės informacinės sistemos duomenų teikimą institucijoms ir kitiems juridiniams ar fiziniams asmenims gali apriboti tik Lietuvos Respublikos įstatymai ir (arba) Europos Sąjungos teisės aktai. Informacijos teikimas gali būti apribotas, jeigu yra bent vienas šio įstatymo 27 straipsnio 7 dalyje nurodytų pagrindų.\n\n6. Valstybės informacinės sistemos duomenys Europos Sąjungos valstybių narių ir (arba) Europos ekonominės erdvės valstybių fiziniams ir juridiniams asmenims, juridinio asmens statuso neturintiems subjektams, jų filialams ir atstovybėms teikiami tokia pačia tvarka kaip ir Lietuvos Respublikos juridiniams ir fiziniams asmenims. Trečiųjų šalių fiziniams ir juridiniams asmenims, juridinio asmens statuso neturintiems subjektams, jų filialams ir atstovybėms valstybės informacinės sistemos duomenys teikiami tokia pačia tvarka kaip ir Lietuvos Respublikos juridiniams ir fiziniams asmenims, jeigu tai neprieštarauja Lietuvos Respublikos įstatymams, tarptautinėms sutartims ir kitiems teisės aktams.“"
    },
    {
      "provision_ref": "art12",
      "section": "12",
      "title": "12 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Valstybės informacinės sistemos duomenų teikimo būdai\n\n1. Valstybės informacinės sistemos tvarkytojas sudaro galimybę valstybės informacinės sistemos duomenis peržiūrėti leidžiamosios kreipties būdu internetu ar elektroninių ryšių tinklais, perduoda automatiniu būdu elektroninių ryšių tinklais, pateikia raštu, žodžiu ir (arba) elektroninių ryšių priemonėmis.\n\n2. Teikiant duomenis, valstybės informacinės sistemos tvarkytojui draudžiama reikalauti įsigyti specialią mokamą programinę įrangą. Rekomenduojamus duomenų teikimo formatus ir standartus, užtikrinančius valstybės informacinių sistemų ar registrų sąveiką, ir jų taikymą nustato institucija, atsakinga už valstybės informacinių išteklių funkcinį suderinamumą, jų kūrimą, tvarkymą ir plėtrą.“"
    },
    {
      "provision_ref": "art13",
      "section": "13",
      "title": "13 straipsnis. 37 straipsnio pripažinimas netekusiu galios",
      "content": "Pripažinti netekusiu galios 37 straipsnį."
    },
    {
      "provision_ref": "art14",
      "section": "14",
      "title": "14 straipsnis. 38 straipsnio pakeitimas",
      "content": "Pakeisti 38 straipsnį ir jį išdėstyti taip:\n\n„38 straipsnis. Atlyginimas už valstybės informacinės sistemos duomenų teikimą\n\n1. Valstybės informacinės sistemos duomenys teikiami neatlygintinai, jeigu kiti Lietuvos Respublikos įstatymai ar Europos Sąjungos teisės aktai nenustato kitaip.\n\n2. Valstybės informacinės sistemos duomenys neatlygintinai perduodami susijusiems registrams ir valstybės informacinėms sistemoms pagal sutartis, išskyrus atvejus, kai valstybės informacinės sistemos valdytojai arba valstybės informacinės sistemos valdytojas ir registro tvarkytojas yra tas pats juridinis asmuo.\n\n3. Visos išlaidos, patiriamos dėl šio straipsnio 1 ir 2 dalyse nurodytos neatlygintinai institucijoms teikiamos informacijos parengimo ir duomenų pateikimo, finansuojamos iš tokią informaciją teikiančiai institucijai skiriamų valstybės biudžeto, Valstybinio socialinio draudimo fondo biudžeto ar Privalomojo sveikatos draudimo fondo biudžeto lėšų, kitų valstybės pinigų fondų ir (arba) Lietuvos Respublikos teisės aktuose nustatytų finansavimo šaltinių.\n\n4. Apskaičiuojant atlyginimą už valstybės informacinės sistemos duomenų teikimą, mutatis mutandis taikoma Vyriausybės nustatyta šio įstatymo 29 straipsnio 5 dalyje nurodyta atlyginimo už registro duomenų informacijos, registrui pateiktų dokumentų ir (arba) jų kopijų teikimą dydžių nustatymo ir mokėjimo tvarka.\n\n5. Atlyginimo už valstybės informacinės sistemos duomenų teikimą dydį tvirtina valstybės informacinės sistemos valdytojas.“"
    },
    {
      "provision_ref": "art15",
      "section": "15",
      "title": "15 straipsnis. 39 straipsnio pakeitimas",
      "content": "Pakeisti 39 straipsnio 1 dalį ir ją išdėstyti taip:\n\n„1. Valstybės informacinių išteklių sąveikumo platforma yra valstybės informacinė sistema, kurios paskirtis – užtikrinti galimybę asmenims vieno langelio principu gauti institucijų teikiamas viešąsias ir administracines elektronines paslaugas ir institucijoms teikti šio įstatymo 40 straipsnio 1 dalyje nurodytas paslaugas. Valstybės informacinių išteklių sąveikumo platformą steigia, valdo ir jos tvarkytoją skiria Susisiekimo ministerija.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo priedo pripažinimas netekusiu galios",
      "content": "Pripažinti netekusiu galios Įstatymo priedą."
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. balandžio 1 d.\n\n2. Lietuvos Respublikos Vyriausybė iki 2017 m. kovo 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
