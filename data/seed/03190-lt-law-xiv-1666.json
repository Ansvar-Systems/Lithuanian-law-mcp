{
  "id": "lt-law-xiv-1666",
  "type": "statute",
  "title": "Lietuvos Respublikos energetikos įstatymo Nr. IX-884 19-2 ir 21 straipsnių pakeitimo įstatymas",
  "short_name": "XIV-1666",
  "status": "in_force",
  "issued_date": "2022-12-13",
  "in_force_date": "2023-03-01",
  "url": "https://e-tar.lt/portal/lt/legalAct/7cc1b36080f711ed8df094f359a60216/UkgnKsElpZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 192 straipsnio pakeitimas",
      "content": "1. Pakeisti 192 straipsnio 1 dalį ir ją išdėstyti taip:\n\n„1. Kai Tarybos prognozuojami elektros energijos ir (ar) gamtinių dujų tarifai, palyginti su taikomais tarifais, didėja daugiau kaip 40 procentų, siekiant sumažinti energijos išlaidas elektros energijos ir (ar) gamtinių dujų buitiniams vartotojams, įvertinus valstybės finansines galimybes, iš valstybės biudžeto lėšų kompensuojama energijos kainos dalis, tokiam kompensavimui numatant lėšas atitinkamų metų valstybės biudžeto ir savivaldybių biudžetų finansinių rodiklių patvirtinimo įstatyme (toliau – dalinis kompensavimas). Šiame straipsnyje nustatytas dalinis kompensavimas skirtas visiems elektros energijos ir (ar) gamtinių dujų buitiniams vartotojams ir negali būti didesnis kaip 60 procentų galutinės elektros energijos kainos ir (ar) 80 procentų galutinės gamtinių dujų kainos, taikomos elektros energijos ir (ar) gamtinių dujų buitiniams vartotojams. Elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį, arba elektros energijos pirkimo–pardavimo ir persiuntimo paslaugos teikimo sutartį, dalinis kompensavimas apskaičiuojamas kaip skirtumas tarp elektros energijos buitiniams vartotojams taikomos elektros energijos garantinio tiekimo kainos ir minimalios 1 kWh elektros energijos kainos ribos, žemiau kurios elektros energijos dalinis kompensavimas netaikomas, ir šis skirtumas negali būti didesnis kaip 60 procentų galutinės elektros energijos kainos, taikomos elektros energijos buitiniams vartotojams. Šiuo paskutiniuoju atveju nustatytas dalinis kompensavimas netaikomas, jei nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį dėl to, kad buitinis elektros energijos vartotojas nevykdo ar netinkamai vykdo sutartinius įpareigojimus ir tai yra esminis sutarties pažeidimas.“\n\n2. Pakeisti 192 straipsnio 1 dalį ir ją išdėstyti taip:\n\n„1. Kai Tarybos prognozuojami elektros energijos ir (ar) gamtinių dujų tarifai, palyginti su taikomais tarifais, didėja daugiau kaip 40 procentų, siekiant sumažinti energijos išlaidas elektros energijos ir (ar) gamtinių dujų buitiniams vartotojams, įvertinus valstybės finansines galimybes, iš valstybės biudžeto lėšų kompensuojama energijos kainos dalis, tokiam kompensavimui numatant lėšas atitinkamų metų valstybės biudžeto ir savivaldybių biudžetų finansinių rodiklių patvirtinimo įstatyme (toliau – dalinis kompensavimas). Šiame straipsnyje nustatytas dalinis kompensavimas skirtas visiems elektros energijos ir (ar) gamtinių dujų buitiniams vartotojams ir negali būti didesnis kaip 60 procentų galutinės elektros energijos kainos ir (ar) 80 procentų galutinės gamtinių dujų kainos, taikomos elektros energijos ir (ar) gamtinių dujų buitiniams vartotojams.“\n\n3. Papildyti 192 straipsnį 15 dalimi:\n\n„15. Šio straipsnio 1 dalyje nurodytam dalinio kompensavimo dydžiui apskaičiuoti, kai elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį, arba elektros energijos pirkimo–pardavimo ir persiuntimo paslaugos teikimo sutartį, netaikomos šio straipsnio 3 dalies nuostatos, taip pat šio straipsnio 4 dalyje įtvirtinta nuostata, numatanti, kad konkretus dalinio kompensavimo taikymo laikotarpis prasideda kalendorinio pusmečio pirmo mėnesio pirmą dieną.“\n\n4. Papildyti 192 straipsnį 16 dalimi:\n\n„16. Jeigu nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį ir dėl to elektros energijos buitiniams vartotojams, kuriems užtikrinamas elektros energijos garantinis tiekimas, yra taikomas šio straipsnio 1 dalies 3 sakinyje nustatyta tvarka apskaičiuotas dalinis kompensavimas, Taryba privalo pateikti rašytinį reikalavimą nepriklausomam elektros energijos tiekėjui per nurodytą terminą sumokėti apskaičiuotą elektros energijos buitiniams vartotojams dalinio kompensavimo sumą ir palūkanas į valstybės biudžetą.“\n\n5. Papildyti 192 straipsnį 17 dalimi:\n\n„17. Šio straipsnio 16 dalyje nurodytame rašytiniame reikalavime į valstybės biudžetą mokėtina suma apskaičiuojama be visiems elektros energijos buitiniams vartotojams taikomo šio straipsnio 2 dalies 1 punkte nurodyto dalinio kompensavimo. Palūkanos apskaičiuojamos pagal Lietuvos banko interneto svetainėje viešai skelbiamas Lietuvos pinigų finansų įstaigos euro zonos ne finansų bendrovių ir namų ūkių paskoloms eurais taikomas palūkanų normas.“\n\n6. Papildyti 192 straipsnį 18 dalimi:\n\n„18. Nepriklausomam elektros energijos tiekėjui nesumokėjus šio straipsnio 16 dalyje nurodytame Tarybos rašytiniame reikalavime nurodytos sumos ir palūkanų per nurodytą terminą, Taryba kreipiasi į teismą Lietuvos Respublikos civilinio proceso kodekso nustatyta tvarka su reikalavimu priteisti į valstybės biudžetą apskaičiuotą elektros energijos buitiniams vartotojams dalinio kompensavimo sumą ir palūkanas.“"
    },
    {
      "provision_ref": "art2",
      "section": "2",
      "title": "2 straipsnis. 21 straipsnio pakeitimas",
      "content": "1. Pakeisti 21 straipsnio 4 dalį ir ją išdėstyti taip:\n\n„4. Už reguliuojamosios veiklos sąlygų ir (ar) reikalavimų pažeidimus energetikos įmonė, turinti energetikos veiklos licenciją, leidimą ar atestatą, teisės aktų nustatyta tvarka įspėjama apie galimą licencijos, leidimo ar atestato galiojimo sustabdymą šio straipsnio 5 dalyje nustatytais pagrindais arba licencijos, leidimo ar atestato galiojimo panaikinimą šio straipsnio 7 dalyje nustatytais pagrindais ir nustatomas laikotarpis, per kurį turi būti pašalinti nurodyti reguliuojamosios veiklos pažeidimai. Šis laikotarpis negali būti ilgesnis kaip 30 kalendorinių dienų, išskyrus atvejus, kai dėl objektyvių priežasčių pažeidimui pašalinti reikia ilgesnio laikotarpio. Šio straipsnio 5 dalies 5 punkte nurodytu atveju, taip pat už reguliuojamosios veiklos sąlygų ir (ar) reikalavimų pažeidimus, nurodytus šio straipsnio 5 dalies 6, 9 ar 10 punkte, energetikos įmonei energetikos veiklos licencijos, leidimo ar atestato galiojimas stabdomas nedelsiant, ne vėliau kaip per 3 darbo dienas nuo pažeidimų nustatymo dienos, o už pažeidimus, nurodytus šio straipsnio 5 dalies 7 ir 11 punktuose, – ne vėliau kaip per vieną darbo dieną nuo pažeidimų nustatymo arba energetikos įmonės pranešimo apie įsiteisėjusios teismo nutarties iškelti bankroto bylą ar apie kreditorių susirinkimo nutarimo dėl bankroto procedūros atlikimo ne teismo tvarka gavimo dienos. Už reguliuojamosios veiklos sąlygų ir (ar) reikalavimų pažeidimus, nurodytus šio straipsnio 7 dalies 10, 11 ar 12 punkte, energetikos įmonei energetikos veiklos licencijos, leidimo ar atestato galiojimas panaikinamas nedelsiant, ne vėliau kaip per vieną darbo dieną nuo pažeidimų nustatymo dienos. Už reguliuojamosios veiklos sąlygų ir (ar) reikalavimų pažeidimą, nurodytą šio straipsnio 7 dalies 13 punkte, nepriklausomas elektros energijos tiekėjas įspėjamas apie galimą leidimo galiojimo panaikinimą šio straipsnio 7 dalies 13 punkte nustatytu pagrindu ir nustatomas ne ilgesnis kaip 3 mėnesių laikotarpis nuo įspėjimo gavimo dienos, per kurį turi būti pašalintas nurodytas reguliuojamosios veiklos pažeidimas.“\n\n2. Papildyti 21 straipsnio 7 dalį 11–13 punktais:\n\n„11) įsiteisėja teismo nutartis energetikos įmonei – juridiniam asmeniui – iškelti bankroto bylą arba kreditorių susirinkimas priima nutarimą energetikos įmonei – juridiniam asmeniui – bankroto procedūras atlikti ne teismo tvarka;\n\n12) įsiteisėja teismo nutartis fiziniam asmeniui, turėjusiam licenciją, leidimą ar atestatą, iškelti bankroto bylą, tačiau jis per 10 darbo dienų nuo teismo nutarties įsiteisėjimo dienos nepateikia Tarybai teismo leidimo vykdyti individualią veiklą arba įsiteisėja teismo nutartis, kuria patvirtinamas fizinio asmens mokumo atkūrimo planas, kuriame nenumatyta, kad fizinis asmuo vykdys individualią veiklą;\n\n13) nepriklausomas elektros energijos tiekėjas neatitinka Elektros energetikos įstatymo 46 straipsnio 6 dalies 1 punkte nurodyto reikalavimo.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 1 straipsnį ir šio straipsnio 2 ir 3 dalis, įsigalioja 2023 m. kovo 1 d.\n\n2. Lietuvos Respublikos Vyriausybė priima šio įstatymo įgyvendinamuosius teisės aktus dėl šio įstatymo 2 straipsnio iki 2023 m. vasario 28 d.\n\n3. Šio įstatymo 1 straipsnio 2 dalis įsigalioja 2023 m. gegužės 1 d.\n\n4. Šio įstatymo 1 straipsnyje išdėstyto Lietuvos Respublikos energetikos įstatymo 192 straipsnio 1 dalies nuostata dėl dalinio kompensavimo dydžio apskaičiavimo elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį, taikoma iki 2022 m. gruodžio 31 d. suvartotam elektros energijos kiekiui, jeigu pirmiau nurodyti nepriklausomo elektros energijos tiekėjo veiksmai ar neveikimas atlikti 2022 metais.\n\n5. Šio įstatymo 1 straipsnyje išdėstyto Energetikos įstatymo 192 straipsnio 1 dalies nuostata dėl dalinio kompensavimo dydžio apskaičiavimo elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį, taikoma iki 2023 m. balandžio 30 d. suvartotam elektros energijos kiekiui, jeigu pirmiau nurodyti nepriklausomo elektros energijos tiekėjo veiksmai ar neveikimas atlikti nuo 2023 m. sausio 1 d. iki 2023 m. balandžio 30 d. Šio įstatymo 1 straipsnyje išdėstyto Energetikos įstatymo 192 straipsnio 1 dalies nuostata dėl dalinio kompensavimo dydžio apskaičiavimo elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį, netaikoma, jeigu nepriklausomas elektros energijos tiekėjas turi galiojantį prievolių įvykdymo užtikrinimą.\n\n6. Šio įstatymo 1 straipsnyje išdėstyto Energetikos įstatymo 192 straipsnio 1 dalies nuostata dėl dalinio kompensavimo dydžio apskaičiavimo elektros energijos buitiniams vartotojams, kuriems užtikrinamas elektros energijos garantinis tiekimas dėl to, kad jų pasirinktas nepriklausomas elektros energijos tiekėjas nevykdo prisiimtų įsipareigojimų tiekti elektros energiją sutartomis su elektros energijos vartotojais sąlygomis, nutraukia veiklą arba vienašališkai nutraukia elektros energijos pirkimo–pardavimo sutartį arba elektros energijos pirkimo–pardavimo ir persiuntimo paslaugos teikimo sutartį, netaikoma elektros energijos buitiniams vartotojams, kurie dėl šioje dalyje nurodytų jų pasirinkto nepriklausomo elektros energijos tiekėjo veiksmų ar neveikimo pasirinko kitą nepriklausomą elektros energijos tiekėją ir vėliau su juo nutraukė sutartį, norėdami, kad jiems būtų užtikrinamas elektros energijos garantinis tiekimas.\n\n7. Šio įstatymo 1 straipsnyje išdėstytų Energetikos įstatymo 192 straipsnio 16–18 dalių nuostatos taikomos ir iki šio įstatymo įsigaliojimo pradėto taikyti dalinio kompensavimo atvejais, jeigu toks dalinio kompensavimo taikymas tebesitęsia įsigaliojus šiam įstatymui.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda\n\npart_c75a5ef620b94d8c8ce0fd3984fb14bd_end"
    }
  ],
  "definitions": []
}
