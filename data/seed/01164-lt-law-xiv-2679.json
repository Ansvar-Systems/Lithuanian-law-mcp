{
  "id": "lt-law-xiv-2679",
  "type": "statute",
  "title": "Lietuvos Respublikos valstybės rezervo įstatymo Nr. VIII-1908 6, 9, 10, 11, 12, 17, 18 ir 18-1 straipsnių pakeitimo įstatymas",
  "short_name": "XIV-2679",
  "status": "in_force",
  "issued_date": "2024-06-06",
  "in_force_date": "2024-07-01",
  "url": "https://e-tar.lt/portal/lt/legalAct/2d3ed8602e4111efbdaea558de59136c/FePmTYzTpO",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "Pakeisti 6 straipsnio 2 dalį ir ją išdėstyti taip:\n\n„2. Šio straipsnio 1 dalyje išvardytų finansavimo šaltinių lėšų apskaita tvarkoma vadovaujantis Lietuvos Respublikos finansinės apskaitos įstatymu, Lietuvos Respublikos biudžeto sandaros įstatymu, Lietuvos Respublikos valstybės iždo įstatymu ir kitais teisės aktais pagal valstybės rezervo programas. Šių programų lėšas naudoja valstybės rezervo tvarkytojai.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Valstybės rezervo tvarkytojai valstybės rezervui skirtus materialinius išteklius valstybės lėšomis perka Viešųjų pirkimų įstatymo ir Viešųjų pirkimų, atliekamų gynybos ir saugumo srityje, įstatymo nustatyta tvarka. Valstybės rezervo tvarkytojai atlikti materialinių išteklių atsargų pirkimo procedūras Viešųjų pirkimų įstatymo ir Viešųjų pirkimų, atliekamų gynybos ir saugumo srityje, įstatymo nustatyta tvarka gali įgalioti kitas institucijas ar įstaigas.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnio 3 dalį ir ją išdėstyti taip:\n\n„3. Materialinių išteklių atsargos, kurių pirkimas numatytas pagal rezervavimo sutartis, tiekėjų rezervuojamos ir laikomos ir, susidarius ekstremaliajai situacijai, krizės atveju, paskelbus mobilizaciją ir (arba) įvedus nepaprastąją ar karo padėtį, negali būti be Vyriausybės ar jos įgaliotos institucijos leidimo naudojamos jokiems kitiems tikslams.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "1. Pakeisti 11 straipsnio 1 dalies 1 punktą ir jį išdėstyti taip:\n\n„1) iki jų tinkamumo naudoti termino arba, kai jis nenustatytas, iki saugojimo termino pabaigos liko ne daugiau kaip pusė viso termino laiko. Saugojimo terminą nustato valstybės rezervo tvarkytojas atsižvelgdamas į laiką, per kurį materialinis išteklius gali būti saugiai ir kokybiškai naudojamas pagal paskirtį;“.\n\n2. Pakeisti 11 straipsnio 2 dalį ir ją išdėstyti taip:\n\n„2. Valstybės rezervo materialinių išteklių atsargas atnaujina valstybės rezervo tvarkytojai. Atnaujinant valstybės rezervo atsargas šio straipsnio 3 dalies 1 punkte nurodytu būdu, valstybės rezervo tvarkytojai atsargas perka šio įstatymo 9 straipsnio 1 dalyje nustatyta tvarka. Atlikti materialinių išteklių pardavimo procedūras (išskyrus pardavimo sutarties sudarymą) valstybės rezervo tvarkytojai gali įgalioti kitas institucijas ar įstaigas.“\n\n3. Pakeisti 11 straipsnio 3 dalies 4 punktą ir jį išdėstyti taip:\n\n„4) medicinos atsargos, kurios nebuvo parduotos atliekant atnaujinimą, bet iki jų tinkamumo vartoti arba saugojimo termino pabaigos liko ne daugiau kaip 6 mėnesiai, gali būti patikėjimo teise perduotos šiems asmenims (perduodama pirmam iš eilės, o jeigu šiam nereikia, kitam iš eilės):\n\na) Lietuvos nacionalinei sveikatos sistemai priklausančių sveikatos priežiūros biudžetinių įstaigų prašymu jų steigimo dokumentuose nurodytai veiklai vykdyti;\n\nb) socialinės globos biudžetinių įstaigų prašymu jų steigimo dokumentuose nurodytai veiklai vykdyti;\n\nc) švietimo biudžetinių įstaigų prašymu jų steigimo dokumentuose nurodytai veiklai vykdyti;\n\nd) valstybės institucijoms ir įstaigoms jų steigimo dokumentuose nurodytai veiklai vykdyti;\n\ne) savivaldybėms savarankiškosioms ir valstybinėms (valstybės perduotoms savivaldybėms) funkcijoms atlikti;“.\n\n4. Pakeisti 11 straipsnio 3 dalies 5 punktą ir jį išdėstyti taip:\n\n„5) medicinos atsargos, kurios nebuvo parduotos atliekant atnaujinimą, bet iki jų tinkamumo vartoti arba saugojimo termino pabaigos liko ne daugiau kaip 6 mėnesiai, Lietuvos nacionalinei sveikatos sistemai priklausančių sveikatos priežiūros viešųjų ar kitų įstaigų ir įmonių ir Lietuvos Respublikos valstybės ir savivaldybių turto valdymo, naudojimo ir disponavimo juo įstatymo 14 straipsnio 1 dalies 5 punkte nurodytų bei kitų viešosios naudos nevyriausybinių organizacijų, vykdančių nemokamą privalomąjį pirmosios pagalbos, higienos įgūdžių mokymą ir (arba) nemokamą privalomąjį mokymą apie alkoholio, narkotinių ir psichotropinių ar kitų psichiką veikiančių medžiagų vartojimo poveikį žmogaus sveikatai, (toliau kartu – NVO) prašymu gali būti neatlygintinai perduotos jų nuosavybėn jų steigimo dokumentuose nurodytai veiklai vykdyti. Perduodamos medicinos atsargos gali būti naudojamos tik iš Privalomojo sveikatos draudimo fondo finansuojamoms sveikatos priežiūros paslaugoms teikti arba šiame punkte nurodytiems mokymams vykdyti.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Šio įstatymo 2 straipsnio 1 dalies 2 punkte nurodytos valstybės rezervo materialinių išteklių atsargos, kurios nebuvo parduotos ar perduotos valstybės institucijoms ir įstaigoms, savivaldybėms, labdaros teikėjams, Lietuvos nacionalinei sveikatos sistemai priklausančioms biudžetinėms, viešosioms ar kitoms sveikatos priežiūros įstaigoms ar įmonėms, socialinės globos ar švietimo biudžetinėms įstaigoms arba NVO ir kurių neįmanoma parduoti, kadangi saugojimo metu pasibaigė jų tinkamumo naudoti (vartoti) terminas arba šie ištekliai nebeatitinka Lietuvos Respublikoje nustatytų saugos ir nekenksmingumo sveikatai ir aplinkai reikalavimų ar analogiškų rinkoje esančių materialinių išteklių kokybės standartų ar techninio lygio, arba kurių valstybės rezervo tvarkytojo nustatytas saugojimo terminas yra pasibaigęs, nurašomos Vyriausybės nustatyta tvarka valstybės rezervo tvarkytojo sprendimu.“"
    },
    {
      "provision_ref": "art6",
      "section": "6",
      "title": "6 straipsnis. 17 straipsnio pakeitimas",
      "content": "1. Pakeisti 17 straipsnio 1 dalies 4 punktą ir jį išdėstyti taip:\n\n„4) Finansinės apskaitos įstatymo nustatyta tvarka organizuoja valstybės rezervo materialinių išteklių atsargų apskaitą;“.\n\n2. Papildyti 17 straipsnio 1 dalį 13 punktu:\n\n„13) nustato materialinių išteklių saugojimo terminą.“\n\n3. Pakeisti 17 straipsnio 3 dalį ir ją išdėstyti taip:\n\n„3. Valstybės rezervo tvarkytojas turi teisę perduoti šio straipsnio 1 dalies 4, 6, 9, 10, 11 ir 13 punktuose nustatytas valstybės rezervo tvarkytojo funkcijas valstybės rezervo atsakingiesiems saugotojams.“"
    },
    {
      "provision_ref": "art7",
      "section": "7",
      "title": "7 straipsnis. 18 straipsnio pakeitimas",
      "content": "Pakeisti 18 straipsnio 1 dalies 1 punktą ir jį išdėstyti taip:\n\n„1) Finansinės apskaitos įstatymo nustatyta tvarka traukia į apskaitą saugomas šio įstatymo 2 straipsnio 1 dalies 2 punkte nurodytas valstybės rezervo materialinių išteklių atsargas;“."
    },
    {
      "provision_ref": "art8",
      "section": "8",
      "title": "8 straipsnis. 181 straipsnio pakeitimas",
      "content": "Pakeisti 181 straipsnio 1 dalį ir ją išdėstyti taip:\n\n„1. Tiekėjas, sudaręs preliminariąją arba rezervavimo sutartį su valstybės rezervo tvarkytoju, užtikrina, kad valstybės rezervo materialinių išteklių atsargos sudarius pirkimo sutartį preliminariosios sutarties pagrindu arba pagal rezervavimo sutartį būtų laiku perduotos Vyriausybės ar jos pavedimu valstybės rezervo tvarkytojo nustatytiems subjektams, sudaro galimybę valstybės rezervo tvarkytojui ne rečiau kaip kartą per metus Vyriausybės ar jos įgaliotos institucijos nustatyta tvarka patikrinti tiekėjo galimybes užtikrinti preliminariojoje arba rezervavimo sutartyje nustatyto kiekio ir rūšies valstybės rezervo materialinių išteklių atsargų tiekimą ir jų pristatymą per preliminariojoje arba rezervavimo sutartyje nustatytą terminą (toliau – tiekimas ir pristatymas).“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė ar jos įgaliota institucija, valstybės rezervo tvarkytojai iki 2024 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
