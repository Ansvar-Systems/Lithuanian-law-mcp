{
  "id": "lt-law-viii-1928",
  "type": "statute",
  "title": "Lietuvos Respublikos administracinių teismų įsteigimo įstatymo 2, 3, 4, 5, 6 straipsnių pakeitimo ir papildymo įstatymas",
  "short_name": "VIII-1928",
  "status": "in_force",
  "issued_date": "2000-09-19",
  "in_force_date": "2001-01-01",
  "url": "https://e-tar.lt/portal/lt/legalAct/TAR.9239C5B35EDB/amDylUFmFc",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "2 straipsnio 1 dalies 6 punktą pakeisti, 7 punktą pripažinti netekusiu galios, 3 dalį pakeisti ir šį straipsnį išdėstyti taip:\n\n„2 straipsnis. Administracinių teismų steigimas\n\n1. Vadovaujantis Lietuvos Respublikos Konstitucijos 111 straipsniu, įsteigiami šie administraciniai teismai:\n\n1) Vilniaus apygardos administracinis teismas;\n\n2) Kauno apygardos administracinis teismas;\n\n3) Klaipėdos apygardos administracinis teismas;\n\n4) Panevėžio apygardos administracinis teismas;\n\n5) Šiaulių apygardos administracinis teismas;\n\n6) Lietuvos vyriausiasis administracinis teismas.\n\n2. Konkrečios apygardos administracinio teismo veiklos teritorija sutampa su atitinkamo bendrosios kompetencijos apygardos teismo veiklos teritorija.\n\n3. Lietuvos vyriausiasis administracinis teismas veikia visoje valstybės teritorijoje.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 2 dalies pakeitimas",
      "content": "3 straipsnio 2 dalį pakeisti ir išdėstyti taip:\n\n„2. Lietuvos vyriausiąjį administracinį teismą sudaro teismo pirmininkas, pirmininko pavaduotojas ir kiti teisėjai.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 2, 3 ir 7 dalių pakeitimas ir papildymas",
      "content": "1. 4 straipsnio 2 dalyje po žodžių „Seimo kontrolieriaus darbo stažą“ įrašyti skaičių ir žodžius „5 metų darbo stažą valstybės tarnyboje“, po žodžių „teisinių pareigybių sąrašą“ įrašyti žodžius „taip pat Teismų įstatymo nustatyta tvarka laimėti konkursą“ ir šią dalį išdėstyti taip:\n\n„2. Pretendentai į apygardų administracinių teismų teisėjus turi turėti ne mažesnį kaip 3 metų teisėjo, Lietuvos Aukščiausiojo Teismo teisėjo padėjėjo, teismo pirmininko ar skyriaus pirmininko patarėjo, prokuroro, prokuroro pavaduotojo, advokato, notaro ar Seimo kontrolieriaus darbo stažą, 5 metų darbo stažą valstybės tarnyboje ar ne mažesnį kaip 5 metų teisinio darbo stažą pagal Vyriausybės patvirtintą teisinių pareigybių sąrašą, taip pat Teismų įstatymo nustatyta tvarka laimėti konkursą.“\n\n2. 4 straipsnio 3 dalį pakeisti ir išdėstyti taip:\n\n„3. Pretendentai į Lietuvos vyriausiojo administracinio teismo teisėjus turi turėti ne mažesnį kaip 10 metų teisėjo darbo stažą, iš jų ne mažiau kaip 5 metų apygardos, apygardos administracinio ar Lietuvos apeliacinio teismo teisėjo darbo stažą, arba teisės krypties socialinių mokslų daktaro ar habilituoto daktaro mokslinį laipsnį ir ne mažesnį kaip 10 metų teisinio pedagoginio darbo stažą, arba 10 metų darbo stažą valstybės tarnyboje, taip pat Teismų įstatymo nustatyta tvarka laimėti konkursą.“\n\n3. 4 straipsnio 7 dalį pakeisti ir išdėstyti taip:\n\n„7. Iki Valstybės politikų, teisėjų ir valstybės pareigūnų darbo apmokėjimo įstatymo įgyvendinimo pradžios paskirtiems į pareigas apygardos administracinio teismo pirmininkui, pirmininko pavaduotojui ir teisėjui mokama atitinkamai bendrosios kompetencijos apygardos teismo pirmininko, skyriaus pirmininko ir teisėjo pareiginė alga. Šiuo laikotarpiu į pareigas paskirtų Lietuvos vyriausiojo administracinio teismo pirmininko, pirmininko pavaduotojo ir teisėjo pareiginė alga yra atitinkamai lygi Lietuvos Aukščiausiojo Teismo pirmininko, skyriaus pirmininko ir teisėjo bei Lietuvos apeliacinio teismo pirmininko, skyriaus pirmininko ir teisėjo pareiginių algų vidurkiui.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio papildymas 1 dalimi",
      "content": "5 straipsnį papildyti nauja 1 dalimi ir jį išdėstyti taip:\n\n„5 straipsnis. Administracinių teismų darbo organizavimas\n\n1. Administraciniuose teismuose bylas nagrinėja trijų teisėjų kolegija. Tik įstatymų nustatytais atvejais atskirų kategorijų bylas pirmąja instancija nagrinėja vienas teisėjas. Lietuvos vyriausiajame administraciniame teisme sudėtingoms byloms nagrinėti gali būti sudaroma išplėstinė penkių ar septynių teisėjų kolegija arba byla gali būti perduota nagrinėti teismo plenarinei sesijai.\n\n2. Administracinių teismų darbo organizavimo ir kiti jų veiklos klausimai sprendžiami vadovaujantis Teismų įstatymo nuostatomis, jeigu šis įstatymas bei Administracinių bylų teisenos įstatymas nenustato kitaip.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio papildymas 2 dalimi",
      "content": "6 straipsnį papildyti 2 dalimi ir jį išdėstyti taip:\n\n„6 straipsnis. Administracinių teismų sudarymas\n\n1. Administraciniai teismai turi būti sudaryti iki 1999 m. gegužės 1 d. Administraciniai teismai pradeda veikti nuo 1999 m. gegužės 1 d.\n\n2. Lietuvos vyriausiasis administracinis teismas pradeda veikti nuo 2001 m. sausio 1 d.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
