{
  "id": "lt-law-x-374",
  "type": "statute",
  "title": "Lietuvos Respublikos pensijų kaupimo įstatymo 21, 22 ir 23 straipsnių pakeitimo įstatymas",
  "short_name": "X-374",
  "status": "in_force",
  "issued_date": "2005-10-18",
  "in_force_date": "2005-10-27",
  "url": "https://e-tar.lt/portal/lt/legalAct/TAR.DF0CCACFB878/fKVellnplg",
  "provisions": [
    {
      "provision_ref": "art1",
      "section": "1",
      "title": "1 straipsnis. 21 straipsnio 2 dalies pakeitimas",
      "content": "21 straipsnio 2 dalyje po žodžio „dalyviui“ įrašyti žodį „raštu“ ir šią dalį išdėstyti taip:\n\n„2. Asmuo, įgijęs teisę į pensijų išmoką, turi teisę nukelti išmokos mokėjimo pradžią. Šio termino nukėlimo laikotarpiu toks asmuo lieka pensijų kaupimo dalyviu. Dalyviui raštu nesikreipus į pensijų kaupimo bendrovę dėl pensijų išmokos sutarties sudarymo, laikoma, kad dalyvis pasinaudojo teise nukelti išmokos mokėjimo pradžią.“"
    },
    {
      "provision_ref": "art2",
      "section": "2",
      "title": "2 straipsnis. 22 straipsnio 2, 4 ir 6 dalių pakeitimas",
      "content": "1. Pakeisti 22 straipsnio 2 dalį ir ją išdėstyti taip:\n\n„2. Šio straipsnio 1 dalyje nurodytos išmokos mokamos dalyviui ir pensijų kaupimo bendrovei sudarius pensijų išmokos sutartį dėl pensijų išmokų mokėjimo būdo ir terminų. Pensijų išmokos sutartis sudaroma po to, kai dalyvis pensijų kaupimo bendrovei pateikia raštišką prašymą dėl pensijų išmokos sutarties sudarymo ir pensijų kaupimo bendrovė apskaičiuoja bazinio pensijų anuiteto dydį šio Įstatymo 23 straipsnio 1 dalyje nustatyta tvarka. Gavus dalyvio prašymą, ne vėliau kaip per 5 darbo dienas rašytine forma sudaroma pensijų išmokos sutartis. Pensijų išmokos sutartyje turi būti pensijų kaupimo bendrovės vadovo ar kito bendrovei atstovaujančio asmens parašas ir bendrovės antspaudas arba jų faksimilės. Pensijų išmokos sutartyje, be kitų sąlygų, turi būti nurodyta suma, už kurią dalyvis privalo įsigyti pensijų anuitetą pagal šio Įstatymo 23 straipsnio 2 dalyje numatytas sąlygas, jei pensijų anuiteto įsigijimas yra privalomas. Pensijų kaupimo bendrovė apie pensijų išmokos sutarties sudarymo faktą privalo per 3 darbo dienas elektroniniu būdu pranešti VSDF valdybai suderinta informacijos pateikimo tvarka. Pensijų išmokos sutartis įsigalioja nuo jos pasirašymo momento.“\n\n2. Pakeisti 22 straipsnio 4 dalį ir ją išdėstyti taip:\n\n„4. Pensijų išmokos pradedamos mokėti nuo pensijų išmokos sutartyje nurodytos dienos, bet ne vėliau kaip per 30 dienų nuo pensijų išmokos sutarties sudarymo, išskyrus atvejus kai pensijų išmokos sutartyje nustatyta pensijų išmoką ar jos dalį išmokėti nuperkant pensijų anuitetą. Tokiu atveju pensijų išmokos išmokamos per 30 dienų po to, kai pensijų kaupimo bendrovė iš draudimo įmonės gauna informaciją apie dalyvio sudarytą pensijų anuiteto sutartį.“\n\n3. Pakeisti 22 straipsnio 6 dalį ir ją išdėstyti taip:\n\n„6. Pensijų išmokos sutartį sudariusio dalyvio vardu negali būti mokamos pensijų įmokos. Kalendorinis ketvirtis prieš kalendorinį ketvirtį, kurį sudaryta pensijų išmokos sutartis, laikomas paskutiniu ketvirčiu, už kurį apskaičiuojamos ir pervedamos pensijų įmokos į atitinkamo pensijų fondo sąskaitą. Pensijų turtas, susidaręs iš lėšų, dalyvio vardu perverstų pensijų fondui po pensijų išmokos sutarties su dalyviu sudarymo, pensijų išmokos sutartyje nustatyta tvarka turi būti išmokamas dalyviui (jei pensijų išmokos jau išmokėtos) ne vėliau kaip per 5 darbo dienas nuo tų lėšų gavimo arba pridedamas prie mokėtinų pensijų išmokų (jei jos dar neišmokėtos).“"
    },
    {
      "provision_ref": "art3",
      "section": "3",
      "title": "3 straipsnis. 23 straipsnio 1 dalies pakeitimas",
      "content": "Pakeisti 23 straipsnio 1 dalį ir ją išdėstyti taip:\n\n„1. Pensijų kaupimo bendrovė kiekvienam dalyviui, įgijusiam teisę gauti pensijų išmoką ir raštu pareiškusiam valią dėl jos išmokėjimo, apskaičiuoja jo bazinio pensijų anuiteto (anuiteto be paveldėjimo, mokamo lygiomis dalimis ir nutraukiamo mokėti po dalyvio mirties) dydį pagal dalyvio sukauptą pensijų turtą raštiško dalyvio prašymo gavimo pensijų kaupimo bendrovėje dieną. Bazinio pensijų anuiteto skaičiavimo metodiką tvirtina draudimo priežiūros institucija.“\n\nSkelbiu šį Lietuvos Respublikos Seimo priimtą įstatymą\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
