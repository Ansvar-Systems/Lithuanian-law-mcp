{
  "id": "lt-law-x-238",
  "type": "statute",
  "title": "Lietuvos Respublikos kūno kultūros ir sporto įstatymo 41 straipsnio pakeitimo įstatymas",
  "short_name": "X-238",
  "status": "in_force",
  "issued_date": "2005-06-09",
  "in_force_date": "2005-06-18",
  "url": "https://e-tar.lt/portal/lt/legalAct/TAR.1B2CFA8ABBF4/BRhtJiTESK",
  "provisions": [
    {
      "provision_ref": "art1",
      "section": "1",
      "title": "1 straipsnis. 41 straipsnio pakeitimas",
      "content": "Pakeisti 41 straipsnį ir jį išdėstyti taip:\n\n„41 straipsnis.     Sportininkų ir jų trenerių, gydytojų, masažuotojų ir mokslininkų skatinimas\n\nDidelio meistriškumo sportininkams, kuriems reikalinga valstybės parama rengtis tarptautinėms varžyboms, atstovauti jose Lietuvai, gali būti mokamos Vyriausybės nustatyto dydžio valstybės stipendijos.\n\nStipendijas skiria Kūno kultūros ir sporto departamentas atitinkamų sporto šakų federacijų (draugijų, asociacijų), Lietuvos tautinio olimpinio komiteto ir savivaldybių administracijų sporto padalinių teikimu.\n\nSkiriant stipendiją, sportininkas ir Kūno kultūros ir sporto departamentas sudaro sutartį. Joje numatomi sportininko įsipareigojimai tinkamai rengtis varžyboms ir dalyvauti jose, sportininko atsakomybė už sutartyje nurodytų įsipareigojimų neįvykdymą, taip pat kitos įstatymams neprieštaraujančios sąlygos.\n\nTaip pat gali būti skiriamos Vyriausybės nustatyto dydžio premijos sportininkams ir jų treneriams, gydytojams, masažuotojams ir mokslininkams, mokamos iš valstybės biudžeto lėšų, skirtų Kūno kultūros ir sporto departamentui.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
