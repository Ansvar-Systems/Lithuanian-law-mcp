{
  "id": "lt-law-xi-103",
  "type": "statute",
  "title": "Lietuvos Respublikos socialinės paramos mokiniams įstatymo 1, 5, 6, 7, 8, 10, 11 ir 14 straipsnių pakeitimo įstatymas",
  "short_name": "XI-103",
  "status": "in_force",
  "issued_date": "2008-12-22",
  "in_force_date": "2009-01-01",
  "url": "https://e-tar.lt/portal/lt/legalAct/TAR.A189754112E3/ughoQynwKO",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 4 ir 5 dalių pakeitimas",
      "content": "1. 1 straipsnio 4 dalyje išbraukti žodžius ir skaičius „išskyrus 5 straipsnio 1 dalį ir įstatymo nuostatas, susijusias su šios dalies įgyvendinimu“ ir šią dalį išdėstyti taip:\n\n„4. Šis įstatymas netaikomas mokiniams, kurie yra išlaikomi (nemokamai gauna nakvynę, maistą ir mokinio reikmenis) valstybės arba savivaldybės finansuojamose įstaigose arba kuriems įstatymų nustatyta tvarka yra skiriama globos (rūpybos) išmoka.“\n\n2. 1 straipsnio 5 dalyje išbraukti žodžius ir skaičius „išskyrus 5 straipsnio 1 dalį“ ir šią dalį išdėstyti taip:\n\n„5. Šiame įstatyme nustatytas nemokamas maitinimas neskiriamas mokiniams, jei tėvai, globėjai (rūpintojai) yra atleisti nuo mokėjimo už vaikų maitinimą mokyklų bendrabučiuose.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Mokinių teisė į socialinę paramą\n\n1. Mokiniai turi teisę:\n\n1) į nemokamus pietus ir į paramą mokinio reikmenims įsigyti, jeigu vidutinės pajamos vienam šeimos nariui per mėnesį yra mažesnės kaip 1,5 valstybės remiamų pajamų (toliau – VRP) dydžio;\n\n2) į nemokamus pusryčius, nemokamus pietus ir į paramą mokinio reikmenims įsigyti, jeigu vidutinės pajamos vienam šeimos nariui per mėnesį yra mažesnės kaip 1 VRP dydis.\n\n2. Kitais savivaldybės, kurioje priimamas sprendimas dėl socialinės paramos mokiniams skyrimo, tarybos nustatytais atvejais (ligos, nelaimingo atsitikimo, netekus maitintojo, mokiniui iš tris ir daugiau vaikų auginančios ar neįgaliųjų tėvų šeimos ir kt.), atsižvelgiant į šeimos gyvenimo sąlygas, mokiniai turi teisę:\n\n1) į nemokamus pietus, jeigu vidutinės pajamos vienam šeimos nariui per mėnesį yra mažesnės kaip 2 VRP dydžiai;\n\n2) į nemokamus pusryčius ir į nemokamus pietus, jeigu vidutinės pajamos vienam šeimos nariui per mėnesį yra mažesnės kaip 1,5 VRP dydžio.\n\n3. Šio straipsnio 1 ir 2 dalyse nurodytiems mokiniams skiriamas nemokamas maitinimas vasaros atostogų metu mokyklose organizuojamose dieninėse vasaros poilsio stovyklose.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 3 dalies pakeitimas",
      "content": "6 straipsnio 3 dalyje išbraukti žodžius ir skaičius „išskyrus šio įstatymo 5 straipsnio 1 dalyje nurodytus mokinius“ ir šią dalį išdėstyti taip:\n\n„3. Jei kreipimosi dėl mokinių nemokamo maitinimo mėnesį bent vieno šeimos nario pajamų šaltinis ar šeimos sudėtis, palyginti su 3 praėjusiais kalendoriniais mėnesiais, pasikeitė, mokiniams, iki kalendorinių metų ar mokslo metų pabaigos ar vasaros atostogų metu mokyklose organizuojamose dieninėse vasaros poilsio stovyklose gavusiems nemokamą maitinimą, jis teikiamas, kol bus pateikta informacija apie pasikeitusias pajamas ir priimtas naujas sprendimas dėl nemokamo maitinimo skyrimo, bet ne ilgiau kaip 2 mėnesius nuo prašymo-paraiškos pateikimo dienos.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 2 dalies pakeitimas",
      "content": "7 straipsnio 2 dalies 1 punkte vietoj žodžių ir santrumpos „minimaliojo gyvenimo lygio (toliau – MGL)“ įrašyti žodžius „bazinės socialinės išmokos“, 2 ir 3 punktuose vietoj santrumpos „MGL“ įrašyti žodžius „bazinės socialinės išmokos“ ir šią dalį išdėstyti taip:\n\n„2. Produktams įsigyti (įskaitant pirkimo pridėtinės vertės mokestį) skiriama:\n\n1) nuo 2,6 iki 3,6 procento bazinės socialinės išmokos dydžio suma pietums;\n\n2) nuo 1,2 iki 2 procentų bazinės socialinės išmokos dydžio suma pusryčiams;\n\n3) nuo 6 iki 7 procentų bazinės socialinės išmokos dydžio suma maitinimui (pusryčiams, pietums, pavakariams) mokyklose organizuojamose dieninėse vasaros poilsio stovyklose.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 1 dalies pakeitimas",
      "content": "8 straipsnio 1 dalyje vietoj santrumpos „MGL“ įrašyti žodžius „bazinės socialinės išmokos“ ir šią dalį išdėstyti taip:\n\n„1. Mokinio reikmenims įsigyti (įskaitant pirkimo pridėtinės vertės mokestį) skiriama 120 procentų bazinės socialinės išmokos dydžio suma vienam mokiniui per kalendorinius metus.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Kreipimasis dėl socialinės paramos mokiniams\n\n1. Pareiškėjas dėl socialinės paramos mokiniams kreipiasi į deklaruotos gyvenamosios vietos savivaldybės administraciją, o jeigu gyvenamoji vieta nedeklaruota, – į savivaldybės, kurioje gyvena, administraciją, užpildydamas Vyriausybės ar jos įgaliotos institucijos patvirtintą prašymo-paraiškos socialinei paramai mokiniams gauti formą, ir prideda reikalingus dokumentus, nustatytus Lietuvos Respublikos piniginės socialinės paramos nepasiturinčioms šeimoms ir vieniems gyvenantiems asmenims įstatymo 19 straipsnyje, išskyrus duomenis apie šeimos turimą turtą.\n\n2. Dėl mokinio nemokamo maitinimo prašymą-paraišką (prašymą) pareiškėjas gali pateikti ir mokyklos, kurioje mokinys mokosi ar kuri organizuoja dienines vasaros poilsio stovyklas, administracijai. Šiuo atveju mokykla prašymą-paraišką (prašymą) perduoda pareiškėjo deklaruotos gyvenamosios vietos savivaldybės administracijai, o jeigu gyvenamoji vieta nedeklaruota, – savivaldybės, kurioje gyvena, administracijai.\n\n3. Kad mokinys gautų nemokamą maitinimą nuo mokslo metų pradžios ir paramą mokinio reikmenims įsigyti, pareiškėjas gali kreiptis nuo tų metų liepos 1 dienos. Kad mokinys gautų nemokamą maitinimą vasaros atostogų metu mokykloje organizuojamoje dieninėje vasaros poilsio stovykloje, pareiškėjas gali kreiptis nuo kalendorinių metų gegužės 1 dienos, išskyrus šio įstatymo 11 straipsnio 2 dalies 3 punkte nustatytą atvejį, kai atskiras prašymas nereikalingas.\n\n4. Jei kreipimosi dėl socialinės paramos mokiniams metu šeima gauna piniginę socialinę paramą pagal Lietuvos Respublikos piniginės socialinės paramos nepasiturinčioms šeimoms ir vieniems gyvenantiems asmenims įstatymą, pareiškėjas pateikia mokyklos ar gyvenamosios vietos savivaldybės administracijai laisvos formos prašymą socialinei paramai mokiniams gauti.\n\n5. Jei socialinė parama mokiniui būtina ir mokinio tėvai, globėjai (rūpintojai) nesikreipia dėl socialinės paramos mokiniams, mokykla apie tai raštu informuoja mokinio gyvenamosios vietos savivaldybės administraciją ir pateikia turimą informaciją, reikalingą socialinei paramai mokiniams skirti. Tokiu atveju šios paramos prašo mokykla.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Socialinės paramos mokiniams skyrimas\n\n1. Sprendimas dėl socialinės paramos mokiniams skyrimo priimamas savivaldybės, kurioje pateiktas prašymas-paraiška (prašymas), nustatyta tvarka. Užpildoma Vyriausybės ar jos įgaliotos institucijos patvirtinta sprendimo dėl socialinės paramos mokiniams skyrimo forma.\n\n2. Mokiniams nemokamas maitinimas skiriamas:\n\n1) nuo mokslo metų pradžios iki mokslo metų pabaigos;\n\n2) pateikus prašymą-paraišką (prašymą) mokslo metais, – nuo informacijos apie priimtą sprendimą dėl socialinės paramos mokiniams gavimo mokykloje kitos dienos iki mokslo metų pabaigos;\n\n3) vasaros atostogų metu mokyklose organizuojamose dieninėse vasaros poilsio stovyklose, jei paskutinį mokslo metų mėnesį mokinys turėjo teisę gauti nemokamą maitinimą pagal šio įstatymo 5 straipsnio 1 ar 2 dalį, be atskiro prašymo nuo mokykloje organizuojamos dieninės vasaros poilsio stovyklos pradžios. Kai teisė gauti nemokamą maitinimą pagal šio įstatymo 5 straipsnio 1 ar 2 dalį atsirado vėliau, vasaros atostogų metu mokyklose organizuojamose dieninėse vasaros poilsio stovyklose nemokamas maitinimas skiriamas pagal pareiškėjo prašymą nuo informacijos apie priimtą sprendimą dėl socialinės paramos mokiniams gavimo mokykloje kitos dienos.\n\n3. Parama mokinio reikmenims įsigyti skiriama iki prasidedant mokslo metams arba mokslo metų pradžioje, bet ne ilgiau kaip iki spalio 20 dienos.\n\n4. Sprendimas dėl socialinės paramos mokiniams skyrimo priimamas ne vėliau kaip per 10 darbo dienų nuo prašymo-paraiškos (prašymo) ir visų reikalingų dokumentų gavimo dienos (tuo atveju, kai socialinės paramos mokiniams prašo mokykla, – nuo raštu pateiktos informacijos gavimo dienos). Per šį laikotarpį sprendimo dėl socialinės paramos mokiniams kopija pateikiama šio įstatymo 9 straipsnyje nurodytoms institucijoms. Šios institucijos ne vėliau kaip per 3 darbo dienas apie priimtą sprendimą dėl socialinės paramos mokiniams raštu informuoja mokyklas.\n\n5. Pareiškėjas dėl socialinės paramos mokiniams skyrimo informuojamas ne vėliau kaip per 5 darbo dienas nuo sprendimo dėl socialinės paramos mokiniams priėmimo dienos. Jei socialinė parama mokiniui neskiriama, nurodoma neskyrimo priežastis ir sprendimo dėl socialinės paramos mokiniams apskundimo tvarka. Pareiškėjo pateikti dokumentai jam grąžinami, o socialinę paramą mokiniams skiriančioje institucijoje paliekamos šių dokumentų kopijos.\n\n6. Nustačius, kad per laikotarpį, kurį mokiniui teikiama socialinė parama mokiniams, pasikeitus aplinkybėms mokinys nebetenka teisės į šią paramą arba kad pareiškėjas yra pateikęs neteisingus duomenis apie gaunamas pajamas, šeimos narius ar kitus duomenis, reikalingus socialinei paramai mokiniui skirti, priimamas sprendimas dėl socialinės paramos mokiniams nutraukimo ir jis pateikiamas šio įstatymo 9 straipsnyje nurodytoms institucijoms ne vėliau kaip per 3 darbo dienas nuo šio sprendimo priėmimo dienos. Socialinė parama mokiniui neteikiama nuo kitos dienos po sprendimo dėl socialinės paramos mokiniams nutraukimo mokykloje gavimo.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio 2 dalies 3 punkto ir 4 dalies 2 punkto pakeitimas",
      "content": "1. 14 straipsnio 2 dalies 3 punkte vietoj skaičių ir žodžių „4 dalies 1 ir 2 punktus ir 6 dalies 2 punktą“ įrašyti skaičių ir žodį „2 dalį“ ir šį punktą išdėstyti taip:\n\n„3) nustato atvejus, kuriems esant mokiniai turi teisę į socialinę paramą mokiniams pagal šio įstatymo 5 straipsnio 2 dalį;“.\n\n2. 14 straipsnio 4 dalies 2 punkte vietoj skaičių ir žodžių „4 dalyje, 5 straipsnio 6 dalies 2 punkte ar 10 straipsnio 6 dalyje“ įrašyti skaičius ir žodžius „2 dalyje ar 10 straipsnio 5 dalyje“ ir šį punktą išdėstyti taip:\n\n„2) esant šio įstatymo 5 straipsnio 2 dalyje ar 10 straipsnio 5 dalyje nustatytoms aplinkybėms ar kilus įtarimui, kad pateikta neteisinga informacija, tikrina šeimos gyvenimo sąlygas ir surašo buities tyrimo aktą Lietuvos Respublikos piniginės socialinės paramos nepasiturinčioms šeimoms ir vieniems gyvenantiems asmenims įstatymo nustatyta tvarka. Tokiais atvejais šis aktas yra vienas iš dokumentų teisei į socialinę paramą mokiniams nustatyti;“."
    },
    {
      "provision_ref": "art9",
      "section": "9",
      "title": "9 straipsnis. Baigiamosios nuostatos",
      "content": "1. Šis įstatymas įsigalioja 2009 m. sausio 1 d.\n\n2. Neteko galios nuo 2010-07-13\nStraipsnio dalies naikinimas:\nNr. XI-969, 2010-06-30, Žin. 2010, Nr. 82-4311 (2010-07-13), i. k. 1101010ISTA00XI-969\n\n3. Pagal priešmokyklinio ar pradinio ugdymo programas besimokantiems mokiniams, kuriems 2008 metais buvo skirta parama mokinio reikmenims įsigyti, nuo 2009 m. sausio 1 d. iki mokslo metų pabaigos skiriami nemokami pietūs ir nemokamas maitinimas 2009 metų vasaros atostogų metu mokyklose organizuojamose dieninėse vasaros poilsio stovyklose be atskiro prašymo. Sprendimas dėl šios socialinės paramos mokiniams skyrimo priimamas pagal pajamas, kurios buvo nurodytos skiriant paramą mokinio reikmenims įsigyti.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
