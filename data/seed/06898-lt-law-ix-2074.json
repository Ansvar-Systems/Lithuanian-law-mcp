{
  "id": "lt-law-ix-2074",
  "type": "statute",
  "title": "Lietuvos Respublikos civilinių pirotechnikos priemonių apyvartos kontrolės įstatymo pakeitimo įstatymas",
  "short_name": "IX-2074",
  "status": "in_force",
  "issued_date": "2004-03-23",
  "in_force_date": "2004-07-01",
  "url": "https://e-tar.lt/portal/lt/legalAct/TAR.121A2D9ED1A3/PISyooBVuu",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos civilinių pirotechnikos priemonių apyvartos kontrolės įstatymo nauja redakcija",
      "content": "Pakeisti Lietuvos Respublikos civilinių pirotechnikos priemonių apyvartos kontrolės įstatymą ir jį išdėstyti taip:\n\n„LIETUVOS RESPUBLIKOS CIVILINIŲ PIROTECHNIKOS PRIEMONIŲ APYVARTOS KONTROLĖS Į S T A T Y M A S\n\nPIRMASIS SKIRSNIS\nBENDROSIOS NUOSTATOS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis Įstatymas nustato civilinės paskirties pirotechnikos priemonių (toliau – civilinės pirotechnikos priemonės) skirstymą, jų apyvartos teisinius pagrindus ir kontrolę, saugos kontrolės tvarką, licencijavimą, subjektų, kurių veikla susijusi su civilinėmis pirotechnikos priemonėmis, teises ir pareigas, valstybės ir savivaldybių institucijų funkcijas kontroliuojant civilinių pirotechnikos priemonių apyvartą.\n\n2. Šio Įstatymo tikslas – užtikrinti žmogaus, visuomenės ir aplinkos saugumą dėl civilinių pirotechnikos priemonių, kaip didesnio pavojaus šaltinio, gamybos, laikymo ir naudojimo keliamo pavojaus.\n\n3. Įstatymo nuostatos yra suderintos su šio Įstatymo priede nurodytu Europos Sąjungos teisės aktu.\n\n4. Šio Įstatymo nuostatos nereglamentuoja sprogstamųjų medžiagų ir sprogmenų, karinės paskirties pirotechnikos priemonių, civilinių pirotechnikos gaminių – degtukų, pirotechnikos ir ugnies žiebtuvėlių, bengališkųjų ugnelių, „ledų fontanėlių“, žaislinių pistoletų pyškalų (juostų, lakštų, ritinėlių ar apskritų plastikinių žiedų pavidalo) ir kitų pagal šio Įstatymo 7 straipsnį priskirtinų pirotechnikos gaminiams, kurių apyvarta neribojama – apyvartos ir kontrolės, taip pat Krašto apsaugos ministerijos, Vidaus reikalų ministerijos bei Valstybės saugumo departamento ir jų įstaigų įsigyjamų ir naudojamų civilinių pirotechnikos priemonių apyvartos ir kontrolės.\n\n5. Krašto apsaugos ministerija, Vidaus reikalų ministerija bei Valstybės saugumo departamentas ir jų įstaigos civilines pirotechnikos priemones įsigyja ir naudoja teisės aktų nustatyta tvarka."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio Įstatymo sąvokos",
      "content": "1. Civilinės pirotechnikos priemonės – specialiai civiliniams tikslams pagaminti ir teisės aktų nustatyta tvarka pažymėti gaminiai, kuriuose yra pirotechninio mišinio, skirti naudoti pramogai, žemės ūkyje, transporte, buityje ar pramonėje.\n\n2. Civilinių pirotechnikos priemonių apyvarta – civilinių pirotechnikos priemonių gamyba, pardavimas, importas, eksportas, gabenimas tranzitu, įvežimas, išvežimas, įsigijimas, laikymas, naudojimas, paėmimas, sunaikinimas, bandymai, saugos ekspertizė.\n\n3. Civilinių pirotechnikos priemonių eksportas – šių prekių išvežimas (Lietuvos Respublikoje įforminant jų negrąžinamojo eksporto muitinės procedūrą) į Europos Bendrijos muitų teritorijai nepriskirtas šalis arba teritorijas.\n\n4. Civilinių pirotechnikos priemonių gamyba – civilinių pirotechnikos priemonių gaminimas bei ženklinimas.\n\n5. Civilinių pirotechnikos priemonių importas – šių prekių įvežimas (Lietuvos Respublikoje įforminant jų išleidimo laisvai cirkuliuoti muitinės procedūrą) iš Europos Bendrijos muitų teritorijai nepriskirtų šalių arba teritorijų.\n\n6. Civilinių pirotechnikos priemonių išvežimas – šių prekių išvežimas iš Lietuvos Respublikos (išskyrus fizinių asmenų išvežamas civilines pirotechnikos priemones) į kitas Europos Bendrijos muitų teritorijai priskirtas šalis ar teritorijas.\n\n7. Civilinių pirotechnikos priemonių įvežimas – šių prekių įvežimas (įforminant jų išleidimo laisvai cirkuliuoti muitinės procedūrą Lietuvos Respublikoje) iš kitų Europos Bendrijos muitų teritorijai priskirtų šalių ar teritorijų.\n\n8. Gamintojas – Lietuvos Respublikoje įregistruotas juridinis asmuo ar užsienio juridinio asmens filialas, turintis Lietuvos Respublikos teisės aktų nustatyta tvarka išduotą licenciją gaminti civilines pirotechnikos priemones.\n\n9. Kontroliuojantis asmuo – fizinis asmuo, kuris tiesiogiai ar netiesiogiai valdo daugiau kaip 50 procentų juridinio asmens akcijų (dalių, pajų) arba kitų teisių į paskirstytino pelno dalį, arba išimtinių teisių jas įsigyti arba kuris, pats valdydamas ne mažiau kaip 10 procentų juridinio asmens akcijų (dalių, pajų) arba kitų teisių į paskirstytino pelno dalį, arba išimtinių teisių jas įsigyti, kartu su kitais asmenimis jų valdo daugiau kaip 50 procentų arba turi teisę išrinkti (paskirti) daugumą juridinio asmens valdymo organų narių ir (arba) faktiškai kontroliuoja juridinio asmens priimamus sprendimus.\n\n10. Naudotojas – juridinis asmuo, naudojantis civilines pirotechnikos priemones ūkinėje komercinėje veikloje, arba fizinis asmuo, naudojantis civilines pirotechnikos priemones buityje ar pramogai.\n\n11. Pirotechninis mišinys – medžiagos (įskaitant paraką) ar jų mišinys, be detonacijos vykstančios egzoterminės cheminės reakcijos metu sukeliantis šilumos, šviesos, ugnies, garso, dūmų, judesio ar jų derinio efektus.\n\n12. Pramoginės pirotechnikos priemonės – pramogai skirtos civilinės pirotechnikos priemonės, kuriose esančios medžiagos ar jų mišiniai be detonacijos vykstančios egzoterminės cheminės reakcijos metu sukelia šviesos, ugnies, garso, dūmų ar jų derinio efektus.\n\n13. Techninės pirotechnikos priemonės – naudoti žemės ūkyje, pramonėje, transporte arba buityje skirtos civilinės pirotechnikos priemonės, kuriose esančios medžiagos ar jų mišiniai be detonacijos vykstančios egzoterminės cheminės reakcijos metu sukelia šilumos, šviesos, ugnies, garso, dūmų, judesio ar jų derinio efektus.\n\n14. Vežėjas – Lietuvos Respublikos juridinis asmuo ar užsienio juridinio asmens filialas, turintis teisę įvežti į Lietuvos Respubliką civilines pirotechnikos priemones iš kitų Europos Bendrijos muitų teritorijai priskirtų šalių ar teritorijų arba teisę išvežti iš Lietuvos Respublikos civilines pirotechnikos priemones į kitas Europos Bendrijos muitų teritorijai priskirtas šalis ar teritorijas.\n\nANTRASIS SKIRSNIS\nCIVILINIŲ PIROTECHNIKOS PRIEMONIŲ SKIRSTYMAS"
    },
    {
      "provision_ref": "art3",
      "section": "3",
      "title": "3 straipsnis. Civilinių pirotechnikos priemonių skirstymas",
      "content": "Civilinės pirotechnikos priemonės pagal pagrindinį naudojimo tikslą skirstomos į:\n\n1) pramogines pirotechnikos priemones;\n\n2) technines pirotechnikos priemones."
    },
    {
      "provision_ref": "art4",
      "section": "4",
      "title": "4 straipsnis. Pramoginių pirotechnikos priemonių skirstymas",
      "content": "Pramoginės pirotechnikos priemonės skirstomos į keturias klases:\n\n1) I klasės pirotechnikos priemonės – labai mažo galingumo civilinės pirotechnikos priemonės, kuriose (viename gaminyje) bendras pirotechninio mišinio kiekis neviršija 3 gramų. Šios klasės pirotechnikos priemonėms priskiriami įvairūs pirotechniniai žaislai ir kapsulės, maži ugnies lankai, konfeti, ugnies fontanai ir kiti pirotechnikos gaminiai, kurie po pirotechnikos priemonių saugos ekspertizės priskirti šios klasės pirotechnikos priemonėms;\n\n2) II klasės pirotechnikos priemonės – mažo galingumo civilinės pirotechnikos priemonės, kuriose (viename gaminyje) bendras pirotechninio mišinio kiekis viršija 3 gramus, bet neviršija 50 gramų. Šiai klasei priskiriami ugnies geizeriai, petardos, ugnies fontanai, raketos su spalvotais šviesuliais ir sproginėjančiais mišiniais, spalvotų dūmų deglai ir kiti pirotechnikos gaminiai, kurie po pirotechnikos priemonių saugos ekspertizės yra priskirti II klasės pirotechnikos priemonėms. Šios klasės pirotechnikos priemonėms taip pat priskiriamos raketos, kurios pagal bendrą pirotechninio mišinio kiekį turėtų būti priskirtos I klasės pirotechnikos priemonėms;\n\n3) III klasės pirotechnikos priemonės – vidutinio galingumo civilinės pirotechnikos priemonės, kuriose (viename gaminyje) bendras pirotechninio mišinio kiekis viršija 50 gramų, bet neviršija 250 gramų. Šios klasės pirotechnikos priemonėms priskiriamos petardos, taip pat kiti tik garsą (švilpimą) skleidžiantys pirotechnikos gaminiai ir ilgesnės kaip 45 mm ir (arba) didesnio kaip 7 mm skersmens petardos, nors pagal bendrą pirotechninio mišinio kiekį jos turėtų būti priskiriamos II klasės pirotechnikos priemonėms;\n\n4) IV klasės pirotechnikos priemonės – didelio galingumo civilinės pirotechnikos priemonės, kuriose (viename gaminyje) bendras pirotechninio mišinio kiekis viršija 250 gramų."
    },
    {
      "provision_ref": "art5",
      "section": "5",
      "title": "5 straipsnis. Techninių pirotechnikos priemonių skirstymas",
      "content": "Techninės pirotechnikos priemonės skirstomos į tris klases:\n\n1) T0 klasės techninės pirotechnikos priemonės – skiltuvai, pirotechniniai vulkanizavimo, šildymo paketai, dūmų deglai, kurie dažnai naudojami buityje bei pramonėje, ir kiti pagal savo veikimo principą panašūs gaminiai;\n\n2) T1 klasės techninės pirotechnikos priemonės – signalinės raketos ir šoviniai, signaliniai dūmų deglai, terminių suvirinimo mišinių paketai, kino filmų gamybai naudojamos priemonės ir kiti pagal savo veikimo principą panašūs gaminiai;\n\n3) T2 klasės techninės pirotechnikos priemonės (sprogstamieji įtaisai) – raketos ir užtaisai debesims išsklaidyti, gelbėjimo lynams iššauti bei tinklams užmesti skirtos priemonės ir kiti pagal savo veikimo principą panašūs gaminiai.\n\nTREČIASIS SKIRSNIS\nCIVILINIŲ PIROTECHNIKOS PRIEMONIŲ SAUGOS KONTROLĖ"
    },
    {
      "provision_ref": "art6",
      "section": "6",
      "title": "6 straipsnis. Civilinių pirotechnikos priemonių saugos ekspertizė",
      "content": "1. Turi būti atliekama pagamintų, importuojamų, įvežamų, parduodamų bei eksportuojamų, išvežamų civilinių pirotechnikos priemonių saugos ekspertizė (toliau – saugos ekspertizė).\n\n2. Saugos ekspertizę atlieka Lietuvos Respublikos Vyriausybės paskirtos įstaigos.\n\n3. Atlikti saugos ekspertizę nereikalaujama, jeigu gamintojas, importuotojas, vežėjas, pardavėjas ar eksportuotojas pateikia Europos Sąjungos valstybės narės kompetentingos institucijos išduotą sertifikatą, kad jo pagamintos, importuojamos, įvežamos, parduodamos ar eksportuojamos, išvežamos civilinės pirotechnikos priemonės atitinka saugos reikalavimus.\n\n4. Saugos ekspertizės atlikimo tvarką nustato Lietuvos Respublikos Vyriausybės įgaliota institucija."
    },
    {
      "provision_ref": "art7",
      "section": "7",
      "title": "7 straipsnis. Išvada dėl civilinių pirotechnikos priemonių saugos",
      "content": "Lietuvos Respublikos Vyriausybės paskirta įstaiga saugos ekspertizės metu, vadovaudamasi šiuo bei Produktų saugos įstatymu, įvertina civilinių pirotechnikos priemonių savybes, turinčias įtakos naudotojų ir priešgaisrinei saugai, taip pat civilines pirotechnikos priemones priskiria tam tikrai civilinių pirotechnikos priemonių klasei arba civiliniams pirotechnikos gaminiams, kurių apyvarta neribojama. Saugos ekspertizės rezultatai pateikiami išvadoje dėl civilinių pirotechnikos priemonių saugos."
    },
    {
      "provision_ref": "art8",
      "section": "8",
      "title": "8 straipsnis. Civilinių pirotechnikos priemonių bandiniai",
      "content": "1. Naujas civilines pirotechnikos priemones, kurios niekada nebuvo importuotos į Lietuvos Respubliką arba eksportuotos ar išvežtos iš jos, ir civilines pirotechnikos priemones, kurių saugos ekspertizė nebuvo atlikta, pageidaujantys įvežti importuotojai, jas pageidaujantys išvežti eksportuotojai ar vežėjai, taip pat jas pagaminę gamintojai privalo Lietuvos Respublikos Vyriausybės paskirtai įstaigai pateikti pirotechnikos priemonių bandinių kiekį, kurių reikia saugos ekspertizei atlikti, išskyrus šio Įstatymo 6 straipsnio 3 dalyje nurodytą atvejį.\n\n2. Kartu su civilinių pirotechnikos priemonių bandiniais turi būti pateikiamas jų aprašymas, kuriame nurodoma civilinių pirotechnikos priemonių bandinių sudėtis.\n\nKETVIRTASIS SKIRSNIS\nCIVILINIŲ PIROTECHNIKOS PRIEMONIŲ APYVARTOS LICENCIJAVIMAS IR KITOS JŲ APYVARTOS SĄLYGOS"
    },
    {
      "provision_ref": "art9",
      "section": "9",
      "title": "9 straipsnis. Civilinių pirotechnikos priemonių apyvartos licencijavimas",
      "content": "1. Licencijuojama ši civilinių pirotechnikos priemonių apyvarta:\n\n1) civilinių pirotechnikos priemonių importas, įvežimas, eksportas, išvežimas;\n\n2) civilinių pirotechnikos priemonių pardavimas, išskyrus šio straipsnio 2 dalies 2 punkte nurodytus atvejus;\n\n3) civilinių pirotechnikos priemonių gamyba.\n\n2. Nelicencijuojama ši civilinių pirotechnikos priemonių apyvarta:\n\n1) juridinių asmenų veikla – veikla, susijusi su civilinių pirotechnikos priemonių įsigijimu, importu, įvežimu, juridinio asmens technologiniams procesams užtikrinti arba juridinio asmens remontuojamoms ar gaminamoms transporto priemonėms aprūpinti joms privalomomis civilinėmis pirotechnikos priemonėmis;\n\n2) juridinių ir fizinių asmenų veikla – I, II klasių civilinių pirotechnikos priemonių pardavimas.\n\n3. Licenciją verstis šio straipsnio 1 dalyje nurodyta licencijuojama veikla gali gauti Lietuvos Respublikos juridiniai asmenys ir užsienio juridinių asmenų filialai.\n\n4. Civilinių pirotechnikos priemonių gamybos, importo, įvežimo, eksporto, išvežimo, pardavimo licencijavimo taisykles tvirtina Lietuvos Respublikos Vyriausybė.\n\n5. Licencija verstis licencijuojama veikla arba rašytinis motyvuotas atsisakymas išduoti licenciją turi būti pateiktas juridiniams asmenims ar užsienio juridinių asmenų filialams ne vėliau kaip per 60 kalendorinių dienų nuo prašymo ir licencijai išduoti reikalingų dokumentų priėmimo dienos.\n\n6. Licencijas, nurodytas šio Įstatymo 10 straipsnyje, išduoda Vyriausybės įgaliota institucija. Licencija gaminti civilines pirotechnikos priemones išduodama tik suderinus su Valstybės saugumo departamentu.\n\n7. Licencijoje, suteikiančioje teisę verstis civilinių pirotechnikos priemonių gamyba, turi būti nurodyta civilinių pirotechnikos priemonių klasė – pramoginės ar techninės pirotechnikos priemonės."
    },
    {
      "provision_ref": "art10",
      "section": "10",
      "title": "10 straipsnis. Licencijų rūšys",
      "content": "Licencijų rūšys:\n\n1) licencija importuoti, įvežti, eksportuoti ir išvežti civilines pirotechnikos priemones (ši licencija suteikia teisę įsigyti, importuoti, įvežti, eksportuoti, išvežti ir parduoti civilines pirotechnikos priemones);\n\n2) licencija parduoti civilines pirotechnikos priemones (ši licencija suteikia teisę įsigyti ir parduoti civilines pirotechnikos priemones);\n\n3) licencija gaminti civilines pirotechnikos priemones (ši licencija suteikia teisę gaminti civilines pirotechnikos priemones, taip pat įsigyti ir importuoti, įvežti gamybai reikalingų pirotechninių mišinių, civilinių pirotechnikos priemonių sudėtinių dalių ar žaliavų ir parduoti ar eksportuoti, išvežti pagamintas civilines pirotechnikos priemones)."
    },
    {
      "provision_ref": "art11",
      "section": "11",
      "title": "11 straipsnis. Teisės dirbti darbą, susijusį su licencijuojama veikla, apribojimai",
      "content": "1. Juridinio asmens ar užsienio juridinio asmens filialo, kuris verčiasi šiame Įstatyme nustatyta licencijuojama veikla, darbuotoju, tiesiogiai susijusiu su civilinių pirotechnikos priemonių gamyba, įsigijimu, laikymu, realizavimu ar apskaita (prie tokių darbuotojų nepriskiriami pagalbiniai bei buhalterinę apskaitą tvarkantys darbuotojai), juridinio asmens ar jo padalinio administracijos vadovu, kuris tiesiogiai kontroliuoja civilinių pirotechnikos priemonių gamybą, įsigijimą, laikymą, realizavimą ar apskaitą, negali būti:\n\n1) asmuo, įrašytas į sveikatos priežiūros įstaigos įskaitą dėl alkoholizmo, narkomanijos arba prižiūrimas sveikatos priežiūros įstaigos dėl psichikos ligos ar sutrikimo;\n\n2) asmuo, kuris įrašytas į operatyvinę įskaitą arba kuriam Organizuoto nusikalstamumo užkardymo įstatymo nustatyta tvarka taikomi teismo įpareigojimai;\n\n3) asmuo, kuriam verstis šio Įstatymo nustatyta veikla uždrausta teismo nuosprendžiu;\n\n4) už tyčinį nusikaltimą nuteistas asmuo, kuriam dėl to neišnykęs ar nepanaikintas teistumas;\n\n5) asmuo, apie kurį teisės aktų nustatyta tvarka gauta duomenų, kad jis savo elgesiu gali sukelti grėsmę civilinių pirotechnikos priemonių gamybos saugumui ir visuomenės saugumui;\n\n6) asmuo, kuris nėra atestuotas pagal potencialiai pavojingų įrenginių priežiūros meistrų, pavojingų darbų (gamybos procesų) vadovų mokymo programas.\n\n2. Kontroliuojančiu asmeniu, administracijos vadovu, kurio veikla nėra tiesiogiai susijusi su civilinių pirotechnikos priemonių gamybos, įsigijimo, laikymo, realizavimo ar apskaitos kontrole, negali būti asmuo, kuriam taikomos šio straipsnio 1 dalies 2–5 punktų nuostatos."
    },
    {
      "provision_ref": "art12",
      "section": "12",
      "title": "12 straipsnis. Civilinių pirotechnikos priemonių apyvartos sąlygos",
      "content": "1. Gavęs licenciją gamintojas, importuotojas, eksportuotojas, vežėjas, pardavėjas iki licencijuojamos veiklos pradžios privalo įsirengti patalpas civilinėms pirotechnikos priemonėms gaminti ir (ar) laikyti ir gauti teritorinės policijos įstaigos leidimą šiose patalpose gaminti ir (ar) laikyti civilines pirotechnikos priemones. Patalpų, kuriose gaminamos ir (ar) laikomos civilinės pirotechnikos priemonės, reikalavimus ir leidimų gaminti ir (ar) laikyti civilines pirotechnikos priemones šiose patalpose išdavimo tvarką nustato Lietuvos Respublikos Vyriausybė ar jos įgaliota institucija. Šį leidimą taip pat turi gauti asmenys, kurie verčiasi tik šio Įstatymo 9 straipsnio 2 dalies 1 punkte nurodyta civilinių pirotechnikos priemonių apyvarta.\n\n2. Asmenys, kurie verčiasi tik šio Įstatymo 9 straipsnio 2 dalies 2 punkte nurodyta civilinių pirotechnikos priemonių apyvarta, savivaldybės tarybos nustatyta tvarka turi gauti savivaldybės administracijos direktoriaus leidimą pardavinėti I, II ir T0 klasės civilines pirotechnikos priemones. Šis leidimas galioja nuo gruodžio 20 d. iki sausio 15 d. Asmenims išrašoma tiek leidimų, kiek jie turi objektų, kuriuose planuoja pardavinėti civilines pirotechnikos priemones.\n\n3. Leidimas pardavinėti I, II ir T0 klasės civilines pirotechnikos priemones neišduodamas, jeigu:\n\n1) pateikti ne visi dokumentai arba jie netinkamai įforminti;\n\n2) valstybinė priešgaisrinė gelbėjimo tarnyba prieštarauja dėl I, II ir T0 klasės civilinių pirotechnikos priemonių laikymo nurodytose patalpose;\n\n3) asmeniui buvo panaikintas leidimas ir nuo jo panaikinimo šio straipsnio 4 dalyje nurodytais pagrindais nepraėjo 3 metai.\n\n4. Leidimas pardavinėti I, II ir T0 klasės civilines pirotechnikos priemones panaikinamas, jeigu:\n\n1) nustatoma, kad leidimui gauti buvo pateikti klaidingi duomenys;\n\n2) valstybinė priešgaisrinė gelbėjimo tarnyba ar teritorinė policijos įstaiga pateikia motyvuotą teikimą;\n\n3) nustatoma, kad civilinės pirotechnikos priemonės buvo parduotos asmeniui, neturinčiam teisės jų įsigyti;\n\n4) nustatoma, kad civilinės pirotechnikos priemonės parduodamos savivaldybės tarybos uždraustose vietose ar uždraustu laiku.\n\n5. Šio straipsnio 1 ir 2 dalyse nurodytuose leidimuose nurodomas maksimalus patalpose leidžiamas laikyti civilinių pirotechnikos priemonių kiekis, taip pat maksimalus patalpose leidžiamas laikyti kiekvienos atskiros klasės civilinių pirotechnikos priemonių kiekis."
    },
    {
      "provision_ref": "art13",
      "section": "13",
      "title": "13 straipsnis. Valstybės rinkliava už licencijų, leidimų išdavimą ir saugos ekspertizės atlikimą",
      "content": "1. Už šio Įstatymo 10 straipsnyje ir 17 straipsnio 1 dalyje nurodytų licencijų bei šio Įstatymo 12 straipsnio 1 dalyje ir 18 straipsnio 1 dalyje nurodytų leidimų ir dublikatų išdavimą bei patikslinimą imama Lietuvos Respublikos Vyriausybės nustatyto dydžio valstybės rinkliava.\n\n2. Už šio Įstatymo 6 straipsnio 1 dalyje nurodytos saugos ekspertizės atlikimą imama Lietuvos Respublikos Vyriausybės nustatyto dydžio valstybės rinkliava.\n\nPENKTASIS SKIRSNIS\nCIVILINIŲ PIROTECHNIKOS PRIEMONIŲ APYVARTOS SAUGOS REIKALAVIMAI IR APSKAITA"
    },
    {
      "provision_ref": "art14",
      "section": "14",
      "title": "14 straipsnis. Civilinių pirotechnikos priemonių apyvartos saugos reikalavimai",
      "content": "1. Už šiame Įstatyme nustatytų civilinių pirotechnikos priemonių apyvartos saugos reikalavimų įgyvendinimą yra atsakingi civilinių pirotechnikos priemonių gamintojai, importuotojai, eksportuotojai, vežėjai, pardavėjai, taip pat civilines pirotechnikos priemones naudojantys fiziniai bei juridiniai asmenys.\n\n2. Importuotojai, vežėjai, įvežantys civilines pirotechnikos priemones, privalo:\n\n1) kaupti duomenis apie importuojamų, įvežamų ir parduodamų civilinių pirotechnikos priemonių sudėtį, savybes bei saugos priemones ir šias priemones taikyti savo veikloje;\n\n2) gauti iš gamintojo dokumentus, kuriuose turi būti naudotojui skirta civilinių pirotechnikos priemonių naudojimo instrukcija bei būtinos saugos priemonės, ir informaciją apie saugų civilinių pirotechnikos priemonių naudojimą teikti šių priemonių naudotojams;\n\n3) turėti civilinių pirotechnikos priemonių naudojimo instrukciją lietuvių kalba ir užtikrinti, kad ši instrukcija ir kiti naudotojui būtini užrašai ant kiekvieno parduodamo pirotechnikos gaminio ar jo pakuotės būtų ir lietuvių kalba. Vietoj žodinės naudojimo instrukcijos civilinių pirotechnikos priemonių naudojimas gali būti pavaizduotas grafiškai;\n\n4) gabendami civilines pirotechnikos priemones, laikytis pavojingų krovinių gabenimo taisyklių;\n\n5) laikyti civilines pirotechnikos priemones pagal Lietuvos Respublikos Vyriausybės ar jos įgaliotos institucijos (įstaigos) nustatytus reikalavimus ir tik tose patalpose, kuriose laikyti civilines pirotechnikos priemones buvo gautas teritorinės policijos įstaigos leidimas;\n\n6) jeigu patalpose laikomų civilinių pirotechnikos priemonių kiekis viršija aplinkos ministro nustatytą ribą, atlikti patalpų, kuriose laikomos civilinės pirotechnikos priemonės, pavojaus bei rizikos analizę ir Lietuvos Respublikos Vyriausybės ar jos įgaliotos institucijos nustatyta tvarka parengti avarijų likvidavimo planus;\n\n7) importuoti, įvežti ir parduoti tik saugias civilines pirotechnikos priemones (civilines pirotechnikos priemones, kurių šio Įstatymo 6 straipsnio nustatyta tvarka yra atlikta saugos ekspertizė arba dėl kurių Europos Sąjungos valstybės narės kompetentinga institucija yra išdavusi sertifikatą);\n\n8) civilinių pirotechnikos priemonių pardavimo ar laikymo (sandėliavimo) vietose laikytis teisės aktuose nustatytų darbo ir priešgaisrinės saugos dirbant su sprogstamosiomis (degiosiomis) medžiagomis ir gaminiais reikalavimų;\n\n9) fiziniams asmenims, pageidaujantiems įsigyti III klasės civilinių pirotechnikos priemonių, duoti instrukcijas apie saugų šių priemonių naudojimą.\n\n3. Pardavėjai privalo laikytis šio straipsnio 2 dalies 1–9 punktų reikalavimų.\n\n4. Eksportuotojai, vežėjai, išvežantys civilines pirotechnikos priemones, privalo laikytis šio straipsnio 2 dalies 4, 5, 6 ir 8 punktų reikalavimų.\n\n5. Gamintojai privalo laikytis šio straipsnio 2 dalies 1, 3–9 punktų reikalavimų. Gamintojai taip pat privalo:\n\n1) garantuoti, kad pagamintų civilinių pirotechnikos priemonių konstrukcija, gamybos technologija užtikrintų, jog civilinių pirotechnikos priemonių keliamas pavojus gyvybei ir sveikatai, aplinkai, turtui būtų minimalus, jei bus laikomasi saugos taisyklių reikalavimų;\n\n2) išbandyti pagamintas civilines pirotechnikos priemones realiomis sąlygomis;\n\n3) pagamintą civilinę pirotechnikos priemonę paženklinti taip, kad būtų galima nustatyti gamintoją;\n\n4) užtikrinti civilinių pirotechnikos priemonių saugos sąlygas, šalinančias ar iki minimumo mažinančias civilinių pirotechnikos priemonių, pirotechninių mišinių ir žaliavų savaiminio užsidegimo ar sprogimo galimybę;\n\n5) tinkamai laikyti civilinių pirotechnikos priemonių gamybai naudojamas žaliavas, užtikrinti nebaigtų gaminti ir pagamintų civilinių pirotechnikos priemonių apsaugą;\n\n6) parengti ir turėti objekto, kuriame laikomos ir gaminamos civilinės pirotechnikos priemonės, pirotechniniai mišiniai, žaliavos, galimų avarijų prevencijos bei padarinių likvidavimo planus;\n\n7) prieš tiekdami į rinką pagamintas civilines pirotechnikos priemones, jų bandinius pateikti saugos ekspertizei atlikti.\n\n6. Gamintojai, gamindami civilines pirotechnikos priemones, turi įvertinti ir užtikrinti:\n\n1) fizinį ir cheminį medžiagų stabilumą esant įvairioms aplinkos sąlygoms;\n\n2) apsaugos priemones nuo civilinių pirotechnikos priemonių bei jų gamybai reikalingų pirotechnikos mišinių, pirotechnikos priemonių sudėtinių dalių ar žaliavų savaiminio suveikimo ar užsidegimo;\n\n3) civilinių pirotechnikos priemonių tinkamumą laikyti iki gamintojo nurodytos datos."
    },
    {
      "provision_ref": "art15",
      "section": "15",
      "title": "15 straipsnis. Civilinių pirotechnikos priemonių naudojimo ir pardavimo apribojimai",
      "content": "1. Draudžiama:\n\n1) naudoti ir parduoti civilines pirotechnikos priemones arčiau kaip 75 metrai nuo mokyklų, vaikų darželių, naudoti civilines pirotechnikos priemones arčiau kaip 75 metrai nuo gydymo ir reabilitacijos įstaigų, kulto, šarvojimo patalpų, jeigu tai nesuderinta su atsakingais už šių pastatų (statinių) ar patalpų eksploatavimą asmenimis, taip pat kitose savivaldybės tarybos uždraustose vietose;\n\n2) naudoti civilines pirotechnikos priemones nuo 22.00 val. iki 6.00 val. (išskyrus švenčių dienomis, taip pat per masinių pramogų renginius, kuriuos rengti nustatyta tvarka yra išduotas leidimas), taip pat kitu savivaldybės tarybos uždraustu laiku;\n\n3) naudoti civilines pirotechnikos priemones ne pagal paskirtį;\n\n4) naudoti ir parduoti civilines pirotechnikos priemones, kurių garantijos (saugojimo) laikas yra pasibaigęs;\n\n5) naudoti ir parduoti civilines pirotechnikos priemones asmenims, kurie neturi teisės jų įsigyti;\n\n6) naudoti ir parduoti civilines pirotechnikos priemones asmenims, apsvaigusiems nuo alkoholio, narkotikų, psichotropinių ar kitų psichiką veikiančių medžiagų;\n\n7) naudoti ir parduoti civilines pirotechnikos priemones, kurios yra akivaizdžiai mechaniškai ar kitaip pažeistos, deformuotos, ant kurių yra korozijos ar skysčių dėmių pėdsakų;\n\n8) naudoti ir parduoti savadarbes pirotechnikos priemones.\n\n2. Vieta, kurioje bus naudojamos IV klasės civilinės pirotechnikos priemonės, ir jų naudojimo laikas turi būti suderinti su savivaldybės administracijos direktoriumi ir valstybine priešgaisrine gelbėjimo tarnyba.\n\n3. Gamintojas, importuotojas, eksportuotojas, vežėjas, pardavėjas civilines pirotechnikos priemones, kurių garantijos (saugojimo) laikas pasibaigęs ar kurias dėl mechaninių ar kitokių pažeidimų nesaugu naudoti, privalo neatlygintinai perduoti sunaikinti Lietuvos Respublikos Vyriausybės nustatyta tvarka jos įgaliotai institucijai. Civilinių pirotechnikos priemonių sunaikinimo darbų išlaidas apmoka gamintojas, importuotojas, eksportuotojas,vežėjas ar pardavėjas."
    },
    {
      "provision_ref": "art16",
      "section": "16",
      "title": "16 straipsnis. Civilinių pirotechnikos priemonių apskaita",
      "content": "1. Civilinių pirotechnikos priemonių gamintojai, importuotojai, eksportuotojai, vežėjai, pardavėjai privalo užtikrinti gaminamų, įsigytų, laikomų (sandėliuojamų) ir parduotų civilinių pirotechnikos priemonių apskaitą.\n\n2. Civilinių pirotechnikos priemonių apskaitos duomenų pateikimo tvarką nustato Lietuvos Respublikos Vyriausybė ar jos įgaliota institucija.\n\nŠEŠTASIS SKIRSNIS\nCIVILINIŲ PIROTECHNIKOS PRIEMONIŲ IMPORTAS, ĮVEŽIMAS, EKSPORTAS, IŠVEŽIMAS, GABENIMAS TRANZITU BEI TEISĖ ĮSIGYTI IR NAUDOTI CIVILINES PIROTECHNIKOS PRIEMONES, JŲ SUDĖTINES DALIS, PIROTECHNINIUS MIŠINIUS AR ŽALIAVAS"
    },
    {
      "provision_ref": "art17",
      "section": "17",
      "title": "17 straipsnis. Teisė importuoti, įvežti civilinių pirotechnikos priemonių sudėtines dalis, pirotechninius mišinius, žaliavas",
      "content": "1. Gamintojas, importuodamas ar įveždamas į Lietuvos Respubliką civilinių pirotechnikos priemonių gamybai reikalingas sudėtines dalis, pirotechninius mišinius ar žaliavas, privalo įstatymų ir kitų teisės aktų nustatyta tvarka gauti importo ar įvežimo licenciją, jeigu šios sudėtinės dalys, pirotechniniai mišiniai ar žaliavos yra įtraukti į strateginių prekių sąrašus arba į Lietuvos Respublikos Vyriausybės ar jos įgaliotų institucijų patvirtintus pavojingų medžiagų sąrašus.\n\n2. Jei civilinių pirotechnikos priemonių sudėtinės dalys, žaliavos ar pirotechniniai mišiniai nepatenka į strateginių prekių sąrašus, bet įtraukti į Lietuvos Respublikos Vyriausybės ar jos įgaliotų institucijų patvirtintus pavojingų medžiagų sąrašus, gamintojas privalo gauti leidimus juos importuoti ar įvežti šio Įstatymo 18 straipsnio nustatyta tvarka."
    },
    {
      "provision_ref": "art18",
      "section": "18",
      "title": "18 straipsnis. Leidimai importuoti, įvežti, eksportuoti, išvežti ar gabenti tranzitu civilines pirotechnikos priemones",
      "content": "1. Pageidaujantis importuoti, įvežti, eksportuoti, išvežti ar gabenti tranzitu per Lietuvos Respubliką civilines pirotechnikos priemones importuotojas, eksportuotojas, vežėjas, gamintojas, užsienio fizinis ar juridinis asmuo (tik dėl gabenimo tranzitu) turi gauti leidimą, kuris išduodamas terminuotam laikotarpiui.\n\n2. Importuotojas ar vežėjas, pageidaujantis įvežti į Lietuvą saugos ekspertizei atlikti civilinių pirotechnikos priemonių bandinių, turi gauti leidimą, kuris išduodamas terminuotam laikotarpiui.\n\n3. Šio straipsnio 1 ir 2 dalyse nurodytus leidimus išduoda Policijos departamentas prie Vidaus reikalų ministerijos. Leidimų išdavimo tvarką nustato Lietuvos Respublikos Vyriausybė ar jos įgaliota institucija.\n\n4. Fiziniai asmenys asmeninėms reikmėms gali be leidimo įsivežti į Lietuvos Respubliką, išsivežti iš jos civilinių pirotechnikos priemonių, tačiau vienu metu visų įvežamų (išvežamų) civilinių pirotechnikos priemonių bendras pirotechninio mišinio kiekis neturi viršyti 50 gramų. Fiziniams asmenims leidimai įsivežti į Lietuvos Respubliką, išsivežti iš jos civilines pirotechnikos priemones, kurių bendras pirotechninio mišinio kiekis viršija 50 gramų, neišduodami."
    },
    {
      "provision_ref": "art19",
      "section": "19",
      "title": "19 straipsnis. Civilines pirotechnikos priemones įsigyjančių ir naudojančių fizinių ir juridinių asmenų teisės ir pareigos",
      "content": "1. I, II ir T0 klasių civilinių pirotechnikos priemonių gali įsigyti ir jas naudoti ne jaunesni kaip 18 metų fiziniai asmenys ir ne jaunesni kaip 18 metų juridinių asmenų įgalioti asmenys.\n\n2. III klasės civilinių pirotechnikos priemonių gali įsigyti ir jas naudoti ne jaunesni kaip 18 metų fiziniai asmenys ir ne jaunesni kaip 18 metų juridinių asmenų įgalioti asmenys, kurie prieš tai yra supažindinti su instrukcijomis, kaip saugiai naudoti III klasės civilines pirotechnikos priemones. Supažindinimo su III klasės civilinių pirotechnikos priemonių saugaus naudojimo instrukcijomis tvarką nustato Lietuvos Respublikos Vyriausybė ar jos įgaliota institucija.\n\n3. IV klasės civilinių pirotechnikos priemonių gali įsigyti ir jas naudoti ne jaunesni kaip 18 metų juridinių asmenų įgalioti asmenys, atestuoti pagal potencialiai pavojingų įrenginių priežiūros meistrų, pavojingų darbų (gamybos procesų) vadovų mokymo programas.\n\n4. T1 ir T2 klasių civilinių pirotechnikos priemonių gali įsigyti ir jas naudoti ne jaunesni kaip 18 metų juridinių asmenų, kurie techninės paskirties pirotechnikos priemones naudoja technologiniams procesams užtikrinti ar verčiasi transporto priemonių, kuriose civilinės pirotechnikos priemonės yra privalomos, remontu ar komplektavimu, įgalioti asmenys, atestuoti pagal potencialiai pavojingų įrenginių priežiūros meistrų, pavojingų darbų (gamybos procesų) vadovų mokymo programas. T1 klasės civilinių pirotechnikos priemonių (išskyrus signalinius šovinius) taip pat gali įsigyti ir jas naudoti ne jaunesni kaip 18 metų asmenys, atestuoti pagal potencialiai pavojingų įrenginių priežiūros meistrų, pavojingų darbų (gamybos procesų) vadovų mokymo programas. Signalinių šovinių Ginklų ir šaudmenų kontrolės įstatymo nustatyta tvarka gali įsigyti ir juos naudoti ne jaunesni kaip 18 metų asmenys.\n\n5. Naudojant civilines pirotechnikos priemones, būtina laikytis naudojimo instrukcijos reikalavimų.\n\n6. Asmenims, atestuotiems pagal potencialiai pavojingų įrenginių priežiūros meistrų, pavojingų darbų (gamybos procesų) vadovų mokymo programas, prilyginami asmenys, turintys užsienio valstybių kompetentingų institucijų išduotus dokumentus, patvirtinančius, kad asmuo gali saugiai naudoti civilines pirotechnikos priemones.\n\nSEPTINTASIS SKIRSNIS\nCIVILINIŲ PIROTECHNIKOS PRIEMONIŲ APYVARTOS KONTROLĖ"
    },
    {
      "provision_ref": "art20",
      "section": "20",
      "title": "20 straipsnis. Civilinių pirotechnikos priemonių apyvartos kontrolė, šią kontrolę atliekančių valstybės institucijų teisės",
      "content": "1. Civilinių pirotechnikos priemonių apyvartą kontroliuoja Lietuvos Respublikos Vyriausybė ir jos įgaliotos institucijos.\n\n2. Lietuvos Respublikos Vyriausybė ar jos įgaliota institucija turi teisę riboti ar uždrausti tam tikrų civilinių pirotechnikos priemonių gamybą, importą, įvežimą, eksportą, išvežimą, tranzitą, pardavimą ar naudojimą, jei šių civilinių pirotechnikos priemonių gamyba, importas, įvežimas, eksportas, išvežimas, tranzitas, pardavimas ar naudojimas kelia grėsmę viešajai tvarkai, visuomenės saugumui, žmonių gyvybei ar sveikatai, gyvūnijai, augalijai, materialinėms vertybėms.\n\n3. Civilinių pirotechnikos priemonių apyvartos kontrolę atliekančių valstybės institucijų pareigūnai turi teisę:\n\n1) tikrinti, kaip laikomasi civilinių pirotechnikos priemonių apyvartą reglamentuojančių teisės aktų reikalavimų;\n\n2) laikydamiesi teisės aktų nustatytų saugos reikalavimų, apžiūrėti teritoriją ir patalpas, kuriose gaminamos, laikomos (sandėliuojamos), parduodamos civilinės pirotechnikos priemonės, ir ten atlikti patikrinimą;\n\n3) gauti iš asmenų ar iš kitos kontrolę atliekančios institucijos visą turimą informaciją apie veiksmus, susijusius su civilinių pirotechnikos priemonių apyvarta;\n\n4) pagal savo kompetenciją įspėti fizinius ir juridinius asmenis ar užsienio juridinių asmenų filialus, gaminančius, importuojančius, įvežančius, eksportuojančius, išvežančius, gabenančius tranzitu, naudojančius civilines pirotechnikos priemones ar parduodančius jas, dėl padarytų ar daromų pažeidimų, galimo licencijos galiojimo sustabdymo ar licencijos panaikinimo ir įpareigoti pašalinti pažeidimus;\n\n5) siūlyti licenciją išdavusiai institucijai priimti sprendimą dėl licencijos galiojimo sustabdymo ar licencijos panaikinimo, jeigu licencijos turėtojas nesilaiko licencijuojamos veiklos sąlygų;\n\n6) nustatę civilinių pirotechnikos priemonių apyvartos pažeidimų, duoti fiziniams ar juridiniams asmenims privalomuosius nurodymus šiuos trūkumus pašalinti;\n\n7) imtis kitų priemonių, nustatytų įstatymais bei kitais teisės aktais.\n\n4. Jeigu civilinių pirotechnikos priemonių kontrolę atliekanti valstybės institucija negali įvertinti, ar civilinės pirotechnikos priemonės yra saugios, ji, vadovaudamasi Produktų saugos įstatymu, gali užsakyti valstybinę produktų saugos ekspertizę.\n\nAŠTUNTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art21",
      "section": "21",
      "title": "21 straipsnis. Atsakomybė už Įstatymo pažeidimus",
      "content": "Asmenys, pažeidę šio Įstatymo reikalavimus, atsako Lietuvos Respublikos įstatymų nustatyta tvarka."
    },
    {
      "provision_ref": "art22",
      "section": "22",
      "title": "22 straipsnis. Civilinių pirotechnikos priemonių paėmimas",
      "content": "1. Civilines pirotechnikos priemones paima Lietuvos Respublikos Vyriausybės įgaliotos institucijos:\n\n1) jei civilinės pirotechnikos priemonės gaminamos, įsigyjamos, laikomos ar parduodamos neturint licencijos ar leidimo (išskyrus šio Įstatymo nustatytus atvejus, kai licencija ar leidimas nereikalingas), taip pat jeigu tiekiamos į rinką pagamintos civilinės pirotechnikos priemonės, kurioms nėra atlikta saugos ekspertizė;\n\n2) jei per 2 mėnesius po leidimo galiojimo laiko pasibaigimo arba licencijos ar leidimo galiojimo panaikinimo juridinis asmuo ar užsienio juridinio asmens filialas nerealizuoja arba nepergabena civilinių pirotechnikos priemonių į tinkamą sandėliuoti vietą. Tokiais atvejais civilinės pirotechnikos priemonės gali būti realizuojamos tik asmenims, turintiems Įstatymo 10 straipsnyje nurodytas licencijas;\n\n3) pažeidus šio Įstatymo reikalavimus, kai pažeidimas kelia grėsmę žmonių gyvybei, sveikatai, aplinkai, visuomenės saugumui ar viešajai tvarkai;\n\n4) jei civilinės pirotechnikos priemonės importuojamos, eksportuojamos, įvežamos, išvežamos, gabenamos tranzitu neturint licencijos ar leidimo (išskyrus šio Įstatymo nustatytus atvejus, kai licencija ar leidimas nereikalingas).\n\n2. Šio straipsnio 1 dalies 1 ir 3 punktuose nustatytais atvejais civilines pirotechnikos priemones paima teritorinė policijos įstaiga.\n\n3. Šio straipsnio 1 dalies 2 punkte nustatytais atvejais civilines pirotechnikos priemones paima institucija, išdavusi licenciją.\n\n4. Šio straipsnio 1 dalies 4 punkte nustatytais atvejais civilines pirotechnikos priemones paima muitinės įstaigos.\n\n5. Paimtos civilinės pirotechnikos priemonės saugomos jas paėmusios institucijos, įstaigos užplombuotose įmonės, iš kurios civilinės pirotechnikos priemonės buvo paimtos, patalpose, o jei tokios galimybės nėra – pirotechnikos priemonėms laikyti pritaikytuose policijos ar Lietuvos kariuomenės sandėliuose.\n\n6. Paimant civilines pirotechnikos priemones, kurios yra ne Lietuvos prekė, turi būti įforminami muitinės sankcionuoti veiksmai.\n\n7. Civilinės pirotechnikos priemonės, paimtos šio Įstatymo nustatytais atvejais, saugomos, kol bus priimtas sprendimas grąžinti jas turėjusiam asmeniui ar sunaikinti. Priėmus sprendimą dėl civilinių pirotechnikos priemonių sunaikinimo, jas sunaikina Lietuvos Respublikos Vyriausybės įgaliota institucija.\n\n8. Tvarką, reglamentuojančią civilinių pirotechnikos priemonių paėmimą, jų tinkamumo naudoti nustatymą, sprendimo dėl civilinių pirotechnikos priemonių grąžinimo ar sunaikinimo priėmimą, nustato Lietuvos Respublikos Vyriausybė ar jos įgaliota institucija."
    },
    {
      "provision_ref": "art23",
      "section": "23",
      "title": "23 straipsnis. Civilinių pirotechnikos priemonių sunaikinimas",
      "content": "Civilinės pirotechnikos priemonės sunaikinamos Lietuvos Respublikos Vyriausybės nustatyta tvarka.\n\nLietuvos Respublikos\ncivilinių pirotechnikos priemonių apyvartos kontrolės įstatymo priedas\n\nĮGYVENDINAMAS EUROPOS SĄJUNGOS TEISĖS AKTAS\n\n1996 m. gruodžio 9 d. Tarybos direktyva 96/82/EB dėl didelių su pavojingomis medžiagomis susijusių avarijų pavojaus kontrolės.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis Įstatymas, išskyrus 3 straipsnį, įsigalioja nuo 2004 m. liepos 1 d."
    },
    {
      "provision_ref": "art3",
      "section": "3",
      "title": "3 straipsnis. Pasiūlymai Lietuvos Respublikos Vyriausybei",
      "content": "Lietuvos Respublikos Vyriausybė iki šio Įstatymo įsigaliojimo parengia ir pateikia Lietuvos Respublikos Seimui šio Įstatymo nuostatoms įgyvendinti reikalingų teisės aktų projektus, taip pat priima ar pakeičia kitus teisės aktus, reikalingus šio Įstatymo nuostatoms įgyvendinti.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS"
    }
  ],
  "definitions": [
    {
      "term": "Civilinės pirotechnikos priemonės",
      "definition": "specialiai civiliniams tikslams pagaminti ir teisės aktų nustatyta tvarka pažymėti gaminiai, kuriuose yra pirotechninio mišinio, skirti naudoti pramogai, žemės ūkyje, transporte, buityje ar pramonėje.",
      "source_provision": "art2"
    },
    {
      "term": "Civilinių pirotechnikos priemonių apyvarta",
      "definition": "civilinių pirotechnikos priemonių gamyba, pardavimas, importas, eksportas, gabenimas tranzitu, įvežimas, išvežimas, įsigijimas, laikymas, naudojimas, paėmimas, sunaikinimas, bandymai, saugos ekspertizė.",
      "source_provision": "art2"
    },
    {
      "term": "Civilinių pirotechnikos priemonių eksportas",
      "definition": "šių prekių išvežimas (Lietuvos Respublikoje įforminant jų negrąžinamojo eksporto muitinės procedūrą) į Europos Bendrijos muitų teritorijai nepriskirtas šalis arba teritorijas.",
      "source_provision": "art2"
    },
    {
      "term": "Civilinių pirotechnikos priemonių gamyba",
      "definition": "civilinių pirotechnikos priemonių gaminimas bei ženklinimas.",
      "source_provision": "art2"
    },
    {
      "term": "Civilinių pirotechnikos priemonių importas",
      "definition": "šių prekių įvežimas (Lietuvos Respublikoje įforminant jų išleidimo laisvai cirkuliuoti muitinės procedūrą) iš Europos Bendrijos muitų teritorijai nepriskirtų šalių arba teritorijų.",
      "source_provision": "art2"
    },
    {
      "term": "Civilinių pirotechnikos priemonių išvežimas",
      "definition": "šių prekių išvežimas iš Lietuvos Respublikos (išskyrus fizinių asmenų išvežamas civilines pirotechnikos priemones) į kitas Europos Bendrijos muitų teritorijai priskirtas šalis ar teritorijas.",
      "source_provision": "art2"
    },
    {
      "term": "Civilinių pirotechnikos priemonių įvežimas",
      "definition": "šių prekių įvežimas (įforminant jų išleidimo laisvai cirkuliuoti muitinės procedūrą Lietuvos Respublikoje) iš kitų Europos Bendrijos muitų teritorijai priskirtų šalių ar teritorijų.",
      "source_provision": "art2"
    },
    {
      "term": "Gamintojas",
      "definition": "Lietuvos Respublikoje įregistruotas juridinis asmuo ar užsienio juridinio asmens filialas, turintis Lietuvos Respublikos teisės aktų nustatyta tvarka išduotą licenciją gaminti civilines pirotechnikos priemones.",
      "source_provision": "art2"
    },
    {
      "term": "Kontroliuojantis asmuo",
      "definition": "fizinis asmuo, kuris tiesiogiai ar netiesiogiai valdo daugiau kaip 50 procentų juridinio asmens akcijų (dalių, pajų) arba kitų teisių į paskirstytino pelno dalį, arba išimtinių teisių jas įsigyti arba kuris, pats valdydamas ne mažiau kaip 10 procentų juridinio asmens akcijų (dalių, pajų) arba kitų teisių į paskirstytino pelno dalį, arba išimtinių teisių jas įsigyti, kartu su kitais asmenimis jų valdo daugiau kaip 50 procentų arba turi teisę išrinkti (paskirti) daugumą juridinio asmens valdymo organų narių ir (arba) faktiškai kontroliuoja juridinio asmens priimamus sprendimus.",
      "source_provision": "art2"
    },
    {
      "term": "Naudotojas",
      "definition": "juridinis asmuo, naudojantis civilines pirotechnikos priemones ūkinėje komercinėje veikloje, arba fizinis asmuo, naudojantis civilines pirotechnikos priemones buityje ar pramogai.",
      "source_provision": "art2"
    },
    {
      "term": "Pirotechninis mišinys",
      "definition": "medžiagos (įskaitant paraką) ar jų mišinys, be detonacijos vykstančios egzoterminės cheminės reakcijos metu sukeliantis šilumos, šviesos, ugnies, garso, dūmų, judesio ar jų derinio efektus.",
      "source_provision": "art2"
    },
    {
      "term": "Pramoginės pirotechnikos priemonės",
      "definition": "pramogai skirtos civilinės pirotechnikos priemonės, kuriose esančios medžiagos ar jų mišiniai be detonacijos vykstančios egzoterminės cheminės reakcijos metu sukelia šviesos, ugnies, garso, dūmų ar jų derinio efektus.",
      "source_provision": "art2"
    },
    {
      "term": "Techninės pirotechnikos priemonės",
      "definition": "naudoti žemės ūkyje, pramonėje, transporte arba buityje skirtos civilinės pirotechnikos priemonės, kuriose esančios medžiagos ar jų mišiniai be detonacijos vykstančios egzoterminės cheminės reakcijos metu sukelia šilumos, šviesos, ugnies, garso, dūmų, judesio ar jų derinio efektus.",
      "source_provision": "art2"
    },
    {
      "term": "Vežėjas",
      "definition": "Lietuvos Respublikos juridinis asmuo ar užsienio juridinio asmens filialas, turintis teisę įvežti į Lietuvos Respubliką civilines pirotechnikos priemones iš kitų Europos Bendrijos muitų teritorijai priskirtų šalių ar teritorijų arba teisę išvežti iš Lietuvos Respublikos civilines pirotechnikos priemones į kitas Europos Bendrijos muitų teritorijai priskirtas šalis ar teritorijas.\n\nANTRASIS SKIRSNIS\nCIVILINIŲ PIROTECHNIKOS PRIEMONIŲ SKIRSTYMAS",
      "source_provision": "art2"
    }
  ]
}
