{
  "id": "lt-law-xii-1172",
  "type": "statute",
  "title": "Lietuvos Respublikos atsiskaitymo už žemės ūkio produkciją įstatymo Nr. VIII-1422 2, 8, 9, 10, 12, 14, 15 straipsnių ir priedo pakeitimo įstatymas",
  "short_name": "XII-1172",
  "status": "in_force",
  "issued_date": "2014-09-25",
  "in_force_date": "2016-01-01",
  "url": "https://e-tar.lt/portal/lt/legalAct/15e5c8904aee11e4a8328599cac64d82/aSGJCGvaDk",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 5 dalį ir ją išdėstyti taip:\n\n„5. Pavėluoto mokėjimo palūkanų norma – 8 procentiniais punktais padidinta vėliausiai pagrindinei Europos centrinio banko refinansavimo operacijai taikoma:\n\n1) fiksuotoji palūkanų norma, jeigu vėliausia pagrindinė Europos centrinio banko refinansavimo operacija buvo vykdoma fiksuotųjų palūkanų konkurso būdu arba\n\n2) ribinė palūkanų norma, jeigu vėliausia pagrindinė Europos centrinio banko refinansavimo operacija buvo vykdoma kintamųjų palūkanų konkurso būdu.“\n\n2. Papildyti 2 straipsnį 22 dalimi:\n\n„22. Šiame įstatyme vartojamos sąvokos „kredito pervedimas“ ir „tiesioginis debetas“ suprantamos taip, kaip jos apibrėžtos Lietuvos Respublikos mokėjimų įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "Pripažinti netekusia galios 8 straipsnio 5 dalį."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Atsiskaitymo už žemės ūkio produkciją tvarka\n\n1. Už žemės ūkio produkciją atsiskaitoma šalių susitarimu mokėjimo nurodymais atlikti kredito pervedimus ir tiesioginį debetą, naudojant vekselius, įskaitymo būdu, kitomis teisės aktuose nustatytomis mokėjimo priemonėmis ir grynaisiais pinigais, nepažeidžiant šio įstatymo ir kitų teisės aktų reikalavimų. Mokėjimo nurodymuose atlikti kredito pervedimus ir tiesioginį debetą būtina nurodyti žemės ūkio produkcijos rūšį, jos patiekimo datą ir žemės ūkio produkcijos pirkimo–pardavimo sutartyje numatytą atsiskaitymo terminą.\n\n2. Mokėjimo nurodymai atlikti kredito pervedimus ir tiesioginį debetą mokėjimo paslaugų teikėjams privalo būti pateikti iki žemės ūkio produkcijos pirkimo–pardavimo sutartyje numatyto atsiskaitymo termino pabaigos likus tiek laiko, kiek pagal Lietuvos Respublikos mokėjimų įstatyme nustatytus terminus užtruks tų lėšų pervedimas.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Atsiskaitymo už patiektą žemės ūkio produkciją eiliškumas\n\nJeigu visiems žemės ūkio produkcijos pardavėjo pareikštiems reikalavimams patenkinti vienu metu nepakanka lėšų žemės ūkio produkcijos pirkėjo sąskaitoje, žemės ūkio produkcijos pirkėjas privalo nurodyti mokėjimo paslaugų teikėjui už patiektą žemės ūkio produkciją mokėtinas pinigų sumas nurašyti iš jo sąskaitos pagal mokėjimo paslaugų teikėjui pateiktus mokėjimo dokumentus dėl atsiskaitymo už žemės ūkio produkciją ta pačia eile, kaip nurodyta Civilinio kodekso 6.9301 straipsnio 1 dalies 3 punkte.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "1. Pakeisti 12 straipsnio 2 dalį ir ją išdėstyti taip:\n\n„2. Pavėluoto mokėjimo palūkanos skaičiuojamos už kiekvieną sumokėti pradelstą dieną nuo nesumokėtos žemės ūkio produkcijos pardavėjui už patiektą žemės ūkio produkciją mokėtinos pinigų sumos pasibaigus įstatyme ir (arba) Vyriausybės nutarime arba žemės ūkio produkcijos pirkimo–pardavimo sutartyje nustatytam atsiskaitymo terminui ir mokamos žemės ūkio produkcijos pardavėjui iki galutinio atsiskaitymo su juo dienos. Atsiskaitant už žemės ūkio produkciją dalimis, pavėluoto mokėjimo palūkanos apskaičiuojamos nuo nesumokėtos pinigų sumos ir nurodomos mokėjimo nurodyme arba grynųjų pinigų mokėjimui įforminti skirtuose dokumentuose. Šiuose dokumentuose taip pat pažymima, kad už žemės ūkio produkciją atsiskaitoma dalimis.“\n\n2. Pakeisti 12 straipsnio 4 dalį ir ją išdėstyti taip:\n\n„4. Žemės ūkio produkcijos pardavėjas, pagal šio įstatymo 11 straipsnį turintis teisę į pavėluoto mokėjimo palūkanas, taip pat turi teisę be atskiro įspėjimo gauti iš žemės ūkio produkcijos pirkėjo 40 eurų išieškojimo išlaidoms kompensuoti.“\n\n3. Pakeisti 12 straipsnio 6 dalį ir ją išdėstyti taip:\n\n„6. Pavėluoto mokėjimo palūkanas ir išieškojimo išlaidų kompensavimo sumą, nurodytą šio straipsnio 4 dalyje, mokėjimo nurodyme įrašo jį pateikiantis ūkio subjektas.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "Pakeisti 14 straipsnio 2 dalį ir ją išdėstyti taip:\n\n„2. Valstybinės mokesčių inspekcijos prie Lietuvos Respublikos finansų ministerijos nustatyta tvarka informaciją apie atsiskaitymo už žemės ūkio produkciją būklę teritorinėms valstybinėms mokesčių inspekcijoms kas mėnesį privalo teikti žemės ūkio produkcijos, kuriai Vyriausybė nustato atsiskaitymo terminus, pirkėjai:\n\n1) prekybos įmonės, kurių pajamos per paskutinius ataskaitinius metus yra 2,9 milijono eurų arba daugiau;\n\n2) žemės ūkio produktų perdirbimo įmonės, kiti ūkio ir viešieji subjektai, superkantys žemės ūkio produktus apdoroti, apdirbti, perdirbti, naudoti savo ūkio reikmėms ar maitinimo poreikiams tenkinti ir (arba) parduoti ir kurių pajamos per paskutinius ataskaitinius metus yra 0,87 milijono eurų arba daugiau.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnio 1 dalį ir ją išdėstyti taip:\n\n„1. Žemės ūkio produkcijos pirkėjai ir pardavėjai, pažeidę šio įstatymo reikalavimus, atsako Lietuvos Respublikos įstatymų nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo priedo pakeitimas",
      "content": "Papildyti Įstatymo priedą 2 punktu:\n\n„2. 2012 m. kovo 14 d. Europos Parlamento ir Tarybos reglamentas (ES) Nr. 260/2012, kuriuo nustatomi kredito pervedimų ir tiesioginio debeto operacijų eurais techniniai ir komerciniai reikalavimai ir iš dalies keičiamas Reglamentas (EB) Nr. 924/2009 (OL 2012 L 94, p. 22).“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 1 straipsnio 1 dalį, 4 straipsnį, 5 straipsnio 2 dalį, 6 straipsnį ir 9 straipsnio 3 dalį, įsigalioja 2016 m. sausio 1 d.\n\n2. Šio įstatymo 1 straipsnio 1 dalis, 5 straipsnio 2 dalis ir 6 straipsnis įsigalioja  2015 m. sausio 1 d.\n\n3. Žemės ūkio produkcijos pirkimo–pardavimo sutartys, pagal kurias už žemės ūkio produkciją atsiskaitoma mokėjimo nurodymu atlikti debeto pervedimus, gali būti sudaromos terminui, trunkančiam ne ilgiau kaip vienus metus po euro įvedimo Lietuvos Respublikoje dienos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
