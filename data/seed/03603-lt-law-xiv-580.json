{
  "id": "lt-law-xiv-580",
  "type": "statute",
  "title": "Lietuvos Respublikos azartinių lošimų įstatymo Nr. IX-325 5, 8, 8-1, 9, 13, 21 straipsnių pakeitimo ir Įstatymo papildymo 24-1 straipsniu įstatymas",
  "short_name": "XIV-580",
  "status": "in_force",
  "issued_date": "2021-10-14",
  "in_force_date": "2022-07-01",
  "url": "https://e-tar.lt/portal/lt/legalAct/8e48554031a611ec992fe4cdfceb5666/YbgyEEegEf",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Papildyti 5 straipsnio 1 dalį 6 punktu:\n\n„6) nuotolinius lošimus.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "Pripažinti netekusia galios 8 straipsnio 2 dalį."
    },
    {
      "provision_ref": "art3",
      "section": "3",
      "title": "3 straipsnis. 81 straipsnio pakeitimas",
      "content": "Pakeisti 81 straipsnį ir jį išdėstyti taip:\n\n„81 straipsnis. Nuotolinius lošimus organizuojantys subjektai\n\nOrganizuoti nuotolinius stalo lošimus, nuotolinius lošimus automatu, nuotolines lažybas ar nuotolinį totalizatorių, įskaitant ir nuotolinį žirgų totalizatorių, nuotolinius bingo lošimus turi teisę bendrovės, šiame įstatyme nustatyta tvarka gavusios šio įstatymo 5 straipsnio 1 dalies 6 punkte nurodytą licenciją, šio įstatymo 21 straipsnyje nustatyta tvarka gavusios leidimą organizuoti nuotolinius lošimus ir kai Priežiūros tarnyba patvirtina atitinkamo nuotolinio lošimo organizavimo reglamentą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Lošimų organizavimo vietos\n\nAutomatų ar bingo salonai, lošimo namai (kazino), lažybų ir totalizatoriaus punktai, įskaitant žirgų totalizatoriaus punktus, steigiami savivaldybių tarybų sutikimu.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio pakeitimas",
      "content": "1. Papildyti 13 straipsnį 21 dalimi:\n\n„21. Bendrovės, organizuojančios nuotolinius stalo lošimus ir (ar) nuotolinius lošimus A kategorijos automatais, apmokėtas ir įstatuose nurodytas įstatinis kapitalas turi būti ne mažesnis kaip 1 158 000 eurų.“\n\n2. Papildyti 13 straipsnį 22 dalimi:\n\n„22. Bendrovės, organizuojančios nuotolines lažybas, nuotolinį totalizatorių, nuotolinius lošimus B kategorijos automatais, nuotolinį bingo lošimą, apmokėtas ir įstatuose nurodytas įstatinis kapitalas turi būti ne mažesnis kaip 289 000 eurų.“\n\n3. Papildyti 13 straipsnį 23 dalimi:\n\n„23. Bendrovės, organizuojančios nuotolinį žirgų totalizatorių, apmokėtas ir įstatuose nurodytas įstatinis kapitalas turi būti ne mažesnis kaip 144 000 eurų.“\n\n4. Pakeisti 13 straipsnio 4 dalį ir ją išdėstyti taip:\n\n„4. Šio straipsnio 1, 2, 21, 22, 23 ir 3 dalyse išvardytų bendrovių dokumentų licencijai gauti pateikimo metu nuosavas kapitalas turi atitikti Akcinių bendrovių įstatymo 38 straipsnio 3 dalyje nustatytus reikalavimus.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnio pakeitimas",
      "content": "Pakeisti 21 straipsnio 9 dalį ir ją išdėstyti taip:\n\n„9. Leidimas atidaryti automatų ar bingo saloną, lošimo namus (kazino) arba organizuoti nuotolinius lošimus išduodamas sumokėjus nustatyto dydžio valstybės rinkliavą.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 241 straipsniu",
      "content": "Papildyti Įstatymą 241 straipsniu:\n\n„241 straipsnis. Leidimų ir savivaldybės tarybos sutikimo galiojimas\n\n1. Leidimai atidaryti automatų ar bingo salonus, lošimo namus (kazino), leidimai steigti lažybų ir totalizatoriaus punktus, įskaitant žirgų totalizatoriaus punktus, galioja 5 metus nuo Priežiūros tarnybos sprendimo išduoti leidimą priėmimo dienos. Leidimo galiojimo terminą Priežiūros tarnyba gali pratęsti neribotą kartų skaičių ir kiekvieną kartą 5 metų terminui, išskyrus atvejus, kai bendrovė pageidauja gauti leidimą trumpesniam negu 5 metų terminui.\n\n2. Priežiūros tarnybos sprendimai dėl šio straipsnio 1 dalyje nurodytų leidimų išdavimo ar jų galiojimo termino pratęsimo gali būti priimami tik bendrovei gavus savivaldybės, kurios teritorijoje ketinama atidaryti ar steigti lošimų organizavimo vietą ar ketinama tęsti lošimų organizavimo veiklą lošimų organizavimo vietoje, tarybos sutikimą. Savivaldybės tarybos sutikimas turi būti išduotas ne anksčiau kaip prieš 2 mėnesius iki prašymo išduoti šio straipsnio 1 dalyje nurodytą leidimą ar pratęsti leidimo galiojimo terminą pateikimo Priežiūros tarnybai dienos. Savivaldybės taryba, nagrinėdama bendrovės prašymą išduoti sutikimą atidaryti ar steigti lošimų organizavimo vietą ar tęsti lošimų organizavimo veiklą lošimų organizavimo vietoje, vadovaujasi konkrečios lošimų organizavimo vietos poveikio viešajai tvarkai, švietimui, kultūrai, visuomenės sveikatai, gyvenamajai aplinkai ir kriminogeninei situacijai vertinimo kriterijais. Lošimų organizavimo vietos poveikio viešajai tvarkai, švietimui, kultūrai, visuomenės sveikatai, gyvenamajai aplinkai ir kriminogeninei situacijai konkrečius vertinimo kriterijus ir prašymų nagrinėjimo tvarką nustato savivaldybių tarybos.\n\n3. Bendrovė, pageidaujanti pratęsti leidimo galiojimo terminą, ne anksčiau kaip prieš 30 darbo dienų ir ne vėliau kaip prieš 10 darbo dienų iki leidimo galiojimo termino pabaigos privalo Priežiūros tarnybai pateikti prašymą, kuriame nurodomas lošimo organizavimo vietos, kurioje pageidauja tęsti lošimų veiklos organizavimą, adresas ir savivaldybės tarybos sutikimas dėl bendrovės lošimų organizavimo veiklos pratęsimo prašyme nurodytoje vietoje.\n\n4. Priežiūros tarnyba ne vėliau kaip per 9 darbo dienas nuo prašymo pratęsti leidimo galiojimo terminą gavimo dienos išnagrinėjusi bendrovės prašymą priima sprendimą pratęsti leidimo galiojimo terminą arba sprendimą atsisakyti pratęsti leidimo galiojimo terminą ir ne vėliau kaip per vieną darbo dieną po sprendimo priėmimo bendrovei praneša apie priimtą sprendimą.\n\n5. Sprendimas atsisakyti išduoti leidimą priimamas, jeigu bendrovė su prašymu nepateikia savivaldybės tarybos sutikimo dėl lošimų organizavimo prašyme nurodytoje vietoje. Sprendimas  atsisakyti pratęsti leidimo galiojimo terminą priimamas, jeigu bendrovė su prašymu nepateikia atnaujinto savivaldybės tarybos sutikimo dėl lošimų organizavimo prašyme nurodytoje vietoje.\n\n6. Leidimai organizuoti nuotolinius lošimus galioja neterminuotai.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 5 dalį, įsigalioja 2022 m. liepos 1 d.\n\n2. Leidimai atidaryti automatų ar bingo salonus, lošimo namus (kazino), steigti lažybų ir totalizatoriaus punktus, įskaitant žirgų totalizatoriaus punktus, organizuoti nuotolinius lošimus, išduoti iki šio įstatymo įsigaliojimo, galioja iki 2027 m. liepos 1 d.\n\n3. Bendrovės, siekiančios tęsti lošimų organizavimo veiklą iki šio įstatymo įsigaliojimo išduotuose leidimuose atidaryti automatų ar bingo salonus, lošimo namus (kazino), steigti lažybų ir totalizatoriaus punktus, įskaitant žirgų totalizatoriaus punktus, nurodytose lošimų organizavimo vietose po 2027 m. liepos 1 d., ne vėliau kaip iki 2027 m. balandžio 1 d. pateikia Priežiūros tarnybai prašymą pratęsti leidimo galiojimo terminą, kuriame nurodomas lošimo organizavimo vietos adresas ir savivaldybės tarybos sutikimas tęsti lošimų veiklą šioje vietoje.\n\n4. Bendrovės, kurioms leidimas organizuoti nuotolinius lošimus išduotas iki šio įstatymo įsigaliojimo ir kurios siekia tęsti nuotolinių lošimų organizavimo veiklą po 2027 m. liepos 1 d., ne vėliau kaip iki 2027 m. balandžio 1 d. pateikia Priežiūros tarnybai prašymą išduoti licenciją organizuoti nuotolinius lošimus ir dokumentus ar duomenis, patvirtinančius, kad bendrovė atitinka Azartinių lošimų įstatymo 13 straipsnio 21, 22 ir 23 dalių nuostatas. Šio įstatymo nustatyta tvarka išdavus licenciją organizuoti nuotolinius lošimus, netenka galios iki šio įstatymo įsigaliojimo išduotas leidimas organizuoti nuotolinius lošimus.\n\n5. Lietuvos Respublikos Vyriausybė, Lošimų priežiūros tarnybos prie Lietuvos Respublikos finansų ministerijos direktorius ir savivaldybių tarybos iki 2022 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
