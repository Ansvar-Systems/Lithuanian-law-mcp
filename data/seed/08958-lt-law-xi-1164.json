{
  "id": "lt-law-xi-1164",
  "type": "statute",
  "title": "Lietuvos Respublikos savivaldybių biudžetų pajamų nustatymo metodikos įstatymo 5, 10 ir 13 straipsnių pakeitimo įstatymas",
  "short_name": "XI-1164",
  "status": "in_force",
  "issued_date": "2010-11-23",
  "in_force_date": "2010-12-11",
  "url": "https://e-tar.lt/portal/lt/legalAct/TAR.764EBB0F2237",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 2 dalies pakeitimas",
      "content": "Pakeisti 5 straipsnio 2 dalį ir ją išdėstyti taip:\n\n„2. Valstybės biudžeto specialios tikslinės dotacijos savivaldybių biudžetams skiriamos:\n\n1) valstybinėms (valstybės perduotoms savivaldybėms) funkcijoms atlikti – pagal nustatytą šioms funkcijoms atlikti lėšų apskaičiavimo metodiką;\n\n2) mokinio krepšeliui finansuoti vykdant Vietos savivaldos įstatymo 6 straipsnio 8 punkte nustatytą savarankiškąją savivaldybių funkciją ir Vietos savivaldos įstatymo 7 straipsnio 7 punkte nustatytą valstybinę (valstybės perduotą savivaldybėms) funkciją – pagal Vyriausybės ar jos įgaliotos institucijos nustatytą tvarką;\n\n3) Seimo, Vyriausybės patvirtintoms programoms ar priimtiems sprendimams vykdyti.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžių „savarankiškajai vaikų, jaunimo ir suaugusiųjų bendrojo lavinimo organizavimo savivaldybių funkcijai“ įrašyti žodžius „mokinio krepšeliui“ ir šią dalį išdėstyti taip:\n\n„2. Patvirtintas valstybės biudžeto dotacijų sumas, nurodytas šio straipsnio 1 dalyje, išskyrus specialią tikslinę dotaciją valstybės investicijų programoje numatytiems projektams ir mokinio krepšeliui finansuoti, Finansų ministerija perveda kas ketvirtį lygiomis dalimis, jei atitinkamų metų valstybės biudžeto ir savivaldybių biudžetų finansinių rodiklių patvirtinimo įstatymas nenustato kitaip. Speciali tikslinė dotacija valstybės investicijų programoje numatytiems projektams finansuoti pervedama atsižvelgiant į faktiškai atliktus darbus, nurodytus Finansų ministerijai savivaldybių teikiamose paraiškose, o speciali tikslinė dotacija mokinio krepšeliui finansuoti pervedama atsižvelgiant į lėšų poreikį švietimo įstaigų darbuotojams – pedagogams darbo užmokesčiui už kasmetines atostogas mokėti.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 1 dalies pakeitimas",
      "content": "13 straipsnio 1 dalyje išbraukti žodžius „pagal šio Įstatymo 12 straipsnio 2 dalį“ ir šią dalį išdėstyti taip:\n\n„1. Jeigu biudžetiniais metais pagal savivaldybės metinio biudžeto vykdymo ataskaitų rinkinio duomenis pajamų (be dotacijų iš valstybės biudžeto) gauta mažiau, negu buvo prognozuota gauti skaičiuojant tų metų savivaldybių biudžetų finansinius rodiklius, ir į jas yra įskaitomos valstybės biudžetui grąžinamos bendrosios dotacijos kompensacijos, biudžetiniams metams pasibaigus šios negautos pajamos gali būti kompensuojamos. Skaičiuojant šių negautų pajamų sumą, savivaldybių gautos pajamos didinamos skaičiuotinomis įmokomis, kurių negauta dėl savivaldybės tarybos sprendimais suteiktų mokesčių lengvatų. Skaičiuojant šių negautų pajamų sumą už 2008 metus, savivaldybių biudžetų gautos pajamos mažinamos 2008 biudžetinių metų pajamomis iš vietinių rinkliavų už komunalinių atliekų surinkimą iš atliekų turėtojų ir už atliekų tvarkymą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo taikymas",
      "content": "Šio įstatymo nuostatos taikomos rengiant 2011 metų ir vėlesnių metų valstybės biudžeto ir savivaldybių biudžetų finansinių rodiklių patvirtinimo įstatymo projektus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
