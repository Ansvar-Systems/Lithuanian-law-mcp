{
  "id": "lt-law-ix-566",
  "type": "statute",
  "title": "Lietuvos Respublikos savivaldybių biudžetų pajamų nustatymo metodikos įstatymo pakeitimo įstatymas",
  "short_name": "IX-566",
  "status": "in_force",
  "issued_date": "2001-10-23",
  "in_force_date": "2001-11-09",
  "url": "https://e-tar.lt/portal/lt/legalAct/TAR.3CB6C63497C9",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos savivaldybių biudžetų pajamų nustatymo metodikos įstatymo nauja redakcija",
      "content": "Pakeisti Lietuvos Respublikos savivaldybių biudžetų pajamų nustatymo metodikos įstatymą ir jį išdėstyti taip:\n\n„LIETUVOS RESPUBLIKOS\nSAVIVALDYBIŲ BIUDŽETŲ PAJAMŲ NUSTATYMO METODIKOS\nĮ S T A T Y M A S\n\nPIRMASIS SKIRSNIS\nBENDROSIOS NUOSTATOS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis Įstatymas nustato savivaldybių biudžetų pajamų šaltinius ir savivaldybių biudžetams skiriamų valstybės biudžeto dotacijų bei lėšų apskaičiavimo, tvirtinimo ir pervedimo tvarką.\n\nANTRASIS SKIRSNIS\nSAVIVALDYBIŲ BIUDŽETŲ PAJAMOS"
    },
    {
      "provision_ref": "art2",
      "section": "2",
      "title": "2 straipsnis. Savivaldybių biudžetų pajamos",
      "content": "1. Savivaldybių biudžetų pajamas sudaro:\n\n1) mokestinės pajamos;\n\n2) nemokestinės pajamos;\n\n3) valstybės biudžeto dotacijos.\n\n2. Šio straipsnio 1 dalyje nurodytos pajamos savivaldybių biudžetams priskiriamos vadovaujantis Biudžeto sandaros įstatymu."
    },
    {
      "provision_ref": "art3",
      "section": "3",
      "title": "3 straipsnis. Mokestinių ir nemokestinių pajamų pervedimas į savivaldybės biudžetą",
      "content": "Valstybinės mokesčių inspekcijos prie Finansų ministerijos teritorinė valstybinė mokesčių inspekcija – vietos mokesčių administratorius į savivaldybės biudžetą perveda:\n\n1) savivaldybės biudžetui priskirtas mokestines pajamas;\n\n2) šio Įstatymo priedėlyje nurodytą fizinių asmenų pajamų mokesčio dalį (procentais), iš apskaičiuotos fizinių asmenų pajamų mokesčio sumos atskaitęs atitinkamų metų valstybės biudžeto ir savivaldybių biudžetų finansinių rodiklių patvirtinimo įstatymu patvirtintas šio mokesčio į Privalomojo sveikatos draudimo fondo biudžetą ir į valstybės biudžetą dalis (procentais). Likusi fizinių asmenų pajamų mokesčio dalis pervedama į Valstybės iždo sąskaitą;\n\n3) nemokestines pajamas, kurias savivaldybės biudžetui pagal įstatymus sumoka fiziniai ir juridiniai asmenys."
    },
    {
      "provision_ref": "art4",
      "section": "4",
      "title": "4 straipsnis. Valstybės biudžeto dotacijos savivaldybių biudžetams",
      "content": "Savivaldybės gauna valstybės biudžeto dotacijų. Jų apskaičiavimo, tvirtinimo ir pervedimo tvarką nustato šis Įstatymas.\n\nTREČIASIS SKIRSNIS\nSAVIVALDYBIŲ BIUDŽETAMS SKIRIAMŲ VALSTYBĖS BIUDŽETO DOTACIJŲ IR LĖŠŲ NUSTATYMO TVARKA"
    },
    {
      "provision_ref": "art5",
      "section": "5",
      "title": "5 straipsnis. Valstybės biudžeto dotacijos ir jų dydžio nustatymas",
      "content": "1. Valstybės biudžeto bendroji dotacija (BD) savivaldybių biudžetams skiriama:\n\n1) savivaldybių fizinių asmenų pajamų mokesčiui išlyginti (BD1), kai prognozuojama, kad Valstybės iždo sąskaitoje trūks šiam tikslui lėšų, apskaičiuotų pagal šio Įstatymo 6 ir 7 straipsnius (kai åL1i > åPi , tai BD1 = åL1i – åPi ; kai åL1i <= åPi , tai BD1 = 0);\n\n2) savivaldybių išlaidų struktūrų skirtumams, kuriuos lemia nuo savivaldybių veiklos nepriklausantys objektyvūs veiksniai, išlyginti (BD2), kai prognozuojama, kad Valstybės iždo sąskaitoje šiam tikslui trūks lėšų, apskaičiuotų pagal šio Įstatymo 6 ir 8 straipsnius (kai L2 = 0, tai BD2 = 0,1 BD1).\n\n2. Valstybės biudžeto specialios tikslinės dotacijos savivaldybių biudžetams skiriamos:\n\n1) valstybinėms (perduotoms savivaldybėms) funkcijoms atlikti – pagal nustatytą šioms funkcijoms atlikti lėšų apskaičiavimo metodiką;\n\n2) priskirtajai (ribotai savarankiškai) savivaldybių funkcijai (vaikų, jaunimo ir suaugusiųjų bendrajam lavinimui organizuoti) – pagal nustatytą šiai funkcijai atlikti lėšų apskaičiavimo metodiką;\n\n3) Seimo, Vyriausybės patvirtintoms programoms vykdyti.\n\n3. Valstybės biudžeto bendrosios dotacijos kompensacijos (BDK) savivaldybių biudžetams skiriamos dėl Seimo ar Vyriausybės priimtų sprendimų atsirandantiems savivaldybių biudžetų pajamų ir išlaidų pokyčiams kompensuoti.\n\n4. Dotacijų dydžiai savivaldybėms tvirtinami atitinkamų biudžetinių metų valstybės biudžeto ir savivaldybių biudžetų finansinių rodiklių patvirtinimo įstatymu."
    },
    {
      "provision_ref": "art6",
      "section": "6",
      "title": "6 straipsnis. Lėšų, skiriamų savivaldybių fizinių asmenų pajamų mokesčiui ir išlaidų struktūrų skirtumams išlyginti, dydis",
      "content": "Lėšas (L), skiriamas savivaldybių fizinių asmenų pajamų mokesčiui ir išlaidų struktūrų skirtumams, kuriuos lemia nuo savivaldybių veiklos nepriklausantys objektyvūs veiksniai, išlyginti, sudaro likusi apskaičiuota atskirų savivaldybių fizinių asmenų pajamų mokesčio dalis Pi (procentais), kurią Valstybinės mokesčių inspekcijos prie Finansų ministerijos teritorinės valstybinės mokesčių inspekcijos – vietos mokesčių administratoriai perveda į Valstybės iždo sąskaitą (3 straipsnio 2 punktas, (L =åPi)."
    },
    {
      "provision_ref": "art7",
      "section": "7",
      "title": "7 straipsnis. Lėšų, skiriamų savivaldybių fizinių asmenų pajamų mokesčiui išlyginti, paskirstymas",
      "content": "1. Iš lėšų (L), skiriamų savivaldybių fizinių asmenų pajamų mokesčiui ir išlaidų struktūrų skirtumams išlyginti, dalies savivaldybių fizinių asmenų pajamų mokesčiui išlyginti (L1) remiamos tos savivaldybės, kurių faktinės praėjusio mėnesio pajamos iš fizinių asmenų pajamų mokesčio vienam savivaldybės gyventojui yra mažesnės už faktines praėjusio mėnesio visų savivaldybių vidutines pajamas iš fizinių asmenų pajamų mokesčio vienam gyventojui.\n\n2. Remiama savivaldybė gauna nustatytą vienodą dalį (h) skirtumo, susidarančio tarp faktinių praėjusio mėnesio visų savivaldybių vidutinių pajamų iš fizinių asmenų pajamų mokesčio vienam gyventojui (xf) ir faktinių praėjusio mėnesio pajamų iš fizinių asmenų pajamų mokesčio vienam savivaldybės gyventojui (xif), pagal formulę L1i = Gi · h · (xf - xif ) – (BD1i /12), čia:\n\n1) L1i – i-ajai savivaldybei skiriama lėšų dalis fizinių asmenų pajamų mokesčiui išlyginti;\n\n2) Gi – i-osios savivaldybės gyventojų skaičius;\n\n3) xf – faktinės praėjusio mėnesio visų savivaldybių vidutinės pajamos iš fizinių asmenų pajamų mokesčio vienam gyventojui;\n\n4) xif – faktinės praėjusio mėnesio i-osios savivaldybės pajamos iš fizinių asmenų pajamų mokesčio vienam savivaldybės gyventojui;\n\n5) BD1i – i-ajai savivaldybei skiriama valstybės biudžeto bendrosios dotacijos dalis fizinių asmenų pajamų mokesčiui išlyginti;\n\n6) h – 0,9 – išlyginimo koeficientas, nuo kurio priklauso kiekvienos savivaldybės gaunamų lėšų fizinių asmenų pajamų mokesčiui išlyginti dalis.\n\n3. Kai Valstybės iždo sąskaitoje pritrūksta lėšų fizinių asmenų pajamų mokesčiui išlyginti, apskaičiuota trūkstama suma pervedama kiekvienai savivaldybei iš kito mėnesio įplaukų Valstybės iždo sąskaitoje. Jei pajamos iš fizinių asmenų pajamų mokesčio apskaičiuotos pagal šio straipsnio 2 dalies formulę, liktų neišlygintos, trūkstama suma dengiama iš valstybės biudžeto.\n\n4. Valstybės biudžeto bendrosios dotacijos dalis (BD1), skiriama savivaldybei ateinančių biudžetinių metų fizinių asmenų pajamų mokesčiui išlyginti, apskaičiuojama pagal formulę BD1i= BD1 · [Gi · h · (xf - xif )] / åGi · h · (xf - xif ), čia:\n\n1) BD1i – i-ajai savivaldybei skiriama valstybės biudžeto bendrosios dotacijos dalis fizinių asmenų pajamų mokesčiui išlyginti;\n\n2) BD1 – valstybės biudžeto bendrosios dotacijos dalis fizinių asmenų pajamų mokesčiui išlyginti;\n\n3) xf – faktinės (arba numatomos faktiškai gauti) biudžetinių metų visų savivaldybių vidutinės pajamos iš fizinių asmenų pajamų mokesčio vienam gyventojui;\n\n4) xif – faktinės (arba numatomos faktiškai gauti) biudžetinių metų i-osios savivaldybės vidutinės pajamos iš fizinių asmenų pajamų mokesčio vienam savivaldybės gyventojui.\n\n5. Faktinės pajamos iš fizinių asmenų pajamų mokesčio vienam savivaldybės gyventojui ir visų savivaldybių gyventojams apskaičiuojamos pagal nustatytos Mokesčių ir kitų įmokų į biudžetus apyskaitos duomenis."
    },
    {
      "provision_ref": "art8",
      "section": "8",
      "title": "8 straipsnis. Lėšų, skiriamų savivaldybių išlaidų struktūrų skirtumams išlyginti, dydžio nustatymas ir paskirstymas savivaldybėms",
      "content": "1. Lėšų, skiriamų savivaldybių išlaidų struktūrų skirtumams, kuriuos lemia nuo savivaldybių veiklos nepriklausantys veiksniai, išlyginti, dydis apskaičiuojamas pagal formulę L2 = L – L1.\n\n2. Lėšos savivaldybių išlaidų struktūrų skirtumams išlyginti (L2) skiriamos savivaldybei atsižvelgiant į jai tenkančią visų savivaldybių demografinių, socialinių ir kitų rodiklių, kurie turi įtakos objektyviems savivaldybių išlaidų struktūrų skirtumų pasikeitimams, dalį bei šių rodiklių svarbą.\n\n3. Savivaldybių išlaidų struktūrų skirtumams išlyginti skiriamos lėšos apskaičiuojamos pagal formulę , čia:\n\n1) L2i – i-ajai savivaldybei skiriama lėšų dalis išlaidų struktūrų skirtumams išlyginti;\n\n2) Kn – koeficientas, nurodantis n-ojo demografinio, socialinio ar kito rodiklio įtaką visų savivaldybių išlaidų struktūrai ;\n\n3) Eni – i-ajai savivaldybei tenkanti visų savivaldybių n-ojo demografinio, socialinio ar kito rodiklio dalis, apskaičiuota pagal formulę , čia Rni – i-osios savivaldybės n-ojo rodiklio reikšmė. Skaičiuojant Eni, imama Rni tik tų savivaldybių, kurių fizinių asmenų pajamų mokesčio dalis, patvirtinta šio Įstatymo priedėlyje, yra 100 procentų.\n\n4. Valstybės biudžeto bendrosios dotacijos dalis (BD2i), skiriama savivaldybei išlaidų struktūrų skirtumams išlyginti, apskaičiuojama pagal formulę , čia:\n\n1) BD2i – i-ajai savivaldybei skiriama valstybės biudžeto bendrosios dotacijos dalis išlaidų struktūrų skirtumams išlyginti;\n\n2) Kn – koeficientas, nurodantis n-ojo demografinio, socialinio ar kito rodiklio įtaką visų savivaldybių išlaidų struktūrai ;\n\n3) Eni – i-ajai savivaldybei tenkanti visų savivaldybių n-ojo demografinio, socialinio ar kito rodiklio dalis, apskaičiuojama pagal formulę , čia Rni – i-osios savivaldybės n-ojo rodiklio reikšmė. Skaičiuojant Eni, imama Rni tik tų savivaldybių, kurių fizinių asmenų pajamų mokesčio dalis, patvirtinta šio Įstatymo priedėlyje, yra 100 procentų.\n\nKETVIRTASIS SKIRSNIS\nRODIKLIŲ TVIRTINIMAS, DERINIMAS, DOTACIJŲ IR LĖŠŲ PERVEDIMAS"
    },
    {
      "provision_ref": "art9",
      "section": "9",
      "title": "9 straipsnis. Savivaldybių biudžetų pajamų dydį ir išlyginimą lemiantys rodikliai",
      "content": "1. Savivaldybių biudžetų pajamų dydį ir išlyginimą lemiantys rodikliai yra išlyginimo koeficientas h, nuo kurio priklauso kiekvienos savivaldybės gaunamų lėšų fizinių asmenų pajamų mokesčiui išlyginti dalis; kiekvienos savivaldybės biudžetui skiriama fizinių asmenų pajamų mokesčio dalis (procentais), patvirtinta šio Įstatymo priedėlyje; taip pat šie demografiniai, socialiniai ir kiti rodikliai bei jų koeficientai, nurodantys šių rodiklių įtaką savivaldybių išlaidų struktūrų skirtumų pasikeitimui:\n\n1) rodiklis R1 – vietinių kelių ir gatvių ilgis, kurio koeficientas K1 lygus 0,13;\n\n2) rodiklis R2 – savivaldybės teritorijos plotas, kurio koeficientas K2 lygus 0,17;\n\n3) rodiklis R3 – pensinio amžiaus gyventojų skaičius, kurio koeficientas K3 lygus 0,13;\n\n4) rodiklis R4 – vaikų nuo 7 iki 17 metų skaičius, kurio koeficientas K4 lygus 0,11;\n\n5) rodiklis R5 – vaikų nuo 0 iki 6 metų skaičius, kurio koeficientas K5 lygus 0,25;\n\n6) rodiklis R6 – savivaldybei priklausančių (iš savivaldybės biudžeto finansuojamų) švietimo įstaigų patalpų naudingas plotas, kurio koeficientas K6 lygus 0,13;\n\n7) rodiklis R7 – savivaldybės teritorijos užstatytas plotas, kurio koeficientas K7 lygus 0,04;\n\n8) rodiklis R8 – kurorto statusą turinčių savivaldybių gyventojų tankumui priešingas rodiklis, kurio koeficientas K8 lygus 0,04.\n\n2. Savivaldybės gyventojų skaičius, demografinių, socialinių ir kitų rodiklių, nurodytų šio straipsnio 1 dalyje, duomenys, kuriais vadovaujantis išlyginami ateinančių biudžetinių metų savivaldybių fizinių asmenų pajamų mokestis ir išlaidų struktūrų skirtumai, imami tokie, kokie buvo paskelbti praėjusių biudžetinių metų oficialių statistinių leidinių duomenų bazėse."
    },
    {
      "provision_ref": "art10",
      "section": "10",
      "title": "10 straipsnis. Finansinių rodiklių tvirtinimas bei lėšų pervedimas",
      "content": "1. Vyriausybė, su Lietuvos savivaldybių asociacija apsvarsčiusi, kasmet teikia Seimui tvirtinti šiuos metų rodiklius:\n\n1) fizinių asmenų pajamų mokesčio dalį (į kurią neįskaitytos Privalomojo sveikatos draudimo fondo biudžetui ir valstybės biudžetui skiriamos dalys), tenkančią visų savivaldybių biudžetams. Jos dydis koreguojamas, atsižvelgiant į einamųjų ar ateinančių biudžetinių metų Seimo ir Vyriausybės sprendimų nulemtus savivaldybių išlaidų ar pajamų pokyčius;\n\n2) valstybės biudžeto bendrosios dotacijos (jeigu ji numatoma) dalį, skiriamą kiekvienai savivaldybei fizinių asmenų pajamų mokesčiui išlyginti;\n\n3) valstybės biudžeto bendrosios dotacijos (jeigu ji numatoma) dalį, skiriamą kiekvienai savivaldybei išlaidų struktūrų skirtumams išlyginti;\n\n4) valstybės biudžeto specialias tikslines dotacijas, skiriamas kiekvienai savivaldybei;\n\n5) valstybės biudžeto bendrosios dotacijos (jeigu ji numatoma) kompensacijų sumas, skiriamas kiekvienai savivaldybei.\n\n2. Patvirtintas valstybės biudžeto dotacijų sumas, nurodytas šio straipsnio 1 dalyje, Finansų ministerija savivaldybėms perveda kas ketvirtį lygiomis dalimis.\n\n3. Faktiškai gautas į Valstybės iždo sąskaitą lėšas, nurodytas 6 straipsnyje, Finansų ministerija apskaičiuoja pagal 7 ir 8 straipsniuose pateiktas formules ir ne rečiau kaip keturis kartus per mėnesį skiria savivaldybėms.\n\n4. Jeigu Seimas ar Vyriausybė biudžetiniais metais priima ar ateinančiais biudžetiniais metais numato priimti sprendimus, dėl kurių keičiasi savivaldybių biudžetų pajamos ir išlaidos, pajamų ir išlaidų pokyčiai kompensuojami. Biudžetiniais metais turi būti skiriama reikiamo dydžio valstybės biudžeto bendrosios dotacijos kompensacija (BDK), susijusi su savivaldybių pajamų ir išlaidų pasikeitimu, arba iš savivaldybių biudžetų paimamos reikiamos sumos, o ateinančiais biudžetiniais metais koreguojama fizinių asmenų pajamų mokesčio dalis, tenkanti visų savivaldybių biudžetams.\n\n5. Valstybės biudžeto bendrosios dotacijos kompensacija, taip pat iš savivaldybių biudžetų paimamos sumos, susijusios su savivaldybių pajamų ir išlaidų pasikeitimu, apskaičiuojamos:\n\n1) jeigu Seimo ar Vyriausybės sprendimai turi vienodą įtaką visoms savivaldybėms – pagal formulę , čia BDKi – i-ajai savivaldybei skiriama arba paimama valstybės biudžeto bendrosios dotacijos kompensacijos suma;\n\n2) jeigu Seimo ar Vyriausybės sprendimai turi įtakos tik kai kurioms savivaldybėms, su savivaldybių pajamų ir išlaidų pokyčiais susijusios sumos apskaičiuojamos taikant konkrečius valstybės institucijų, įstaigų ir savivaldybių suderintus dydžius.\n\n6. Kai Seimas priima įstatymus arba Vyriausybė vykdydama įstatymus, priima nutarimus, dėl kurių keičiasi valstybės ir savivaldybių biudžetų einamųjų metų įsipareigojimai, Finansų ministerija bei savivaldybių vykdomosios institucijos patikslina valstybės biudžeto ir savivaldybių biudžetų tarpusavio atsiskaitymus."
    },
    {
      "provision_ref": "art11",
      "section": "11",
      "title": "11 straipsnis. Finansinių rodiklių derinimas",
      "content": "Vyriausybė ir Lietuvos savivaldybių asociacija 10 straipsnio 1 dalyje nurodytus rodiklius bei savivaldybių demografinių, socialinių ir kitų rodiklių pirminius statistinius duomenis svarsto pagal Vyriausybės patvirtintą šių rodiklių derinimo tvarką.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įgyvendinimas",
      "content": "1. Šio Įstatymo nuostatomis Vyriausybė pradeda vadovautis rengdama 2002 metų valstybės biudžeto ir savivaldybių biudžetų finansinių rodiklių patvirtinimo įstatymo projektą.\n\n2. Pereinamuoju 2002 ir 2003 metų laikotarpiu valstybės biudžeto ir savivaldybių biudžetų finansinių rodiklių patvirtinimo įstatymų projektuose numatomos reikiamo dydžio valstybės biudžeto bendrosios dotacijos kompensacijos, skirtos savivaldybėms iki 100 procentų kompensuoti 2002 ir 2003 biudžetiniais metais prognozuojamų palyginamaisiais dydžiais ir sąlygomis pajamų mažėjimą, jeigu pajamos sumažėja daugiau negu 1 procentu, palyginti su 2001 metų prognozuotomis pajamomis.\n\n3. Pereinamuoju 2002 ir 2003 metų laikotarpiu valstybės biudžeto ir savivaldybių biudžetų finansinių rodiklių patvirtinimo įstatymų projektuose numatomos reikiamo dydžio bendrosios dotacijos kompensacijos valstybės biudžetui iš tų savivaldybių, kurių 2002 ir 2003 biudžetiniais metais prognozuojamos palyginamaisiais dydžiais ir sąlygomis pajamos didėja daugiau negu 7 procentais, palyginti su 2001 metų prognozuotomis pajamomis. Šios kompensacijos valstybės biudžetui grąžinamos iš savivaldybių biudžetų."
    },
    {
      "provision_ref": "art3",
      "section": "3",
      "title": "3 straipsnis. Savivaldybių biudžetų pajamų dydį ir išlyginimą lemiančių rodiklių tvirtinimo 2001, 2002 ir 2003 metams įstatymo pripažinimas netekusiu galios",
      "content": "Nuo 2002 m. sausio 1 d. netenka galios Savivaldybių biudžetų pajamų dydį ir išlyginimą lemiančių rodiklių tvirtinimo 2001, 2002 ir 2003 metams įstatymas (Žin., 2001, Nr. 4-86).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________\n\nLietuvos Respublikos\n2001 m. spalio 23 d.\nįstatymo Nr. IX-566\npriedėlis\n\nSAVIVALDYBIŲ BIUDŽETAMS SKIRIAMOS FIZINIŲ ASMENŲ PAJAMŲ MOKESČIO DALYS (PROCENTAIS)\n\nSavivaldybės pavadinimas\nFizinių asmenų pajamų mokesčio dalis (proc.)\n\nSavivaldybės pavadinimas\nFizinių asmenų pajamų mokesčio dalis (proc.)\n\nVilniaus miesto\n40\n\nPakruojo rajono\n100\n\nAlytaus miesto\n100\n\nPanevėžio rajono\n100\n\nBirštono\n100\n\nPasvalio rajono\n100\n\nDruskininkų\n100\n\nPlungės rajono\n100\n\nKauno miesto\n74\n\nPrienų rajono\n100\n\nKlaipėdos miesto\n64\n\nRadviliškio rajono\n100\n\nMarijampolės\n100\n\nRaseinių rajono\n100\n\nNeringos\n100\n\nRokiškio rajono\n100\n\nPalangos miesto\n70\n\nSkuodo rajono\n100\n\nPanevėžio miesto\n84\n\nŠakių rajono\n100\n\nŠiaulių miesto\n96\n\nŠalčininkų rajono\n100\n\nVisagino miesto\n100\n\nŠiaulių rajono\n100\n\nAkmenės rajono\n100\n\nŠilalės rajono\n100\n\nAlytaus rajono\n100\n\nŠilutės rajono\n100\n\nAnykščių rajono\n100\n\nŠirvintų rajono\n100\n\nBiržų rajono\n100\n\nŠvenčionių rajono\n100\n\nIgnalinos rajono\n78\n\nTauragės rajono\n100\n\nJonavos rajono\n100\n\nTelšių rajono\n100\n\nJoniškio rajono\n100\n\nTrakų rajono\n100\n\nJurbarko rajono\n100\n\nUkmergės rajono\n100\n\nKaišiadorių rajono\n100\n\nUtenos rajono\n100\n\nKauno rajono\n100\n\nVarėnos rajono\n100\n\nKėdainių rajono\n100\n\nVilkaviškio rajono\n100\n\nKelmės rajono\n100\n\nVilniaus rajono\n100\n\nKlaipėdos rajono\n100\n\nZarasų rajono\n100\n\nKretingos rajono\n100\n\nElektrėnų\n100\n\nKupiškio rajono\n100\n\nKalvarijos\n100\n\nLazdijų rajono\n100\n\nKazlų Rūdos\n100\n\nMažeikių rajono\n55\n\nPagėgių\n100\n\nMolėtų rajono\n100\n\nRietavo\n100\n\n______________"
    }
  ],
  "definitions": []
}
