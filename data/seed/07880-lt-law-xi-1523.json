{
  "id": "lt-law-xi-1523",
  "type": "statute",
  "title": "Lietuvos Respublikos Lietuvos šaulių sąjungos įstatymo 8, 26, 30 ir 36 straipsnių pakeitimo įstatymas",
  "short_name": "XI-1523",
  "status": "in_force",
  "issued_date": "2011-06-23",
  "in_force_date": "2011-09-01",
  "url": "https://e-tar.lt/portal/lt/legalAct/TAR.41BE1793F6F9/JtOVhWyFeK",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio 2 punkto pakeitimas",
      "content": "8 straipsnio 2 punkte po žodžio „profesinę“ įrašyti žodžius „karo tarnybą“, po žodžių „savanorių karo tarnybą“ įrašyti žodžius „ar kitą tarnybą aktyviajame rezerve“ ir šį punktą išdėstyti taip:\n\n„2) prisideda prie savanoriško Lietuvos Respublikos piliečių karinio rengimo ir padeda kariuomenei atrinkti Lietuvos Respublikos piliečius į profesinę karo tarnybą ir savanorių karo tarnybą ar kitą tarnybą aktyviajame rezerve;“."
    },
    {
      "provision_ref": "art2",
      "section": "2",
      "title": "2 straipsnis. 26 straipsnio 2, 8, 9 ir 10 dalių pakeitimas",
      "content": "1. 26 straipsnio 2 dalyje išbraukti žodžius „ar savanorių“, vietoj žodžio „arba“ įrašyti žodžius „tarnybą rezerve atliekantis ar“ ir šią dalį išdėstyti taip:\n\n„2. LŠS vadu gali būti skiriamas aukštąjį išsilavinimą ir ne žemesnį kaip majoro (komandoro leitenanto) laipsnį turintis profesinės karo tarnybos, tarnybą rezerve atliekantis ar atsargos karys LŠS narys.“\n\n2. 26 straipsnio 8 dalyje vietoj žodžių „savanorių karo tarnybos“ įrašyti žodžius „tarnybą rezerve atliekantis“ ir šią dalį išdėstyti taip:\n\n„8. Jeigu į LŠS vado pareigas skiriamas šaulys yra tarnybą rezerve atliekantis ar atsargos karys, LŠS vado įgaliojimų terminui jis sudaro terminuotą darbo sutartį su Krašto apsaugos ministerija. Pasibaigus įgaliojimų terminui, darbo sutartis su LŠS vadu nutraukiama ir krašto apsaugos ministro įsakymu jis atleidžiamas iš pareigų. Nepasibaigus įgaliojimų terminui, darbo sutartis su LŠS vadu gali būti nutraukta ir jis atleidžiamas iš pareigų krašto apsaugos ministro įsakymu Darbo kodekse nustatytais pagrindais, taip pat LŠS vadui išstojus iš LŠS, pašalinus jį iš LŠS ar LŠS suvažiavimui pareiškus nepasitikėjimą LŠS vadu.“\n\n3. 26 straipsnio 9 dalyje vietoj žodžių „karys savanoris“ įrašyti žodžius „tarnybą rezerve atliekantis“ ir šią dalį išdėstyti taip:\n\n„9. Jeigu LŠS vadas yra profesinės karo tarnybos karys, jis gali būti nušalintas nuo pareigų krašto apsaugos ministro įsakymu Krašto apsaugos sistemos organizavimo ir karo tarnybos įstatyme nustatytais atvejais. Jeigu LŠS vadas yra tarnybą rezerve atliekantis arba atsargos karys, jis krašto apsaugos ministro įsakymu gali būti nušalintas nuo pareigų Darbo kodekse nustatytais atvejais.“\n\n4. 26 straipsnio 10 dalyje vietoj žodžių „karys savanoris“ įrašyti žodžius „tarnybą rezerve atliekantis“ ir šią dalį išdėstyti taip:\n\n„10. Jeigu LŠS vadas yra tarnybą rezerve atliekantis arba atsargos karys, jam mokamo pagrindinio darbo užmokesčio dydis yra lygus atitinkamo laipsnio profesinės karo tarnybos kariui pirmaisiais tarnybos metais priklausančiam tarnybiniam atlyginimui, tačiau jis negali būti mažesnis, negu mokamas bet kuriam rinktinės vadui.“"
    },
    {
      "provision_ref": "art3",
      "section": "3",
      "title": "3 straipsnis. 30 straipsnio 3 dalies 6 punkto pakeitimas",
      "content": "30 straipsnio 3 dalies 6 punkte vietoj žodžio „profesinės“ įrašyti žodį „tikrosios“, išbraukti žodžius „savanorių karo tarnybos“ ir šį punktą išdėstyti taip:\n\n„6) per paskutinius penkerius metus dėl priežasčių, susijusių su priesaikos sulaužymu, pašalinti iš valstybės politiko pareigų, atleisti iš tikrosios karo tarnybos ar valstybės tarnybos arba pašalinti iš karo mokymo įstaigos;“."
    },
    {
      "provision_ref": "art4",
      "section": "4",
      "title": "4 straipsnis. 36 straipsnio 1 ir 5 dalių pakeitimas",
      "content": "1. Pakeisti 36 straipsnio 1 dalį ir ją išdėstyti taip:\n\n„1. LŠS vado pavaduotojais ir rinktinių vadais 3 metams skiriami turintys aukštąjį išsilavinimą šauliai, kurie yra ne žemesnio kaip leitenanto laipsnio profesinės karo tarnybos, tarnybą rezerve atliekantys ar atsargos kariai. Krašto apsaugos ministrui sutikus, LŠS vado pavaduotoju ir rinktinės vadu gali būti skiriamas šaulys, turintis aukštąjį išsilavinimą, bet nesantis profesinės, tarnybą rezerve atliekančiu ar atsargos kariu.“\n\n2. 36 straipsnio 5 dalyje vietoj žodžių „karys savanoris arba“ įrašyti žodžius „tarnybą rezerve atliekantis ar“ ir šią dalį išdėstyti taip:\n\n„5. Jeigu LŠS vado pavaduotojas ar rinktinės vadas yra tarnybą rezerve atliekantis ar atsargos karys, turintis ne žemesnį kaip leitenanto laipsnį, jam mokamo atlyginimo dydis yra lygus atitinkamą laipsnį turinčiam profesinės karo tarnybos kariui pirmaisiais tarnybos metais priklausančiam tarnybiniam atlyginimui.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2011 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
