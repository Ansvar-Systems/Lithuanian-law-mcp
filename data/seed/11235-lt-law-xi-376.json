{
  "id": "lt-law-xi-376",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo 2, 4, 5, 7, 9, 10, 13, 18, 20, 21, 26 straipsnių bei priedo pakeitimo ir papildymo ir 28 straipsnio pripažinimo netekusiu galios įstatymas",
  "short_name": "XI-376",
  "status": "in_force",
  "issued_date": "2009-07-21",
  "in_force_date": "2009-08-04",
  "url": "https://e-tar.lt/portal/lt/legalAct/TAR.D987BA38C086",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Draudžiamasis įvykis – bankroto bylos iškėlimas kredito unijai, bankui ar įmonei arba priežiūros institucijos sprendimo dėl poveikio priemonės taikymo ar investicinių paslaugų teikimo nutraukimo priėmimas, kai kredito unija, bankas ar banko filialas negali atsiskaityti su kreditoriais ar kai įmonė ar įmonės filialas yra nepajėgi (nepajėgus) įvykdyti įsipareigojimų investuotojams.“\n\n2. Papildyti 2 straipsnį nauja 17 dalimi:\n\n„17. Užsienio draudimo įmonė – indėlių ir (arba) įsipareigojimų investuotojams draudimo (kompensavimo) ar kitokio jų saugumo užtikrinimo pagal užsienio valstybės teisės aktus sistemą administruojanti įstaiga.“\n\n3. Buvusias 2 straipsnio 17 ir 18 dalis laikyti atitinkamai 18 ir 19 dalimis."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio papildymas 4 dalimi",
      "content": "Papildyti 4 straipsnį 4 dalimi:\n\n„4. Draudimo įmonė bendradarbiauja su užsienio draudimo įmone tos užsienio valstybės, kurioje bankas arba įmonė yra įsteigusi savo filialą arba kurios jurisdikcijai priklausantis bankas arba įmonė yra įsteigusi filialą Lietuvos Respublikoje.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 ir 3 dalių pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Indėlių draudimo suma yra lygi indėlininko indėliui, buvusiam banke, banko filiale arba kredito unijoje draudžiamojo įvykio dieną, tačiau ji negali būti didesnė kaip 100 000 eurų atitinkanti suma litais.“\n\n2. Pakeisti 5 straipsnio 3 dalį ir ją išdėstyti taip:\n\n„3. Įsipareigojimų investuotojui draudimo suma yra lygi banko ar įmonės, taip pat banko filiale ar įmonės filiale prisiimtiems įsipareigojimams investuotojui draudžiamojo įvykio dieną, tačiau ji negali būti didesnė kaip 22 000 eurų atitinkanti suma litais.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 2 dalies pakeitimas",
      "content": "7 straipsnio 2 dalyje po žodžio „metus“ įrašyti žodžius „klientų sąskaita“ ir šią dalį išdėstyti taip:\n\n„2. Įmonės, vykdančios pavedimus klientų sąskaita, papildomai moka metinės įmokos dalį – 0,01 procento per praėjusius kalendorinius metus klientų sąskaita įvykdytų pavedimų bendros vertės, tačiau ši dalis turi būti ne mažesnė kaip 1 000 litų ir ne didesnė kaip 10 000 litų.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 3 dalies pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. Draudimo išmokų indėlininkams ar investuotojams dydžiai:\n1) 100 procentų įsipareigojimų investuotojams iki 3 000 eurų atitinkančios sumos litais ir 90 procentų įsipareigojimų investuotojams nuo 3 000 eurų atitinkančios sumos litais iki 22 000 eurų atitinkančios sumos litais;\n2) 100 procentų indėlio iki 100 000 eurų atitinkančios sumos litais.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 1 dalies pakeitimas ir straipsnio papildymas 6 dalimi",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Draudimo išmokos indėlininkams išmokamos litais per 20 darbo dienų nuo draudžiamojo įvykio dienos. Draudimo įmonės taryba, esant išskirtinėms aplinkybėms, suderinusi su priežiūros institucija, gali pratęsti šį terminą ne ilgiau kaip 10 darbo dienų. Draudimo išmokos investuotojams išmokamos litais per 3 mėnesius nuo draudžiamojo įvykio dienos. Draudimo įmonės taryba gali pratęsti šį terminą ne ilgiau kaip 3 mėnesiams.“\n\n2. Papildyti 10 straipsnį 6 dalimi:\n\n„6. Draudėjai draudimo įmonės reikalavimu privalo draudimo įmonei pateikti duomenis, reikalingus draudimo išmokoms apskaičiuoti.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pakeitimas",
      "content": "Pakeisti 13 straipsnį ir jį išdėstyti taip:\n\n„13 straipsnis. Informavimas apie draudimą\n1. Draudėjas esamus ir būsimus indėlininkus ir investuotojus lietuvių kalba aiškiai ir lengvai suprantamai turi informuoti apie draudimo įmonę arba užsienio draudimo įmonę, kurioje apdrausti indėliai ir (arba) įsipareigojimai investuotojams, draudimo sąlygas, įskaitant draudimo sumą, draudimo objektą ir šio Įstatymo 3 straipsnio 4 dalyje išvardytus atvejus, kai indėliai ir įsipareigojimai investuotojams nėra draudžiami. Be to, jeigu indėlininkas ar investuotojas pageidauja, jam turi būti suteikiama informacija apie draudimo išmokų mokėjimo sąlygas ir tvarką.\n2. Draudimo sąlygos negali būti konkurencijos priemonė, naudojama reklamoje. Reklamoje leidžiama nurodyti tik draudimo įmonę arba užsienio draudimo įmonę, kurioje apdrausti indėliai ir įsipareigojimai investuotojams.“"
    },
    {
      "provision_ref": "art8",
      "section": "8",
      "title": "8 straipsnis. 18 straipsnio pakeitimas ir papildymas",
      "content": "1. 18 straipsnio 6 punkte po žodžio „popierius“ įrašyti žodžius „ir indėlius Lietuvos banke“ ir šį punktą išdėstyti taip:\n\n„6) investuoja administruojamus fondus ir draudimo įmonės nuosavo kapitalo lėšas į draudimo įmonės tarybos nustatytų valstybių vyriausybių ir centrinių bankų vertybinius popierius ir indėlius Lietuvos banke;“.\n\n2. Papildyti 18 straipsnį nauju 7 punktu:\n\n„7) reguliariai atlieka draudimo įmonės pasirengimo atlikti jai šiame Įstatyme ir draudimo įmonės įstatuose nurodytas funkcijas patikrinimus;“.\n\n3. Buvusį 18 straipsnio 7 punktą laikyti 8 punktu."
    },
    {
      "provision_ref": "art9",
      "section": "9",
      "title": "9 straipsnis. 20 straipsnio 1 dalies pakeitimas ir papildymas",
      "content": "1. Papildyti 20 straipsnio 1 dalį nauju 7 punktu:\n\n„7) tikrinti, ar draudėjai yra pasirengę pateikti draudimo įmonei duomenis, reikalingus draudimo išmokoms apskaičiuoti;“.\n\n2. Buvusius 20 straipsnio 1 dalies 7–13 punktus laikyti atitinkamai 8–14 punktais.\n\n3. 20 straipsnio 1 dalies 8 punkte po žodžio „priemones“ įrašyti žodžius „apie nustatytas problemas, galinčias sukelti draudžiamąjį įvykį“, po žodžių „bei bankų“ įrašyti žodžius „ir įmonių“ ir šį punktą išdėstyti taip:\n\n„8) gauti iš draudėjų priežiūros institucijų šią informaciją: apie draudėjams pritaikytas poveikio priemones; apie nustatytas problemas, galinčias sukelti draudžiamąjį įvykį; apie teisės priimti indėlius bankams, kredito unijoms, bankų filialams išdavimą ir atšaukimą; apie bankams, įmonėms, kredito unijoms bei bankų ir įmonių filialams suteiktas teises;“."
    },
    {
      "provision_ref": "art10",
      "section": "10",
      "title": "10 straipsnis. 21 straipsnio 2 dalies pakeitimas",
      "content": "Pakeisti 21 straipsnio 2 dalį ir ją išdėstyti taip:\n\n„2. Tarybą sudaro 6 nariai. Finansų ministras skiria 3 narius, Lietuvos banko valdybos pirmininkas – 2 narius, Lietuvos Respublikos vertybinių popierių komisijos pirmininkas – 1 narį. Tarybos sudėtį tvirtina finansų ministras. Tarybos sutikimu posėdžiuose patariamojo balso teise gali dalyvauti po vieną bankų, finansų maklerių, valdymo įmonių ir kredito unijų asociacijų atstovą. Už tarybos narių darbą apmoka juos delegavusios institucijos.“"
    },
    {
      "provision_ref": "art11",
      "section": "11",
      "title": "11 straipsnis. 26 straipsnio 1 dalies pakeitimas",
      "content": "26 straipsnio 1 dalyje po žodžio „popierius” įrašyti žodžius „ir indėlius Lietuvos banke“ ir šią dalį išdėstyti taip:\n\n„1. Draudimo įmonės nuosavo kapitalo lėšos ir administruojami fondai gali būti investuojami draudimo įmonės tarybos nustatyta tvarka į tarybos nustatytų valstybių vyriausybių ir centrinių bankų vertybinius popierius ir indėlius Lietuvos banke.“"
    },
    {
      "provision_ref": "art12",
      "section": "12",
      "title": "12 straipsnis. 28 straipsnio pripažinimas netekusiu galios",
      "content": "28 straipsnį pripažinti netekusiu galios."
    },
    {
      "provision_ref": "art13",
      "section": "13",
      "title": "13 straipsnis. Įstatymo priedo papildymas 3 punktu",
      "content": "Papildyti Įstatymo priedą 3 punktu:\n\n„3. 2009 m. kovo 11 d. Europos Parlamento ir Tarybos direktyva 2009/14/EB, iš dalies keičianti Direktyvos 94/19/EB dėl indėlių garantijų sistemų nuostatas dėl kompensacijų lygio ir išmokėjimo termino (OL 2009 L 68, p. 3).“"
    },
    {
      "provision_ref": "art14",
      "section": "14",
      "title": "14 straipsnis. Įstatymo įsigaliojimas",
      "content": "Šio įstatymo 6 straipsnio 1 dalis įsigalioja 2010 m. gruodžio 31 d."
    },
    {
      "provision_ref": "art15",
      "section": "15",
      "title": "15 straipsnis. Įstatymo įgyvendinimas",
      "content": "1. Lietuvos Respublikos Vyriausybė ir draudimo įmonės taryba per 3 mėnesius nuo šio įstatymo įsigaliojimo dienos priima ir pakeičia šio įstatymo įgyvendinamuosius teisės aktus.\n\n2. Draudėjai per 6 mėnesius nuo šio įstatymo įsigaliojimo dienos įgyvendina reikiamas priemones, kad būtų pasirengę pateikti draudimo įmonei duomenis, reikalingus draudimo išmokoms apskaičiuoti.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
