{
  "id": "lt-law-ix-1025",
  "type": "statute",
  "title": "Lietuvos Respublikos įstatymas dėl Susitarimo dėl neteisėtos prekybos jūra, įgyvendinančio Jungtinių Tautų Organizacijos konvencijos dėl kovos su neteisėta narkotinių ir psichotropinių medžiagų apyvarta 17 straipsnį, ratifikavimo",
  "short_name": "IX-1025",
  "status": "in_force",
  "issued_date": "2002-07-04",
  "in_force_date": "2002-08-28",
  "url": "https://e-tar.lt/portal/lt/legalAct/TAR.0B34B1897D2E/gxXOtcrZnL",
  "provisions": [
    {
      "provision_ref": "art1",
      "section": "1",
      "title": "1 straipsnis. Susitarimo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2002 m. birželio 25 d. dekretą Nr. 1823 „Dėl teikimo Lietuvos Respublikos Seimui ratifikuoti Susitarimą dėl neteisėtos prekybos jūra, įgyvendinantį Jungtinių Tautų Organizacijos konvencijos dėl kovos su neteisėta narkotinių ir psichotropinių medžiagų apyvarta 17 straipsnį“, ratifikuoja su pareiškimais ir išlyga 1995 m. sausio 31 d. Strasbūre sudarytą Susitarimą dėl neteisėtos prekybos jūra, įgyvendinantį Jungtinių Tautų Organizacijos konvencijos dėl kovos su neteisėta narkotinių ir psichotropinių medžiagų apyvarta 17 straipsnį, (toliau – Susitarimas)."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "Lietuvos Respublikos Seimas pareiškia, kad:\n\n1) Lietuvos Respublika, veikdama kaip veikiančioji valstybė, savo įsikišimui taikys sąlygą, kad jos pilietybę turintys asmenys, kurie pagal Susitarimo 15 straipsnį yra perduoti vėliavos valstybei ir ten pripažinti kaltais padarę atitinkamą nusikaltimą, turėtų galimybę būti perkelti į veikiančiąją valstybę skirtai bausmei atlikti (Susitarimo 8 straipsnio 2 dalis);\n\n2) Valstybės sienos apsaugos tarnyba prie Lietuvos Respublikos vidaus reikalų ministerijos yra institucija, atsakinga už prašymų, pateiktų pagal Susitarimo 6 ir 7 straipsnius, siuntimą ir atsakymą į juos (Susitarimo 17 straipsnio 1 dalis);\n\n3) Lietuvos Respublikos generalinė prokuratūra yra centrinė įstaiga, atsakinga už pranešimą apie pirmumo jurisdikcijos vykdymą pagal Susitarimo 14 straipsnį ir už visus informacinius ir kitokius pranešimus pagal Susitarimą (Susitarimo 17 straipsnio 2 dalis)."
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos išlyga",
      "content": "Lietuvos Respublika pasilieka teisę reikalauti, kad jai siunčiami prašymai, kiti informaciniai pranešimai ir papildomi dokumentai būtų rašomi lietuvių kalba arba siunčiami kartu su vertimu į lietuvių kalbą ar į vieną iš Europos Tarybos oficialiųjų kalbų arba į vieną iš jos nurodytų kalbų (Susitarimo 19 straipsnio 3 dalis).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS"
    }
  ],
  "definitions": []
}
