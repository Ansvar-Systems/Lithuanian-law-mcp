{
  "id": "lt-law-x-1007",
  "type": "statute",
  "title": "Lietuvos Respublikos nekilnojamojo turto kadastro įstatymo 1, 2, 8, 11 ir 17 straipsnių pakeitimo ir papildymo įstatymas",
  "short_name": "X-1007",
  "status": "in_force",
  "issued_date": "2006-12-21",
  "in_force_date": "2007-01-11",
  "url": "https://e-tar.lt/portal/lt/legalAct/TAR.3A02F32B6AD8/labdOnugmn",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas",
      "content": "1 straipsnyje po žodžio „likvidavimą“ įrašyti žodžius „matininkų ir matininkų ekspertų veiklos sąlygas, jų teises, pareigas ir atsakomybę“ ir šį straipsnį išdėstyti taip:\n\n„1 straipsnis. Įstatymo paskirtis\n\nŠis Įstatymas reglamentuoja nekilnojamųjų daiktų, registruojamų Lietuvos Respublikos nekilnojamojo turto registre, kadastro duomenų nustatymą, jų įrašymą į nekilnojamojo turto kadastrą, nekilnojamojo turto kadastro statusą, šio kadastro steigimą, tvarkymą, reorganizavimą ir likvidavimą, matininkų ir matininkų ekspertų veiklos sąlygas, jų teises, pareigas ir atsakomybę.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas",
      "content": "1. Papildyti 2 straipsnį 11 dalimi:\n\n„11. Matininkas – nekilnojamųjų daiktų kadastro duomenis nustatantis fizinis asmuo, turintis Vyriausybės įgaliotos institucijos išduotą matininko kvalifikaciją patvirtinantį pažymėjimą ir esantis juridinio asmens, turinčio Vyriausybės įgaliotos institucijos Geodezijos ir kartografijos įstatymo nustatyta tvarka išduotą licenciją vykdyti nekilnojamųjų daiktų kadastro duomenų nustatymo darbus, darbuotojas, dirbantis pagal darbo ar kitą civilinę sutartį, taip pat individualios įmonės savininkas arba asmuo, jungtinės veiklos sutarties pagrindu susivienijęs į ūkinę bendriją, turinčią Vyriausybės įgaliotos institucijos Geodezijos ir kartografijos įstatymo nustatyta tvarka išduotą licenciją vykdyti nekilnojamųjų daiktų kadastro duomenų nustatymo darbus.“\n\n2. Papildyti 2 straipsnį 12 dalimi:\n\n„12. Matininkas ekspertas – nekilnojamųjų daiktų kadastro duomenis nustatantis fizinis asmuo, turintis Vyriausybės įgaliotos institucijos išduotą matininko eksperto kvalifikaciją patvirtinantį pažymėjimą, esantis juridinio asmens, turinčio Vyriausybės įgaliotos institucijos Geodezijos ir kartografijos įstatymo nustatyta tvarka išduotą licenciją vykdyti nekilnojamųjų daiktų kadastro duomenų nustatymo darbus, darbuotojas, dirbantis pagal darbo ar kitą civilinę sutartį, taip pat individualios įmonės savininkas arba asmuo, jungtinės veiklos sutarties pagrindu susivienijęs į ūkinę bendriją, turinčią Vyriausybės įgaliotos institucijos Geodezijos ir kartografijos įstatymo nustatyta tvarka išduotą licenciją vykdyti nekilnojamųjų daiktų kadastro duomenų nustatymo darbus ir Vyriausybės ar jos įgaliotos institucijos nustatyta tvarka atliekantis kadastro duomenų nustatymo kokybės kontrolę bei valstybinę ekspertizę.“\n\n3. Papildyti 2 straipsnį 13 dalimi:\n\n„13. Žemės sklypo planas – pagal matavimus vietovėje Kadastro nuostatų nustatyta tvarka parengtas brėžinys, kuriame pažymimos žemės sklypo ribos ir kadastro duomenys.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio 1, 2 dalių ir 3 dalies 1 ir 2 punktų pakeitimas",
      "content": "1. Pakeisti 8 straipsnio 1 dalį ir ją išdėstyti taip:\n\n„1. Nekilnojamojo daikto kadastro duomenys nustatomi atliekant kadastrinius matavimus, naudojant tinkamus metodus ir priemones, užtikrinančius teisės aktų nustatytų reikalavimų matavimų kokybei patenkinimą, kai šio Įstatymo 7 straipsnio 1 dalyje nustatytais būdais formuojami nekilnojamieji daiktai ar šio Įstatymo 9 straipsnyje nustatytais atvejais keičiami nekilnojamųjų daiktų kadastro duomenys.“\n\n2. Pakeisti 8 straipsnio 2 dalį ir ją išdėstyti taip:\n\n„2. Žemės sklypų kadastriniai matavimai atliekami nustatant žemės sklypų ribų posūkio taškų ir riboženklių koordinates valstybinėje koordinačių sistemoje.“\n\n3. Pakeisti 8 straipsnio 3 dalies 1 punktą ir jį išdėstyti taip:\n\n„1) nustatomos ir riboženkliais paženklinamos (jeigu anksčiau tai nebuvo atlikta) žemės sklypo ribos arba atstatomi sunaikinti anksčiau paženklintų žemės sklypo ribų riboženkliai, kurių standartus ir ženklinimo taisykles nustato Vyriausybės įgaliota institucija. Paženklinus žemės sklypo ribas, surašomas žemės sklypo ribų paženklinimo-parodymo aktas, kuris yra neatsiejama Nekilnojamojo daikto kadastro duomenų bylos dalis;“.\n\n4. Pakeisti 8 straipsnio 3 dalies 2 punktą ir jį išdėstyti taip:\n\n„2) kadastriniais matavimais nustatomos žemės sklypo ribų posūkio taškų ir riboženklių bei statinių kontūrų koordinatės valstybinėje koordinačių sistemoje;“."
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Matininkų ir matininkų ekspertų teisės, pareigos ir atsakomybė\n\n1. Nekilnojamųjų daiktų kadastro duomenis nustato matininkai arba matininkai ekspertai, išskyrus atvejus, kai žemės reformos metu Žemės reformos įstatymo nustatyta tvarka formuojami žemės sklypai, kurių kadastro duomenis nustato asmenys, turintys kvalifikacinius leidimus, išduotus Vyriausybės nustatyta tvarka.\n\n2. Matininkai įstatymų nustatyta tvarka turi teisę:\n\n1) laisvai vienytis į asociacijas;\n\n2) patekti į kadastro duomenis nustatyti pageidaujančiam asmeniui nuosavybės teise priklausantį ar jo valdomą nekilnojamąjį daiktą šiems kadastro duomenims nustatyti;\n\n3) gavus gretimų sklypų savininkų ar naudotojų sutikimą, atlikti kadastro duomenų nustatymo darbus ir gretimuose žemės sklypuose, jei tai būtina kadastro duomenims nustatyti. Tokiu atveju apie numatomus atlikti darbus Kadastro nuostatų nustatyta tvarka turi būti pranešama gretimų žemės sklypų savininkams ar naudotojams;\n\n4) gauti Nekilnojamojo turto kadastro duomenis ir dokumentus nekilnojamojo turto kadastro duomenims nustatyti;\n\n5) gauti teritorijų planavimo dokumentus ir duomenis nekilnojamojo turto kadastro duomenims nustatyti;\n\n6) teisės aktų nustatyta tvarka gauti kitą informaciją, duomenis ar dokumentus, reikalingus nekilnojamojo turto kadastro duomenims nustatyti.\n\n3. Matininkai ekspertai, be šio straipsnio 2 dalyje nurodytų teisių, turi teisę:\n\n1) gauti Nekilnojamojo turto kadastro duomenis ir dokumentus nekilnojamojo turto kadastro duomenų nustatymo kokybės kontrolei ar valstybinei ekspertizei atlikti;\n\n2) gauti teritorijų planavimo dokumentus ir duomenis nekilnojamojo turto kadastro duomenų nustatymo kokybės kontrolei ar valstybinei ekspertizei atlikti;\n\n3) teisės aktų nustatyta tvarka gauti kitą informaciją, duomenis ar dokumentus, reikalingus kadastro duomenų nustatymo kokybės kontrolei ar valstybinei ekspertizei atlikti.\n\n4. Matininkas ar matininkas ekspertas, parengęs įstatymais ir kitais teisės aktais reglamentuotus nekilnojamojo turto kadastro dokumentus, pasirašydamas juose patvirtina, kad parengti dokumentai atitinka įstatymų ir kitų teisės aktų, reglamentuojančių nekilnojamųjų daiktų kadastrinius matavimus, reikalavimus.\n\n5. Matininkas ekspertas, Vyriausybės ar jos įgaliotos institucijos nustatyta tvarka atlikdamas kadastro duomenų nustatymo kokybės kontrolę ir valstybinę ekspertizę, privalo nusišalinti nuo šių darbų vykdymo, jeigu:\n\n1) jis yra vykdęs nekilnojamojo daikto, kurio kadastro duomenų nustatymo kontrolė vykdoma, kadastro duomenų nustatymo darbus;\n\n2) jis yra su nekilnojamojo daikto, kurio kadastro duomenų nustatymo kontrolė vykdoma, savininkais ar naudotojais susijęs giminystės ar svainystės ryšiais;\n\n3) jį su nekilnojamojo daikto, kurio kadastro duomenų nustatymo kontrolė vykdoma, savininkais ar naudotojais sieja santuokos, partnerystės, globos ar rūpybos santykiai;\n\n4) nekilnojamojo daikto, kurio kadastro duomenų nustatymo kontrolė vykdoma, kadastro duomenis yra nustatę matininkai ar matininkai ekspertai, dirbantys tame pačiame licencijuotame asmenyje kaip ir jis;\n\n5) jis pats, jo sutuoktinis (sugyventinis) arba jo artimieji giminaičiai yra tiesiogiai ar netiesiogiai suinteresuoti kontrolės ar valstybinės ekspertizės baigtimi.\n\n6. Matininkas ar matininkas ekspertas privalo:\n\n1) savo veikloje vadovautis Lietuvos Respublikos įstatymais ir kitais teisės aktais;\n\n2) būti nešališkas;\n\n3) nuolat tobulinti kvalifikaciją;\n\n4) Vyriausybės nustatyta tvarka teikti informaciją suinteresuotiems asmenims dėl savo parengtų nekilnojamojo turto kadastro dokumentų;\n\n5) atlikti kitas teisės aktais nustatytas pareigas.\n\n7. Matininkui ar matininkui ekspertui, pažeidusiam jo veiklai nustatytus reikalavimus, Vyriausybės nustatyta tvarka gali būti sustabdytas ar panaikintas kvalifikaciją patvirtinančio pažymėjimo galiojimas.\n\n8. Matininkas ir matininkas ekspertas atsako Darbo kodekso ir šio įstatymo nustatyta tvarka už neteisėtais veiksmais kitiems asmenims padarytą žalą nustatant nekilnojamųjų daiktų kadastro duomenis.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio 1 dalies ir 4 dalies 1 bei 2 punktų pakeitimas",
      "content": "1. 17 straipsnio 1 dalyje po žodžio „duomenimis“ įrašyti žodžius „bei vadovaujantis žemės sklypo planu ir kitais“ ir šią dalį išdėstyti taip:\n\n„1. Nekilnojamojo turto kadastro žemėlapis rengiamas ir tikslinamas naudojantis georeferencinių duomenų bazėmis, Nekilnojamojo turto registro duomenimis bei vadovaujantis žemės sklypo planu ir kitais nekilnojamojo daikto formavimo procese sudarytais dokumentais, kurie yra pateikti nekilnojamojo daikto kadastro duomenims įrašyti.“\n\n2. 17 straipsnio 4 dalies 1 punkte po žodžio „vietą“ įrašyti žodžius „ir ribas“ ir šį punktą išdėstyti taip:\n\n„1) nekilnojamojo daikto planai parengti taip, kad naudojantis valstybinės koordinačių sistemos duomenimis būtų galima nustatyti nekilnojamojo daikto vietą ir ribas Lietuvos teritorijoje;“.\n\n3. Pakeisti 17 straipsnio 4 dalies 2 punktą ir jį išdėstyti taip:\n\n„2) žemės sklypų ribos nekilnojamojo turto kadastro žemėlapyje nekerta gretimų ir jau pažymėtų nekilnojamojo turto kadastro žemėlapyje žemės sklypų ribų arba su jomis nesiriboja, išskyrus atvejus, kai šių žemės sklypų ribos Kadastro nuostatų nustatyta tvarka atliekant kadastrinius matavimus nustatytos tiksliau;“."
    },
    {
      "provision_ref": "art6",
      "section": "6",
      "title": "6 straipsnis. Pasiūlymas Vyriausybei",
      "content": "Vyriausybė ar jos įgaliota institucija per 6 mėnesius nuo šio įstatymo įsigaliojimo parengia šiam įstatymui įgyvendinti reikalingus teisės aktus."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir taikymas",
      "content": "1. Šio įstatymo 2 ir 4 straipsniai įsigalioja po 9 mėnesių nuo šio įstatymo įsigaliojimo.\n\n2. Šio įstatymo 3 straipsnio 2 dalis įsigalioja nuo 2008 m. sausio 1 d.\n\n3. Žemės reformos metu atliekant žemės sklypų kadastrinius matavimus Žemės reformos įstatymo ir kitų teisės aktų nustatyta tvarka, žemės sklypų ribų posūkio taškų koordinatės nustatomos grafiškai pagal paskiausiai atnaujintą kartografinę medžiagą Kadastro nuostatų nustatyta tvarka. Ši nuostata taikoma iki 2008 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                   VALDAS ADAMKUS"
    }
  ],
  "definitions": []
}
