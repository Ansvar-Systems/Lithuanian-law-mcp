{
  "id": "lt-law-xi-448",
  "type": "statute",
  "title": "Lietuvos Respublikos sveikatos draudimo įstatymo 7, 30, 31, 33, 34 straipsnių papildymo ir pakeitimo įstatymas",
  "short_name": "XI-448",
  "status": "in_force",
  "issued_date": "2009-10-22",
  "in_force_date": "2010-01-01",
  "url": "https://e-tar.lt/portal/lt/legalAct/TAR.175200C251A9",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Draudžiamųjų privalomuoju sveikatos draudimu registras\n\n1. Draudžiamųjų privalomuoju sveikatos draudimu registrą steigia ir jo nuostatus tvirtina Vyriausybė.\n\n2. Draudžiamųjų privalomuoju sveikatos draudimu registro objektai yra privalomuoju sveikatos draudimu draudžiami asmenys, nurodyti šio Įstatymo 6 straipsnio 1 ir 2 dalyse.\n\n3. Draudžiamųjų privalomuoju sveikatos draudimu registras tvarkomas ir jo duomenys teikiami vadovaujantis Valstybės registrų įstatymu, Pacientų teisių ir žalos sveikatai atlyginimo įstatymu, šio registro nuostatais ir kitais teisės aktais.\n\n4. Draudžiamųjų privalomuoju sveikatos draudimu registro vadovaujančioji tvarkymo įstaiga yra Valstybinė ligonių kasa, o registro tvarkymo įstaigos – Valstybinė ligonių kasa ir teritorinės ligonių kasos.\n\n5. Vyriausybės nustatytais atvejais ir tvarka asmenims, apdraustiems privalomuoju sveikatos draudimu, išduodami privalomojo sveikatos draudimo pažymėjimai.“"
    },
    {
      "provision_ref": "art2",
      "section": "2",
      "title": "2 straipsnis. 30 straipsnio pakeitimas ir papildymas",
      "content": "1. Pakeisti 30 straipsnio 6 punktą ir jį išdėstyti taip:\n\n„6) Valstybės registrų įstatymo, Pacientų teisių ir žalos sveikatai atlyginimo įstatymo, Draudžiamųjų privalomuoju sveikatos draudimu registro nuostatų ir kitų teisės aktų nustatyta tvarka tvarko Draudžiamųjų privalomuoju sveikatos draudimu registrą;“.\n\n2. Papildyti 30 straipsnį nauju 7 punktu:\n\n„7) šio Įstatymo nustatytais pagrindais ir sąlygomis užtikrina prevencinės medicinos pagalbos, medicinos pagalbos, medicininės reabilitacijos, slaugos, socialinių paslaugų ir patarnavimų, priskirtų asmens sveikatos priežiūrai, bei asmens sveikatos ekspertizės paslaugų teikimo išlaidų apmokėjimą Privalomojo sveikatos draudimo fondo biudžeto lėšomis per teritorines ligonių kasas;“.\n\n3. Buvusį 30 straipsnio 7 punktą laikyti 8 punktu."
    },
    {
      "provision_ref": "art3",
      "section": "3",
      "title": "3 straipsnis. 31 straipsnio papildymas ir pakeitimas",
      "content": "1. Papildyti 31 straipsnį nauju 7 punktu:\n\n„7) tvarkyti draudžiamųjų privalomuoju sveikatos draudimu asmens duomenis, įskaitant ypatingus asmens duomenis, susijusius su prevencinės medicinos pagalbos, medicinos pagalbos, medicininės reabilitacijos, slaugos, socialinių paslaugų ir patarnavimų, priskirtų asmens sveikatos priežiūrai, bei asmens sveikatos ekspertizės paslaugų teikimu ir šių paslaugų išlaidų apmokėjimu;“.\n\n2. Buvusius 31 straipsnio 7–10 punktus laikyti atitinkamai 8–11 punktais."
    },
    {
      "provision_ref": "art4",
      "section": "4",
      "title": "4 straipsnis. 33 straipsnio 3 punkto pakeitimas",
      "content": "Pakeisti 33 straipsnio 3 punktą ir jį išdėstyti taip:\n\n„3) Valstybės registrų įstatymo, Pacientų teisių ir žalos sveikatai atlyginimo įstatymo, Draudžiamųjų privalomuoju sveikatos draudimu registro nuostatų ir kitų teisės aktų nustatyta tvarka tvarko Draudžiamųjų privalomuoju sveikatos draudimu registrą;“."
    },
    {
      "provision_ref": "art5",
      "section": "5",
      "title": "5 straipsnis. 34 straipsnio papildymas ir pakeitimas",
      "content": "1. Papildyti 34 straipsnį nauju 6 punktu:\n\n„6) tvarkyti draudžiamųjų privalomuoju sveikatos draudimu asmens duomenis, įskaitant ypatingus asmens duomenis, susijusius su prevencinės medicinos pagalbos, medicinos pagalbos, medicininės reabilitacijos, slaugos, socialinių paslaugų ir patarnavimų, priskirtų asmens sveikatos priežiūrai, bei asmens sveikatos ekspertizės paslaugų teikimu ir šių paslaugų išlaidų apmokėjimu;“.\n\n2. Buvusius 34 straipsnio 6–11 punktus laikyti atitinkamai 7–12 punktais."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2010 m. sausio 1 d.\n\n2. Vyriausybė ir jos įgaliotos institucijos iki 2009 m. gruodžio 31 d. priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
