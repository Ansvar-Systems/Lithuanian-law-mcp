{
  "id": "lt-law-xi-1565",
  "type": "statute",
  "title": "Lietuvos Respublikos gamtinių dujų įstatymo pakeitimo įstatymo įgyvendinimo įstatymas",
  "short_name": "XI-1565",
  "status": "in_force",
  "issued_date": "2011-06-30",
  "in_force_date": "2011-08-01",
  "url": "https://e-tar.lt/portal/lt/legalAct/TAR.9467D6FD69D5",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir reglamentuojama sritis",
      "content": "1. Šis įstatymas nustato Lietuvos Respublikos gamtinių dujų įstatymo pakeitimo įstatymo (toliau – Gamtinių dujų įstatymas) įgyvendinimo principus ir tvarką. Įstatymas nustato įmonių, neatitinkančių Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų (toliau – Gamtinių dujų įstatymo reikalavimų neatitinkančios gamtinių dujų įmonės), prisitaikymo prie Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų procedūrą.\n\n2. Šio įstatymo sąvokos suprantamos taip, kaip jos apibrėžtos Gamtinių dujų įstatyme.\n\n3. Šio įstatymo nuostatos yra suderintos su šio įstatymo priede nurodytais Europos Sąjungos teisės aktais.\n\nANTRASIS SKIRSNIS\nVEIKLŲ ATSKYRIMO ĮGYVENDINIMAS"
    },
    {
      "provision_ref": "art2",
      "section": "2",
      "title": "2 straipsnis. Pareiga prisitaikyti prie Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų",
      "content": "1. Gamtinių dujų įstatymo reikalavimų neatitinkančios gamtinių dujų įmonės privalo imtis visų būtinų veiksmų, kad būtų pasiekta atitiktis Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams. Tol, kol Gamtinių dujų įstatymo reikalavimų neatitinkančios gamtinių dujų įmonės pasiekia atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams, joms yra taikomi iki Gamtinių dujų įstatymo pakeitimo įstatymo įsigaliojimo taikyti veiklų atskyrimo reikalavimai.\n\n2. Gamtinių dujų įstatymo reikalavimų neatitinkančios gamtinių dujų įmonės privalo iki datos, nustatytos Lietuvos Respublikos Vyriausybės (toliau – Vyriausybė) nutarimu patvirtintame veiklų atskyrimo plane, pasirinkti ir pranešti Valstybinei kainų ir energetikos kontrolės komisijai (toliau – Komisija) apie pasirinktą prisitaikymo prie Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų procedūrą. Gamtinių dujų įstatymo reikalavimų neatitinkančios gamtinių dujų įmonės turi teisę rinktis tarp šių prisitaikymo procedūrų:\n\n1) šio įstatymo 3 straipsnyje numatytos kontrolės pertvarkymo procedūros, užtikrinančios atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams;\n\n2) šio įstatymo 4 straipsnyje numatytos reorganizavimo procedūros, užtikrinančios atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams.\n\n3. Jeigu Gamtinių dujų įstatymo reikalavimų neatitinkančios gamtinių dujų įmonės pasirenka kontrolės pertvarkymo procedūrą ir nepasiekia atitikties Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams iki datos, nustatytos Vyriausybės nutarimu patvirtintame veiklų atskyrimo plane, šios įmonės privalo įgyvendinti šio įstatymo 4 straipsnyje numatytą reorganizavimo procedūrą per šio straipsnio 4 dalyje nurodytą terminą.\n\n4. Jeigu Gamtinių dujų įstatymo reikalavimų neatitinkančios gamtinių dujų įmonės pasirenka reorganizavimo procedūrą, šios įmonės iki datos, nustatytos Vyriausybės nutarimu patvirtintame veiklų atskyrimo plane, privalo įgyvendinti reorganizavimo procedūras taip, kad būtų pasiekta atitiktis Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams.\n\n5. Pasiekusi atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams, atitinkama gamtinių dujų įmonė paskiriama perdavimo sistemos operatoriumi Gamtinių dujų įstatymo 28 ir 29 straipsniuose nustatyta tvarka.\n\n6. Pasiekus atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams, nei perdavimo sistemos operatoriaus, kuris priklausė vertikaliai integruotai įmonei, turima informacija, laikoma komercine (gamybine) ar profesine paslaptimi, nei tokio perdavimo sistemos operatoriaus darbuotojai negali būti perduoti gamtinių dujų įmonėms, atliekančioms kurias nors iš gavybos ir tiekimo funkcijų."
    },
    {
      "provision_ref": "art3",
      "section": "3",
      "title": "3 straipsnis. Gamtinių dujų įstatymo reikalavimų neatitinkančių gamtinių dujų įmonių kontrolės pertvarkymas",
      "content": "1. Gamtinių dujų įstatymo reikalavimų neatitinkančios gamtinių dujų įmonės, kad pasiektų atitiktį Gamtinių dujų įstatymo aštuntajame skirsnyje „Veiklų ir apskaitos atskyrimas“ nustatytiems reikalavimams, gali siekti atitikties Gamtinių dujų įstatymo aštuntajame skirsnyje „Veiklų ir apskaitos atskyrimas“ nustatytiems reikalavimams savo iniciatyva pertvarkydamos įmonės kontrolę. Gamtinių dujų įmonės kontrolės pertvarkymas vykdomas per sandorius (turto perleidimo, akcijų perleidimo, teisių suteikimo, akcininkų teisių perleidimo, akcininkų sutarties, įstatinio kapitalo didinimo ar mažinimo ar bet kokius kitus), sudarytus šio straipsnio 2 dalyje nustatyta tvarka.\n\n2. Prieš sudarydamos sandorį atitikties Gamtinių dujų įstatymo aštuntajame skirsnyje „Veiklų ir apskaitos atskyrimas“ atskyrimo reikalavimams pasiekti, kurio pagrindu pasikeičia ar gali pasikeisti (atsirasti, išnykti, sumažėti, padidėti) kontrolė, nustatyta Gamtinių dujų įstatymo 41 straipsnyje, Gamtinių dujų įstatymo reikalavimų neatitinkančios gamtinių dujų įmonės privalo gauti Komisijos pritarimą. Komisija per 10 darbo dienų Vyriausybės ar jos įgaliotos institucijos nustatyta tvarka išnagrinėja gamtinių dujų įmonės pateiktą informaciją ir pritaria sandorio sudarymui, jeigu nusprendžia, kad konkretus sandoris leis Gamtinių dujų įstatymo reikalavimų neatitinkančiai gamtinių dujų įmonei pasiekti arba pasirengti pasiekti atitiktį Gamtinių dujų įstatymo aštuntajame skirsnyje „Veiklų ir apskaitos atskyrimas“ nustatytiems reikalavimams.\n\n3. Gamtinių dujų įmonė, įgyvendinusi sandorius atitikties atskyrimo reikalavimams pasiekti, kreipiasi į Komisiją dėl Gamtinių dujų įstatymo draudžiamos kontrolės praradimą patvirtinančios išvados išdavimo. Jeigu Komisija pateikia išvadą, kad buvo prarasta Gamtinių dujų įstatymo draudžiama kontrolė, atitinkama gamtinių dujų įmonė praranda Gamtinių dujų įstatymo reikalavimų neatitinkančios gamtinių dujų įmonės statusą."
    },
    {
      "provision_ref": "art4",
      "section": "4",
      "title": "4 straipsnis. Gamtinių dujų įstatymo reikalavimų neatitinkančių gamtinių dujų įmonių reorganizavimas",
      "content": "1. Gamtinių dujų įstatymo reikalavimų neatitinkančių gamtinių dujų įmonių valdymo organai, bendradarbiaudami su Komisija, parengia ir Komisijai pateikia atitinkamo juridinio asmens reorganizavimo sąlygas, užtikrinančias atitiktį Gamtinių dujų įstatymo ketvirtajame skirsnyje „Licencijos, atestatai ir leidimai gamtinių dujų sektoriuje“ ir aštuntajame skirsnyje „Veiklų ir apskaitos atskyrimas“ nustatytiems reikalavimams.\n\n2. Gamtinių dujų įstatymo reikalavimų neatitinkančių gamtinių dujų įmonių reorganizavimo sąlygos, siekiant lygiateisės jų dalyvių apsaugos, turi užtikrinti naujai kuriamų akcinių bendrovių akcijų išdalijimą reorganizuojamos gamtinių dujų įmonės dalyviams pagal Lietuvos Respublikos akcinių bendrovių įstatymo (toliau – Akcinių bendrovių įstatymas) reikalavimus.\n\n3. Komisija Vyriausybės ar jos įgaliotos institucijos nustatyta tvarka išnagrinėja pateiktas reorganizavimo sąlygas per vieną mėnesį. Komisija pateikia išvadą dėl reorganizavimo sąlygų, įvertindama, ar po reorganizavimo naujai įsteigtos gamtinių dujų įmonės atitiks Gamtinių dujų įstatyme nustatytas veiklų atskyrimo ir licencijavimo sąlygas. Jeigu Komisija pateikia neigiamą išvadą dėl reorganizavimo sąlygų arba pateikia pastabų ar pasiūlymų dėl reorganizavimo sąlygų, Gamtinių dujų įstatymo reikalavimų neatitinkančių gamtinių dujų įmonių valdymo organai Komisijai pakartotinai pateikia pagal Komisijos pastabas ar rekomendacijas pakeistas reorganizavimo sąlygas per vieną mėnesį nuo Komisijos išvados pateikimo.\n\n4. Kai Gamtinių dujų įstatymo reikalavimų neatitinkančių gamtinių dujų įmonių valdymo organai suderina reorganizavimo sąlygas su Komisija, šios įmonės atlieka visus Lietuvos Respublikos civiliniame kodekse ir Akcinių bendrovių įstatyme numatytus reorganizavimo veiksmus, kad būtų įsteigtos Gamtinių dujų įstatymo reikalavimus atitinkančios savarankiškos gamtinių dujų įmonės."
    },
    {
      "provision_ref": "art5",
      "section": "5",
      "title": "5 straipsnis. Reikalavimų pertvarkyti kontrolę arba reorganizuoti Gamtinių dujų įstatymo reikalavimų neatitinkančias gamtinių dujų įmones nesilaikymo pasekmės",
      "content": "Jeigu Gamtinių dujų įstatymo reikalavimų neatitinkančios gamtinių dujų įmonės nevykdo arba vėluoja vykdyti Gamtinių dujų įstatymo ir šio įstatymo reikalavimus, Komisija, ištyrusi pažeidimą, gali priimti sprendimą dėl baudos skyrimo. Už veiklų atskyrimo reikalavimų ar kitų šiame įstatyme nustatytų reikalavimų nesilaikymą arba numatytų terminų praleidimą skiriama bauda iki dešimties procentų atitinkamos bendrovės metinių pajamų. Skiriant baudą, įvertinamas pažeidimo sunkumas, terminų praleidimo trukmė, Gamtinių dujų įstatymo reikalavimų neatitinkančių gamtinių dujų įmonių bendradarbiavimas tiriant pažeidimą ir įgyvendinant veiklų atskyrimo arba kitus šiame įstatyme nustatytus reikalavimus, pažeidimo pasekmės, atsakomybę lengvinančios ir sunkinančios aplinkybės. Baudų skyrimo tvarką nustato Lietuvos Respublikos energetikos įstatymas.\n\nTREČIASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art6",
      "section": "6",
      "title": "6 straipsnis. Įstatymo įgyvendinimas",
      "content": "1. Vyriausybė ar jos įgaliotos institucijos parengia ir patvirtina šio įstatymo įgyvendinamuosius teisės aktus.\n\n2. Vyriausybė, suderinusi su Europos Komisija, iki 2011 m. lapkričio 1 d. nutarimu patvirtina veiklų atskyrimo planą.\n\n3. Veiklų atskyrimo plane turi būti įtvirtintas ne mažesnis kaip 24 mėnesių terminas, būtinas Gamtinių dujų įstatymo reikalavimų neatitinkančioms gamtinių dujų įmonėms pasiekti atitiktį Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimams.\n\n4. Šio straipsnio 3 dalyje nurodytas terminas pradedamas skaičiuoti nuo šio įstatymo įsigaliojimo datos."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2011 m. rugpjūčio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________\n\nLietuvos Respublikos\ngamtinių dujų įstatymo įgyvendinimo įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. liepos 13 d. Europos Parlamento ir Tarybos Direktyva 2009/73/EB dėl gamtinių dujų vidaus rinkos bendrųjų taisyklių, panaikinanti Direktyvą 2003/55/EB (OL 2009 L 211, p. 94).\n\n_________________"
    }
  ],
  "definitions": [
    {
      "term": "Šis įstatymas nustato Lietuvos Respublikos gamtinių dujų įstatymo pakeitimo įstatymo (toliau",
      "definition": "Gamtinių dujų įstatymas) įgyvendinimo principus ir tvarką. Įstatymas nustato įmonių, neatitinkančių Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų (toliau – Gamtinių dujų įstatymo reikalavimų neatitinkančios gamtinių dujų įmonės), prisitaikymo prie Gamtinių dujų įstatymo aštuntojo skirsnio „Veiklų ir apskaitos atskyrimas“ reikalavimų procedūrą.\n\n2. Šio įstatymo sąvokos suprantamos taip, kaip jos apibrėžtos Gamtinių dujų įstatyme.\n\n3. Šio įstatymo nuostatos yra suderintos su šio įstatymo priede nurodytais Europos Sąjungos teisės aktais.\n\nANTRASIS SKIRSNIS\nVEIKLŲ ATSKYRIMO ĮGYVENDINIMAS",
      "source_provision": "art1"
    }
  ]
}
