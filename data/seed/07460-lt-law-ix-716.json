{
  "id": "lt-law-ix-716",
  "type": "statute",
  "title": "Lietuvos Respublikos baudžiamojo kodekso 310 straipsnio papildymo įstatymo įgyvendinimo įstatymas",
  "short_name": "IX-716",
  "status": "in_force",
  "issued_date": "2002-01-17",
  "in_force_date": "2002-02-06",
  "url": "https://e-tar.lt/portal/lt/legalAct/TAR.2CB720424C7A",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo taikymas",
      "content": "1. Baudžiamojo kodekso 310 straipsnio papildymo įstatymą pagal nuteistųjų prašymus taiko teismai, nagrinėję baudžiamąją bylą pirmąja instancija.\n\n2. Priimdamas sprendimą, teismas vadovaujamasi Baudžiamojo kodekso 7 straipsnio nuostatomis.\n\n3. Institucijos, į kurių kompetenciją įeina bausmės vykdymas, privalo supažindinti nuteistuosius su jų teise paduoti prašymus."
    },
    {
      "provision_ref": "art2",
      "section": "2",
      "title": "2 straipsnis. Teikimo ar prašymo nagrinėjimo tvarka ir priimami sprendimai",
      "content": "1. Šio Įstatymo 1 straipsnyje nurodytas teismas nuteistojo prašymui nagrinėti rengia posėdį, kuriame dalyvauja prokuroras. Dalyvauti posėdyje šaukiami esantis laisvėje nuteistasis ir nuteistojo prašymu gynėjas. Laisvės atėmimo bausmę atliekantis nuteistasis į posėdį šaukiamas prireikus. Nuteistojo ir gynėjo neatvykimas nesustabdo bylos nagrinėjimo, jeigu teismas nepripažįsta, kad jiems dalyvauti būtina.\n\n2. Teismas, nustatęs, kad prašymas yra pagrįstas, išsprendžia klausimus dėl išteisinimo, atleidimo nuo neatliktos bausmės, bausmės sutrumpinimo, veikos perkvalifikavimo ir teistumo išnykimo.\n\n3. Jeigu skiriant bausmę baudžiamosios bylos nagrinėjimo metu buvo vadovautasi Baudžiamojo kodekso 42 ir 43 straipsniais, teismas nustato naują subendrintą bausmę.\n\n4. Teismas, nustatęs, kad prašymas yra nepagrįstas, priima sprendimą prašymą atmesti."
    },
    {
      "provision_ref": "art3",
      "section": "3",
      "title": "3 straipsnis. Teismo priimto sprendimo apskundimas",
      "content": "1. Prokuroras, asmuo, dėl kurio priimta nutartis, ar jo gynėjas gali paduoti skundą dėl šio Įstatymo 2 straipsnyje nurodytų sprendimų Baudžiamojo proceso kodekso 4151 straipsnio 3 dalyje nustatyta tvarka.\n\n2. Teismas, išnagrinėjęs skundą, turi priimti vieną iš Baudžiamojo proceso kodekso 4151 straipsnio 8 dalyje nurodytų sprendimų. Nutartis įsigalioja nuo jos priėmimo dienos ir yra neskundžiama.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
