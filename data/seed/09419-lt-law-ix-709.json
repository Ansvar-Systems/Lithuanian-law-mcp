{
  "id": "lt-law-ix-709",
  "type": "statute",
  "title": "Lietuvos Respublikos ligos ir motinystės socialinio draudimo įstatymo 5, 9, 10, 11, 12, 14, 20 straipsnių pakeitimo ir papildymo įstatymas",
  "short_name": "IX-709",
  "status": "in_force",
  "issued_date": "2002-01-15",
  "in_force_date": "2002-04-01",
  "url": "https://e-tar.lt/portal/lt/legalAct/TAR.8650B5014E08",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 2 dalies pakeitimas ir papildymas",
      "content": "1. 5 straipsnio 2 dalies 3 punkte išbraukti žodžius „apdraustiesiems asmenims, taip pat vaikų priežiūrai, jeigu vaikų įstaigose nustatytas infekcijų plitimą ribojantis režimas“ ir šį punktą išdėstyti taip:\n\n„3) dėl užkrečiamųjų ligų protrūkių arba epidemijų nušalintiems nuo darbo;“.\n\n2. 5 straipsnio 2 dalį papildyti 5 punktu:\n\n„5) vaikų priežiūrai, jeigu vaikų įstaigose nustatytas infekcijų plitimą ribojantis režimas.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio 2 dalies pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Apdraustiesiems asmenims, gaunantiems valstybinio socialinio draudimo invalidumo pensiją, ligos pašalpa 5 straipsnio 2 dalies 1 punkte numatytais atvejais iš Valstybinio socialinio draudimo fondo lėšų pradedama mokėti šio straipsnio 1 dalyje nustatyta tvarka ir mokama ne ilgiau kaip 90 kalendorinių dienų per kalendorinius metus.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 3 dalies papildymas",
      "content": "10 straipsnio 3 dalyje po žodžių „taip pat“ įrašyti žodžius „slaugančiam stacionare ir vaikų reabilitacijos įstaigoje“ ir šią dalį išdėstyti taip:\n\n„3. Turinčiam teisę gauti ligos pašalpą šio įstatymo 8 straipsnyje nustatyta tvarka šeimos nariui, globėjui, slaugančiam stacionare sergantį iki septynerių metų vaiką, taip pat slaugančiam stacionare ir vaikų reabilitacijos įstaigoje vaiką iki šešiolikos metų, sergantį sunkiomis ligomis, kurių sąrašą tvirtina Sveikatos apsaugos ir Socialinės apsaugos ir darbo ministerijos, pašalpa iš Valstybinio socialinio draudimo fondo lėšų pradedama mokėti nuo pirmosios slaugymo dienos ir mokama visą reikalingą slaugymo laikotarpį, bet ne ilgiau kaip 120 dienų per kalendorinius metus.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio papildymas nauja 2 dalimi",
      "content": "1. Papildyti 11 straipsnį nauja 2 dalimi:\n\n„2. Apdraustiesiems asmenims, gaunantiems valstybinio socialinio draudimo invalidumo pensiją, ligos pašalpa 5 straipsnio 2 dalies 3 punkte numatytais atvejais iš Valstybinio socialinio draudimo fondo lėšų mokama šio įstatymo 9 straipsnio 2 dalyje nustatyta tvarka.“\n\n2. Buvusias 11 straipsnio 2 ir 3 dalis laikyti atitinkamai 3 ir 4 dalimis."
    },
    {
      "provision_ref": "art5",
      "section": "5",
      "title": "5 straipsnis. 12 straipsnio papildymas 2 dalimi",
      "content": "Papildyti 12 straipsnį 2 dalimi ir šį straipsnį išdėstyti taip:\n\n„12 straipsnis.     Ligos pašalpos asmenims, kurie gydosi sveikatos priežiūros įstaigose, teikiančiose ortopedines ir (ar) protezavimo paslaugas, mokėjimo trukmė\n\n1. Apdraustajam asmeniui, kuris gydosi sveikatos priežiūros įstaigoje, teikiančioje ortopedines ir (ar) protezavimo paslaugas, pašalpa mokama 9 straipsnio 1 dalyje nustatyta tvarka už visą gydymosi joje laiką, tai pat vykimo į šią įstaigą ir grįžimo iš jos laiką.\n\n2. Apdraustiesiems asmenims, gaunantiems valstybinio socialinio draudimo invalidumo pensiją, ligos pašalpa 5 straipsnio 2 dalies 4 punkte numatytais atvejais iš Valstybinio socialinio draudimo fondo lėšų mokama šio įstatymo 9 straipsnio 2 dalyje nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio 1 dalies papildymas",
      "content": "14 straipsnio 1 dalyje po žodžio „procentų“ įrašyti žodžius „ir ne didesnė kaip 100 procentų“ ir šią dalį išdėstyti taip:\n\n„1. Ligos pašalpa, kurią moka darbdavys 2 pirmąsias kalendorines nedarbingumo dienas, negali būti mažesnė negu 80 procentų ir ne didesnė kaip 100 procentų pašalpos gavėjo vidutinio darbo užmokesčio, apskaičiuoto Vyriausybės nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio 1 dalies pakeitimas",
      "content": "20 straipsnio 1 dalyje vietoj žodžių „už laikotarpį“ įrašyti žodžius „vaiko priežiūros atostogų laikotarpiu“ ir šią dalį išdėstyti taip:\n\n„1. Motinystės (tėvystės) pašalpa mokama vaiko priežiūros atostogų laikotarpiu nuo nėštumo ir gimdymo atostogų pabaigos iki tol, kol vaikui sukanka vieneri metai.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "1. Šis Įstatymas įsigalioja nuo 2002 m. balandžio 1 d.\n\n2. Šio Įstatymo nuostatos taikomos draudiminiams įvykiams, įvykusiems po šio Įstatymo įsigaliojimo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
