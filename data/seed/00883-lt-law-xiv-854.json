{
  "id": "lt-law-xiv-854",
  "type": "statute",
  "title": "Lietuvos Respublikos viešojo sektoriaus atskaitomybės įstatymo Nr. X-1212 22-1 ir 32-1 straipsnių pakeitimo įstatymas",
  "short_name": "XIV-854",
  "status": "in_force",
  "issued_date": "2021-12-23",
  "in_force_date": "2022-01-01",
  "url": "https://e-tar.lt/portal/lt/legalAct/22cc9e70697811eca9ac839120d251c4/lJupiiIBlQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 221 straipsnio pakeitimas",
      "content": "Pakeisti 221 straipsnį ir jį išdėstyti taip:\n\n„221 straipsnis. Veiklos ataskaitai taikomi reikalavimai\n\n1. Veiklos ataskaitoje pateikiama:\n\n1) informacija apie viešojo sektoriaus subjekto metinius veiklos rezultatus, atsižvelgiant į veiklos tikslų pasiekimą vykdant viešojo sektoriaus subjekto metinį veiklos planą. Viešojo sektoriaus subjektas, įgyvendinantis asignavimų valdytojo strateginį veiklos planą, teikia informaciją apie metinius veiklos rezultatus, pasiektus vykdant asignavimų valdytojo strateginį veiklos planą;\n\n2) informacija apie atliktus darbus ir kita su viešojo sektoriaus subjekto metiniais veiklos rezultatais susijusi informacija;\n\n3) finansinių ir nefinansinių veiklos rezultatų analizės aprašas, kuriame veiklos rezultatai susieti su atliktais darbais ar įgyvendintomis priemonėmis ir jiems sunaudotais ištekliais, prireikus nuorodos į kitose ataskaitose pateiktus duomenis ir papildomi šių duomenų paaiškinimai;\n\n4) kita informacija, kurios reikia Vyriausybės veiklos ataskaitai parengti. Šią informaciją veiklos ataskaitoje teikia viešojo sektoriaus subjektai, kuriems taikomas Lietuvos Respublikos strateginio valdymo įstatymas.\n\n2. Veiklos ataskaitos, grupės veiklos ataskaitos ir Vyriausybės veiklos ataskaitos parengimo tvarką nustato ir šio straipsnio 1, 4 ir 5 dalyse nurodytą informaciją detalizuoja Vyriausybė ar jos įgaliota institucija.\n\n3. Savivaldybės taryba gali nustatyti kitokią savivaldybių kontroliuojamų viešojo sektoriaus subjektų veiklos ataskaitos ir grupės veiklos ataskaitos parengimo tvarką ir (arba) kitokią negu šio straipsnio 1 dalyje nurodytą veiklos atskaitoje ar grupės veiklos ataskaitoje pateikiamą informaciją.\n\n4. Vyriausybės veiklos ataskaita apima Lietuvos Respublikos Ministro Pirmininko pranešimą, informaciją apie artimiausio laikotarpio Vyriausybės veiklos prioritetus, Valstybės pažangos strategijoje nustatytų valstybės vystymosi krypčių ir jų vertinimo rodiklių reikšmių, Lietuvos Respublikos atitinkamų metų valstybės biudžeto ir savivaldybių biudžetų finansinių rodiklių patvirtinimo įstatyme patvirtintų valstybės veiklos srityse siekiamų pagrindinių pažangos uždavinių ir jų vertinimo rodiklių, kurie nustatyti Nacionaliniame pažangos plane, reikšmių, Vyriausybės programoje nustatytų valstybės veiklos gairių ir jų vertinimo rodiklių reikšmių pasiekimą atitinkamais finansiniais metais ir kitą susijusią informaciją pagal valstybės veiklos sritis.\n\n5. Siekiant skaidrumo, viešojo sektoriaus subjekto, kurio teisinė forma yra viešoji įstaiga arba regiono plėtros taryba ir kurio finansinės ataskaitos turi būti audituotos pagal Lietuvos Respublikos viešųjų įstaigų įstatymą arba Lietuvos Respublikos regioninės plėtros įstatymą, veiklos ataskaitoje taip pat turi būti pateikta informacija apie:\n\n1) kiekvieno vadovaujamas pareigas einančio asmens atlyginimą per ataskaitinius metus (atskirai nurodant premijas, priemokas ir kitokias išmokas);\n\n2) kiekvieną reikšmingą sandorį, sudarytą per ataskaitinius metus, nurodant sandorio šalis (juridinio asmens teisinę formą, pavadinimą, kodą, buveinę (adresą); fizinio asmens vardą, pavardę, adresą korespondencijai), objektą ir vertę;\n\n3) per ataskaitinius metus sudarytus sandorius su susijusiomis šalimis, nurodant sandorio šalis (juridinio asmens teisinę formą, pavadinimą, kodą, buveinę (adresą); fizinio asmens vardą, pavardę, adresą korespondencijai), objektą ir vertę.\n\n6. Savivaldybės veiklos ataskaita apima:\n\n1) mero pranešimą, informaciją apie mero veiklos rezultatus;\n\n2) informaciją apie regionų plėtros programoje, regiono plėtros plane nustatytų uždavinių ir jų vertinimo rodiklių reikšmių pasiekimą atitinkamais finansiniais metais;\n\n3) šio straipsnio 1 dalies 1, 2 ir 3 punktuose nurodytą informaciją;\n\n4) papildomą informaciją, jeigu savivaldybės taryba nustato tokią informaciją pateikti.“"
    },
    {
      "provision_ref": "art2",
      "section": "2",
      "title": "2 straipsnis. 321 straipsnio pakeitimas",
      "content": "Pakeisti 321 straipsnio 4 dalį ir ją išdėstyti taip:\n\n„4. Vyriausybė teikia Seimui Vyriausybės veiklos ataskaitą, atsižvelgdama į šio straipsnio 2 dalyje nurodytas veiklos ataskaitas, kiekvienais metais ne vėliau kaip iki gegužės 15 dienos.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2022 m. sausio 1 d.\n\n2. Šis įstatymas taikomas 2022 metų ataskaitinio laikotarpio ataskaitų rinkiniams.\n\n3. Lietuvos Respublikos Vyriausybė ar jos įgaliota institucija iki 2021 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
