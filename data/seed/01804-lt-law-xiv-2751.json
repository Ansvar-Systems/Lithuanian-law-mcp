{
  "id": "lt-law-xiv-2751",
  "type": "statute",
  "title": "Lietuvos Respublikos elektros energetikos įstatymo Nr. VIII-1881 44, 45 ir 46 straipsnių pakeitimo įstatymas",
  "short_name": "XIV-2751",
  "status": "in_force",
  "issued_date": "2024-06-13",
  "in_force_date": "2024-07-01",
  "url": "https://e-tar.lt/portal/lt/legalAct/464e14d02f0c11efbdaea558de59136c/NEdYUdswCk",
  "provisions": [
    {
      "provision_ref": "art1",
      "section": "1",
      "title": "1 straipsnis. 44 straipsnio pakeitimas",
      "content": "Papildyti 44 straipsnį 51 dalimi:\n\n„51. Buitiniai vartotojai, kuriems šiame straipsnyje nustatyta tvarka ir sąlygomis užtikrinamas garantinis tiekimas, turi teisę garantiniam elektros energijos tiekėjui pateikti prašymą išdėstyti skolą už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, dalimis. Šio prašymo pagrindu garantinis elektros energijos tiekėjas ir buitinis vartotojas sudaro skolos už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, padengimo dalimis grafiką ne ilgesniam kaip 6 mėnesių terminui. Pakartotinai prašymas išdėstyti skolą už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, dalimis gali būti teikiamas tik tada, kai buitinis vartotojas yra atsiskaitęs su garantiniu elektros energijos tiekėju pagal anksčiau sudarytą skolos padengimo dalimis grafiką.“"
    },
    {
      "provision_ref": "art2",
      "section": "2",
      "title": "2 straipsnis. 45 straipsnio pakeitimas",
      "content": "Papildyti 45 straipsnį 21 dalimi:\n\n„21. Buitiniai vartotojai turi teisę visuomeniniam tiekėjui pateikti prašymą išdėstyti skolą už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, dalimis. Šio prašymo pagrindu visuomeninis tiekėjas ir buitinis vartotojas sudaro skolos už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, padengimo dalimis grafiką ne ilgesniam kaip 6 mėnesių terminui. Pakartotinai prašymas išdėstyti skolą už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, dalimis gali būti teikiamas tik tada, kai buitinis vartotojas yra atsiskaitęs su visuomeniniu tiekėju pagal anksčiau sudarytą skolos padengimo dalimis grafiką.“"
    },
    {
      "provision_ref": "art3",
      "section": "3",
      "title": "3 straipsnis. 46 straipsnio pakeitimas",
      "content": "Papildyti 46 straipsnį 21 dalimi:\n\n„21. Buitiniai vartotojai, sudarę elektros energijos pirkimo–pardavimo ir persiuntimo paslaugos teikimo sutartį su nepriklausomu tiekėju, turi teisę pateikti prašymą išdėstyti skolą už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, dalimis ne ilgesniam kaip 6 mėnesių terminui. Šio prašymo pagrindu nepriklausomas tiekėjas ir buitinis vartotojas sudaro skolos už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, padengimo dalimis grafiką ne ilgesniam kaip 6 mėnesių terminui. Pakartotinai prašymas dėl skolos už suvartotą elektros energiją, įskaitant jos persiuntimą ir su tuo susijusias paslaugas bei viešuosius interesus atitinkančias paslaugas, išdėstymo dalimis gali būti teikiamas tik tada, kai buitinis vartotojas yra atsiskaitęs su nepriklausomu tiekėju pagal anksčiau sudarytą  skolos padengimo dalimis grafiką.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja 2024 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
