{
  "id": "lt-law-xii-525a",
  "type": "statute",
  "title": "Lietuvos Respublikos valstybės ir savivaldybės įmonių įstatymo 15 straipsnio papildymo ir pakeitimo įstatymas",
  "short_name": "XII-525a",
  "status": "in_force",
  "issued_date": "2013-10-01",
  "in_force_date": "2013-11-09",
  "url": "https://e-tar.lt/portal/lt/legalAct/TAR.228649CCCE1B/HHSXTJuMhg",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio papildymas ir pakeitimas",
      "content": "1. Papildyti 15 straipsnį nauja 7 dalimi:\n\n„7. Nuo į valstybės ar savivaldybės biudžetą įmokamų įmonės pelno įmokų mokėjimo atleidžiamos valstybės įmonės, kurios ataskaitiniais finansiniais metais atitinka šias sąlygas:\n\n1) yra išvardytos Lietuvos Respublikos strateginę reikšmę nacionaliniam saugumui turinčių įmonių ir įrenginių bei kitų nacionaliniam saugumui užtikrinti svarbių įmonių įstatymo (toliau – Strateginę reikšmę nacionaliniam saugumui turinčių įmonių ir įrenginių bei kitų nacionaliniam saugumui užtikrinti svarbių įmonių įstatymas) 3 straipsnio 1 dalyje kaip strateginę reikšmę nacionaliniam saugumui turinčios valstybės įmonės;\n\n2) valdo, naudoja ir disponuoja strateginę reikšmę nacionaliniam saugumui turinčius valstybei nuosavybės teise priklausančius įrenginius, išvardytus Strateginę reikšmę nacionaliniam saugumui turinčių įmonių ir įrenginių bei kitų nacionaliniam saugumui užtikrinti svarbių įmonių įstatymo 3 straipsnio 2 dalyje;\n\n3) įgyvendina ar dalyvauja įgyvendinant teisės aktu pripažintą ypatingos valstybinės svarbos ar valstybei svarbų ekonominį projektą.“\n\n2. Buvusią 15 straipsnio 7 dalį laikyti 8 dalimi.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
