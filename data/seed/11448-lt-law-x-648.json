{
  "id": "lt-law-x-648",
  "type": "statute",
  "title": "Lietuvos Respublikos aplinkos apsaugos valstybinės kontrolės įstatymo 1, 2, 3, 12, 18, 20, 24 straipsnių pakeitimo ir papildymo ir įstatymo papildymo priedu įstatymas",
  "short_name": "X-648",
  "status": "in_force",
  "issued_date": "2006-06-08",
  "in_force_date": "2006-06-28",
  "url": "https://e-tar.lt/portal/lt/legalAct/TAR.E2A987141698",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas 2 dalimi",
      "content": "1 straipsnį papildyti 2 dalimi ir visą straipsnį išdėstyti taip:\n\n„1 straipsnis. Įstatymo paskirtis\n\n1. Šis Įstatymas nustato aplinkos apsaugos valstybinę kontrolę Lietuvos Respublikoje vykdančias institucijas bei pareigūnus, jų teisinį statusą, veiklos teisinius pagrindus bei pagrindinius principus, veiklos organizavimą, reglamentuoja aplinkos apsaugos valstybinės kontrolės procesą.\n\n2. Šio Įstatymo nuostatos suderintos su Europos Sąjungos teisės aktais, nurodytais Įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 6 dalies pakeitimas",
      "content": "Pakeisti 2 straipsnio 6 dalį ir ją išdėstyti taip:\n\n„6. Privalomasis nurodymas – aplinkos apsaugos valstybinę kontrolę vykdančio pareigūno įpareigojimas fiziniam ar juridiniam asmeniui per tam tikrą terminą įgyvendinti aplinkos apsaugą ir gamtos išteklių naudojimą reglamentuojančių įstatymų ar kitų teisės aktų reikalavimus arba imtis priemonių, kad aplinkos apsaugą ir gamtos išteklių naudojimą reglamentuojančių įstatymų ir kitų teisės aktų pažeidimų arba žalos aplinkai būtų išvengta ar ji sumažinta, arba likviduoti pasekmes, sukeltas aplinkos apsaugą ir gamtos išteklių naudojimą reglamentuojančių įstatymų ar kitų teisės aktų pažeidimu, arba įgyvendinti aplinkos atkūrimo priemones.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio papildymas 11 ir 12 punktais",
      "content": "Papildyti 3 straipsnį 11 ir 12 punktais:\n\n„11) kontroliuoja, ar cheminės medžiagos ir preparatai (išskyrus tiekiamas rinkai chemines medžiagas ir preparatus, skirtus vartotojų asmeniniams ir namų ūkio poreikiams tenkinti) klasifikuojami, ženklinami, pakuojami, saugomi, laikomi, įtraukiami į apskaitą ir jų apskaita vykdoma pagal teisės aktų reikalavimus, teisėtai valdomi, naudojami, jais disponuojama; nepažeidžiami pranešimų apie naujas chemines medžiagas, duomenų, ataskaitų dėl cheminių medžiagų ir preparatų teikimo reikalavimai; taip pat pagal kompetenciją kontroliuoja, ar nepažeidžiami cheminių medžiagų ir preparatų importo (įvežimo) į Lietuvos Respublikos teritoriją, eksporto (išvežimo) iš Lietuvos Respublikos teritorijos reikalavimai;\n\n12) kontroliuoja, ar genetiškai modifikuoti organizmai ribotai naudojami, išleidžiami į aplinką laikantis teisės aktuose nustatytų reikalavimų.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio 1 dalies 1, 6 ir 16 punktų pakeitimas",
      "content": "1. Pakeisti 12 straipsnio 1 dalies 1 punktą ir jį išdėstyti taip:\n\n„1) pateikę tarnybinį pažymėjimą, netrukdomi patekti (įeiti, įvažiuoti) į visų įmonių, įstaigų, organizacijų, ūkių, karinių dalinių, pasienio ruožo bei privačias teritorijas ir jose esančius objektus (statinius, įrenginius, patalpas ir kt.), kitus ūkinės veiklos objektus ir tikrinti, ar juose laikomasi aplinkos apsaugą, gamtos išteklių naudojimą ir atkūrimą reglamentuojančių įstatymų ir kitų teisės aktų reikalavimų, atlikti kontrolinius tyrimus ir matavimus, neatlygintinai gauti cheminių medžiagų ir preparatų pavyzdžius tyrimams, jų sudėčiai bei savybėms ištirti ar bandymams atlikti, taip pat įstatymų nustatyta tvarka gauti informaciją bei duomenis, kurie yra valstybės ar tarnybos, komercinė ar pramoninė paslaptis, cheminių medžiagų ir preparatų kontrolei atlikti;“.\n\n2. Pakeisti 12 straipsnio 1 dalies 6 punktą ir jį išdėstyti taip:\n\n„6) šio Įstatymo nustatytais atvejais ir nustatyta tvarka duoti privalomuosius nurodymus fiziniams ir juridiniams asmenims;“.\n\n3. Pakeisti 12 straipsnio 1 dalies 16 punktą ir jį išdėstyti taip:\n\n„16) išaiškinę aplinkos apsaugą reglamentuojančių įstatymų ar kitų teisės aktų pažeidimą, kuriuo aplinkai buvo padaryta žala, privalo per 30 dienų pasiūlyti pažeidėjui gera valia atlyginti žalą. Jei pažeidėjas per aplinkos apsaugos valstybinės kontrolės pareigūno nurodytą terminą savanoriškai žalos neatlygina arba ją atlygina nevisiškai, aplinkos apsaugos valstybinės kontrolės pareigūnas ne vėliau kaip per 30 dienų nuo šio termino pabaigos privalo pareikšti ieškinį teisme dėl padarytos aplinkai žalos atlyginimo.“"
    },
    {
      "provision_ref": "art5",
      "section": "5",
      "title": "5 straipsnis. 18 straipsnio 1 punkto pakeitimas ir straipsnio papildymas 5 punktu",
      "content": "1. Pakeisti 18 straipsnio 1 punktą ir jį išdėstyti taip:\n\n„1) kai yra grėsmė, kad bus pažeisti aplinkos apsaugą ir gamtos išteklių naudojimą reglamentuojančių įstatymų ar kitų teisės aktų reikalavimai ir (arba) kai dėl fizinių ar juridinių asmenų veiksmų ar neveikimo gali būti padaryta žala aplinkai, siekiant tokių pažeidimų ir (arba) žalos aplinkai išvengti ar ją sumažinti;“.\n\n2. Papildyti 18 straipsnį 5 punktu:\n\n„5) kai padaryta žala aplinkai ir nustatomos aplinkos atkūrimo priemonės ir jų įgyvendinimo terminai.“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio 1 dalies 4 punkto pakeitimas",
      "content": "Pakeisti 20 straipsnio 1 dalies 4 punktą ir jį išdėstyti taip:\n\n„4) kokius pažeidimus ar jų pasekmes arba veiksnius, sudarančius sąlygas aplinkos apsaugos įstatymų ir kitų teisės aktų pažeidimams ar žalai aplinkai atsirasti, turi pašalinti asmuo, kuriam duodamas privalomasis nurodymas, arba kokias aplinkos atkūrimo priemones turi įgyvendinti asmuo, kuriam duodamas privalomasis nurodymas, ir per kokius terminus jis tai turi padaryti;“."
    },
    {
      "provision_ref": "art7",
      "section": "7",
      "title": "7 straipsnis. 24 straipsnio pakeitimas",
      "content": "Pakeisti 24 straipsnį ir jį išdėstyti taip:\n\n„24 straipsnis.     Aplinkos apsaugos valstybinės kontrolės pareigūnų veiksmai, jei pasibaigus privalomojo nurodymo terminui jame nustatyti reikalavimai neįvykdomi\n\nJei privalomasis nurodymas laiku neįvykdomas, aplinkos apsaugos valstybinės kontrolės pareigūnas privalo patraukti administracinėn atsakomybėn asmenį, neįvykdžiusį privalomojo nurodymo, už šio nurodymo neįvykdymą, už aplinkos apsaugos įstatymų ir kitų teisės aktų, dėl kurių buvo duotas privalomasis nurodymas, pažeidimus (jei pažeidimas trunkamasis), taip pat pakartotinai duoti privalomąjį nurodymą, kurio įvykdymo terminai nustatomi remiantis šio skirsnio nuostatomis, arba, jei privalomasis nurodymas duotas dėl priežasčių, nurodytų šio įstatymo 18 straipsnio 5 punkte, pareikšti ieškinį teisme dėl aplinkai padarytos žalos atlyginimo.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos aplinkos apsaugos valstybinės kontrolės įstatymo\nPriedas\n\nĮGYVENDINAMI EUROPOS SĄJUNGOS TEISĖS AKTAI\n\n2004 m. balandžio 21 d. Europos Parlamento ir Tarybos direktyva 2004/35/EB dėl atsakomybės už aplinkos apsaugą siekiant išvengti žalos aplinkai ir ją ištaisyti (atlyginti), OL 2004 m. specialusis leidimas, 15 skyrius, 8 tomas, p. 357.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
