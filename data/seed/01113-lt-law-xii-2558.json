{
  "id": "lt-law-xii-2558",
  "type": "statute",
  "title": "Lietuvos Respublikos administracinių teisės pažeidimų registro įstatymo Nr. XII-603 pavadinimo ir 1, 3, 5, 6, 7 straipsnių pakeitimo įstatymas",
  "short_name": "XII-2558",
  "status": "in_force",
  "issued_date": "2016-06-30",
  "in_force_date": "2017-01-01",
  "url": "https://e-tar.lt/portal/lt/legalAct/2b0c0ee048e511e6b5d09300a16a686c/soQnLtnVFW",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo pakeitimas",
      "content": "Pakeisti Įstatymo pavadinimą ir jį išdėstyti taip:\n\n„LIETUVOS RESPUBLIKOS ADMINISTRACINIŲ NUSIŽENGIMŲ REGISTRO ĮSTATYMAS“"
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis įstatymas nustato Administracinių nusižengimų registro (toliau – Registras) sukūrimą, Registro objektus ir jų registravimą, Registro valdytoją ir Registro tvarkytojų skyrimą, Registro duomenų, Registro informacijos, Registrui pateiktų dokumentų ir (arba) jų kopijų tvarkymo, teikimo, perdavimo ir skelbimo pagrindus, Registro finansavimą, reorganizavimą ir likvidavimą.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Registro objektai yra Lietuvos Respublikos administracinių nusižengimų kodekso (toliau – Administracinių nusižengimų kodeksas) nustatyta tvarka užfiksuoti administraciniai nusižengimai.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "1. Papildyti 5 straipsnį nauja 2 dalimi:\n\n„2. Registro tvarkytojais skiriami juridiniai asmenys, kurių pareigūnai Administracinių nusižengimų kodekso nustatyta tvarka turi teisę pradėti administracinių nusižengimų teiseną, atlikti administracinių nusižengimų tyrimą, surašyti administracinių nusižengimų protokolus ir (ar) kurie turi teisę ne teismo tvarka nagrinėti administracinių nusižengimų bylas.“\n\n2. Buvusią 5 straipsnio 2 dalį laikyti 3 dalimi."
    },
    {
      "provision_ref": "art5",
      "section": "5",
      "title": "5 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Registro duomenų, Registro informacijos, Registrui pateiktų dokumentų ir (arba) jų kopijų tvarkymas\n\nRegistro duomenys, Registro informacija, Registrui pateikti dokumentai ir (arba) jų kopijos tvarkomi vadovaujantis šiuo įstatymu, Valstybės informacinių išteklių valdymo įstatymu, Lietuvos Respublikos asmens duomenų teisinės apsaugos įstatymu, Administracinių nusižengimų kodeksu, Lietuvos Respublikos civilinio proceso kodeksu, Lietuvos Respublikos mokesčių administravimo įstatymu, Registro nuostatais ir kitais Lietuvos Respublikos, Europos Sąjungos ir tarptautinės teisės aktais.“"
    },
    {
      "provision_ref": "art6",
      "section": "6",
      "title": "6 straipsnis. 7 straipsnio pakeitimas",
      "content": "Pakeisti 7 straipsnio 4 dalį ir ją išdėstyti taip:\n\n„4. Viešai gali būti skelbiami statistiniai Registro duomenys ir Registro tvarkytojo, kuris įregistravo Registro objektą, arba Registro valdytojo sprendimu administracinio nusižengimo, kurio viešas paskelbimas nepakenktų tyrimui, trumpas aprašymas, neatskleidžiant asmens duomenų.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2017 m. sausio 1 d.\n\n2. Iki 2017 m. sausio 1 d. padaryti Lietuvos Respublikos administracinių teisės pažeidimų kodekse, patvirtintame 1984 m. įstatymu Nr. X-4449, numatyti administraciniai teisės pažeidimai, kurie neperkvalifikuoti į administracinius nusižengimus Lietuvos Respublikos administracinių nusižengimų kodekso patvirtinimo, įsigaliojimo ir įgyvendinimo tvarkos įstatymo nustatyta tvarka, laikomi Administracinių nusižengimų registro objektais.\n\n3. Lietuvos Respublikos Vyriausybė iki 2016 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
