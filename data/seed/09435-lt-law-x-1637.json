{
  "id": "lt-law-x-1637",
  "type": "statute",
  "title": "Lietuvos Respublikos tabako kontrolės įstatymo 10, 11, 12, 19, 26 straipsnių pakeitimo ir papildymo įstatymas",
  "short_name": "X-1637",
  "status": "in_force",
  "issued_date": "2008-06-26",
  "in_force_date": "2008-07-05",
  "url": "https://e-tar.lt/portal/lt/legalAct/TAR.870134494A56",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 3 dalies pakeitimas",
      "content": "10 straipsnio 3 dalyje po žodžio „taisykles“ įrašyti žodžius „vadovaudamasi šiuo Įstatymu, Lietuvos Respublikos civiliniu kodeksu ir kitais teisės aktais“ ir šią dalį išdėstyti taip:\n\n„3. Šio straipsnio 1 dalyje nurodytų rūšių veiklos licencijavimo taisykles, vadovaudamasi šiuo Įstatymu, Lietuvos Respublikos civiliniu kodeksu ir kitais teisės aktais, tvirtina Lietuvos Respublikos Vyriausybė.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Licencijų išdavimas, atsisakymas išduoti licenciją, licencijos galiojimo sustabdymas, licencijos galiojimo panaikinimas\n\n1. Licencijos verstis šio Įstatymo 10 straipsnio 1 dalyje nurodytų rūšių veikla gali būti išduodamos Lietuvos Respublikoje įstatymų nustatyta tvarka įregistruotoms įmonėms ir užsienio juridinių asmenų, pagal užsienio valstybių įstatymus turinčių teisę verstis komercine ūkine veikla, filialams (toliau – įmonė), o licencija verstis tabako auginimu – ir Lietuvos Respublikoje ūkininko ūkius įregistravusiems ūkininkams (toliau – ūkininkas).\n\n2. Licencijas verstis tabako auginimu, tabako gaminių gamyba ir didmenine prekyba tabako gaminiais, vadovaudamasi Lietuvos Respublikos Vyriausybės patvirtintomis licencijavimo taisyklėmis, išduoda, apie galimą licencijos galiojimo sustabdymą ar panaikinimą įspėja, licencijos galiojimą sustabdo, licencijos galiojimo sustabdymą ar licencijos galiojimą naikina Valstybinė tabako ir alkoholio kontrolės tarnyba prie Lietuvos Respublikos Vyriausybės (toliau – Valstybinė tabako ir alkoholio kontrolės tarnyba).\n\n3. Licencijas verstis mažmenine prekyba tabako gaminiais (įskaitant mažmeninę prekybą tabako gaminiais iš automobilių-parduotuvių), vadovaudamasi Lietuvos Respublikos Vyriausybės patvirtintomis licencijavimo taisyklėmis, išduoda, apie galimą licencijos galiojimo sustabdymą ar panaikinimą įspėja, licencijos galiojimą sustabdo, licencijos galiojimo sustabdymą ar licencijos galiojimą naikina savivaldybės, kurios teritorijoje įmonė versis mažmenine prekyba tabako gaminiais, vykdomoji institucija, o verstis mažmenine prekyba tabako gaminiais keleiviams vežti skirtose transporto priemonėse – savivaldybės, kurios teritorijoje yra įmonės, pageidaujančios verstis mažmenine prekyba tabako gaminiais keleiviams vežti skirtose transporto priemonėse, buveinė, vykdomoji institucija.\n\n4. Išduodamos licencijos yra neterminuotos. Licencijos verstis sezonine mažmenine prekyba tabako gaminiais kurortuose ir kitose savivaldybės tarybos nustatytose poilsio bei turizmo teritorijose išduodamos savivaldybės tarybos nustatyto kurortinio, poilsio bei turizmo sezonui.\n\n5. Licencijų įmonėms išdavimą savivaldybėse kontroliuoja Valstybinė tabako ir alkoholio kontrolės tarnyba.\n\n6. Licencijos verstis šio Įstatymo 10 straipsnio 1 dalyje nurodytų rūšių veikla neišduodamos, jeigu:\n\n1) pateikiami ne visi reikiami dokumentai ir įmonė neįvykdo licencijas išduodančios institucijos reikalavimo pateikti trūkstamus dokumentus;\n\n2) pateikiami nevisiškai arba netaisyklingai užpildyti dokumentai ir įmonė neįvykdo licencijas išduodančios institucijos reikalavimo ištaisyti šiuos trūkumus;\n\n3) pateikti dokumentai neatitinka jiems keliamų reikalavimų arba pateikti neteisingi duomenys ir įmonė neįvykdo licencijas išduodančios institucijos reikalavimo ištaisyti šiuos trūkumus;\n\n4) įmonė turi mokestinę nepriemoką Lietuvos Respublikos valstybės biudžetui, savivaldybės biudžetui ar fondams, į kuriuos mokamus mokesčius administruoja Valstybinė mokesčių inspekcija (išskyrus atvejus, kai įmonei mokesčių, delspinigių, baudų mokėjimas atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestinis ginčas), ir įmonė yra skolinga Valstybinio socialinio draudimo fondo biudžetui;\n\n5) įmonei, įmonės steigėjams ar vadovams yra įsiteisėjęs apkaltinamasis teismo nuosprendis, įsiteisėjęs teismo nutarimas, sprendimas, įsiteisėjęs atitinkamas muitinės, Valstybinės mokesčių inspekcijos, policijos ar Valstybinės tabako ir alkoholio kontrolės tarnybos prie Lietuvos Respublikos Vyriausybės nutarimas dėl bausmės ar nuobaudos skyrimo už tabako gaminių kontrabandą, falsifikuotų tabako gaminių pardavimą, laikymą ar gabenimą, tabako gaminių pardavimą, laikymą ar gabenimą be tabako gaminių įsigijimą patvirtinančių juridinę galią turinčių dokumentų, taip pat už tabako gaminių be specialių ženklų – banderolių neteisėtą laikymą, gabenimą ar pardavimą (licencijos visai neišduodamos);\n\n6) įmonės steigėjai ar vadovai yra (buvo) įmonių, kurioms buvo panaikintas licencijos galiojimas šio straipsnio 8 dalies 3 punkte ar šio Įstatymo 26 straipsnio 5 dalyje nustatytais pagrindais, steigėjai, vadovai ar kiti darbuotojai, jeigu jie veikė įmonės vardu ar dėl jos interesų (licencijos visai neišduodamos);\n\n7) įmonei buvo panaikintas licencijos galiojimas šio straipsnio 8 dalies 5 ar 6 punkte nustatytais pagrindais. Licencija neišduodama vienerius metus nuo turėtos licencijos galiojimo panaikinimo dienos;\n\n8) įmonei buvo panaikintas licencijos galiojimas šio Įstatymo 26 straipsnio 7 dalyje nustatytais pagrindais. Licencija verstis tabako gaminių mažmenine prekyba toje prekybos vietoje, kurioje padarytas pažeidimas, neišduodama trejus metus nuo turėtos licencijos galiojimo panaikinimo dienos.\n\n7. Už licencijuojamos veiklos sąlygų pažeidimus įmonės įspėjamos apie galimą licencijos galiojimo sustabdymą ar panaikinimą, taip pat licencijos galiojimas sustabdomas Lietuvos Respublikos Vyriausybės patvirtintose licencijavimo taisyklėse nustatytais atvejais ir tvarka.\n\n8. Licencijos galiojimas panaikinamas:\n\n1) jeigu įmonė pateikia paraišką panaikinti licencijos galiojimą;\n\n2) jeigu likviduojama ar reorganizuojama įmonė baigia veiklą kaip savarankiškas juridinis asmuo;\n\n3) jeigu pačioms įmonėms, įmonių vadovams ar kitiems įmonių darbuotojams (veikusiems įmonės vardu ar dėl jos interesų) yra įsiteisėjęs apkaltinamasis teismo nuosprendis, įsiteisėjęs teismo nutarimas, sprendimas, įsiteisėjęs atitinkamas muitinės, Valstybinės mokesčių inspekcijos, policijos ar Valstybinės tabako ir alkoholio kontrolės tarnybos prie Lietuvos Respublikos Vyriausybės nutarimas dėl bausmės ar nuobaudos skyrimo už tabako ar tabako gaminių kontrabandą, falsifikuotų tabako gaminių pardavimą, laikymą ar gabenimą, tabako gaminių pardavimą, laikymą ar gabenimą be tabako gaminių įsigijimą patvirtinančių juridinę galią turinčių dokumentų, taip pat už tabako gaminių be specialių ženklų – banderolių neteisėtą laikymą, gabenimą ar pardavimą;\n\n4) šio Įstatymo 26 straipsnio 5 ir 7 dalyse nustatytais pagrindais;\n\n5) jeigu įmonė, kuri buvo įspėta apie galimą licencijos galiojimo panaikinimą ar kuriai buvo sustabdytas licencijos galiojimas už licencijavimo taisyklėse nustatytų licencijuojamos veiklos sąlygų pažeidimus, per nustatytą laiką nepašalino nurodytų pažeidimų;\n\n6) paaiškėja, kad licencijai gauti pateikti neteisingi duomenys.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio papildymas 8 dalimi",
      "content": "Papildyti 12 straipsnį 8 dalimi:\n\n„8. Įmonėms ar ūkininkams, turintiems licencijas verstis tabako auginimu, tabako gaminių gamyba, didmenine ar mažmenine prekyba tabako gaminiais, leidžiama auginti tabaką, gaminti, parduoti ir (ar) laikyti tabako gaminius tik tose vietose, kurios įrašytos į licenciją. Tabako auginimo, tabako gaminių gamybos, pardavimo ir (ar) laikymo vietą nustatančius duomenis, kurie turi būti įrašyti į licenciją, nustato Lietuvos Respublikos Vyriausybė atitinkamos veiklos rūšies licencijavimo taisyklėse.“"
    },
    {
      "provision_ref": "art4",
      "section": "4",
      "title": "4 straipsnis. 19 straipsnio 1 dalies 1 ir 5 punktų pakeitimas",
      "content": "1. 19 straipsnio 1 dalies 1 punkte išbraukti žodžius „interneto kavinėse (interneto klubuose ir pan.), taip pat patalpose, kuriose vyksta sporto varžybos ir kiti renginiai“, po žodžių „visose švietimo“ išbraukti žodį „įstaigose“, vietoj žodžio „jų“ įrašyti žodžius „šių įstaigų“ ir šį punktą išdėstyti taip:\n\n„1) visose švietimo, sveikatos priežiūros įstaigose ir šių įstaigų teritorijose;“.\n\n2. Pakeisti 19 straipsnio 1 dalies 5 punktą ir jį išdėstyti taip:\n\n„5) restoranuose, kavinėse, baruose, kitose viešojo maitinimo įstaigose, klubuose, diskotekose, interneto kavinėse (interneto klubuose ir pan.), lošimo namuose (kazino), automatų ar bingo salonuose, kitose laisvalaikio praleidimo įstaigose, patalpose, kuriose vyksta sporto varžybos ar kiti renginiai, ir kitose žmonėms aptarnauti skirtose patalpose, išskyrus specialiai įrengtus cigarų ir (ar) pypkių klubus. Cigarų ir (ar) pypkių klubų įrengimo tvarką nustato Lietuvos Respublikos Vyriausybė ar jos įgaliota institucija.“"
    },
    {
      "provision_ref": "art5",
      "section": "5",
      "title": "5 straipsnis. 26 straipsnio 13 dalies 3 punkto pakeitimas ir 16, 17, 18 dalių pripažinimas netekusiomis galios",
      "content": "1. 26 straipsnio 13 dalies 3 punkte vietoj žodžių „Nacionalinė vartotojų teisių apsaugos taryba prie Lietuvos Respublikos teisingumo ministerijos“ įrašyti žodžius „Valstybinė vartotojų teisių apsaugos tarnyba“ ir šį punktą išdėstyti taip:\n\n„3) Valstybinė vartotojų teisių apsaugos tarnyba – už 14 straipsnio 3 dalies 5 punkto (kai Valstybinė ne maisto produktų inspekcija prie Lietuvos Respublikos ūkio ministerijos pateikia pažeidimo protokolą) ir už 17 straipsnio 1 dalies nuostatų pažeidimus visuomenės informavimo priemonėse;“.\n\n2. 26 straipsnio 16 dalį pripažinti netekusia galios.\n\n3. 26 straipsnio 17 dalį pripažinti netekusia galios.\n\n4. 26 straipsnio 18 dalį pripažinti netekusia galios.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
