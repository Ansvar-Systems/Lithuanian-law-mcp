{
  "id": "lt-law-xiv-1292",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 15 straipsnio pakeitimo įstatymas",
  "short_name": "XIV-1292",
  "status": "in_force",
  "issued_date": "2022-06-30",
  "in_force_date": "2022-09-01",
  "url": "https://e-tar.lt/portal/lt/legalAct/623a0ec000eb11ed8fa7d02a65c371ad/TOZJoFeTPS",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio pakeitimas",
      "content": "1. Pakeisti 15 straipsnio 6 dalį ir ją išdėstyti taip:\n\n„6. Universitetų ligoninių sveikatos priežiūros specialistai (išskyrus gydytojus rezidentus ir gydytojus odontologus rezidentus) į darbą priimami viešo konkurso būdu. Viešą konkursą organizuoja ir jo nuostatus tvirtina atitinkamos įstaigos vadovas.“\n\n2. Papildyti 15 straipsnį 61 dalimi:\n\n„61. Universitetų ligoninių sveikatos priežiūros specialistų kvalifikacijai, gebėjimams atlikti pareigybės aprašyme (pareiginėje instrukcijoje) nustatytas funkcijas ir pasiektiems veiklos rezultatams įvertinti ne dažniau kaip kas penkerius metus gali būti organizuojamos atestacijos. Atestacijos organizuojamos šioje dalyje ir universitetų ligoninių vadovų nustatyta tvarka, taikant informavimo ir konsultavimo procedūras Darbo kodekso nustatyta tvarka. Laikotarpis, kai universitetų ligoninių sveikatos priežiūros specialistai buvo nėštumo ir gimdymo atostogose, tėvystės atostogose ir atostogose vaikui prižiūrėti, į atestacijos laikotarpį neįskaitomas. Jeigu per atestaciją universiteto ligoninės sveikatos priežiūros specialistas įvertinamas nepatenkinamai, sudaromas jo veiklos rezultatų gerinimo planas, apimantis ne trumpesnį negu dviejų mėnesių laikotarpį. Pasibaigus šio plano įgyvendinimo laikotarpiui, organizuojama pakartotinė atestacija. Jeigu universiteto ligoninės sveikatos priežiūros specialisto veiklos rezultatų gerinimo plano vykdymo rezultatai per pakartotinę atestaciją įvertinami nepatenkinamai, jis atleidžiamas iš pareigų. Universiteto ligoninių vadovų sudaromų atestacijų komisijų posėdžiuose stebėtojo teisėmis turi teisę dalyvauti vienas darbuotojų atstovavimą įgyvendinančių asmenų atstovas.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas įsigalioja 2022 m. rugsėjo 1 d.\n\n2. Iki šio įstatymo įsigaliojimo dienos į darbą pagal terminuotas penkerių metų darbo sutartis priimti universitetų ligoninių sveikatos priežiūros specialistai įsigaliojus šiam įstatymui laikomi priimtais į darbą eiti atitinkamas pareigas neterminuotai.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda\n\npart_cffee1df43fc48d18243c91f998b95ab_end"
    }
  ],
  "definitions": []
}
