{
  "id": "lt-law-ix-1989",
  "type": "statute",
  "title": "Lietuvos Respublikos daugiabučių namų savininkų bendrijų įstatymo 11, 12, 32 ir 35 straipsnių pakeitimo įstatymas",
  "short_name": "IX-1989",
  "status": "in_force",
  "issued_date": "2004-01-29",
  "in_force_date": "2004-02-14",
  "url": "https://e-tar.lt/portal/lt/legalAct/TAR.FFDED7E33CDF/GKLYlpHzpC",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio 1 dalies pakeitimas",
      "content": "11 straipsnio 1 dalyje vietoj žodžių „vietos savivaldos vykdomoji institucija, kita“ įrašyti žodžius „savivaldybės administracijos direktorius ar“ ir šią dalį išdėstyti taip:\n\n„1. Bendrijos steigimo iniciatyvos teisę turi kiekvienas daugiabučio namo patalpų savininkas ar jų grupė, taip pat savivaldybės administracijos direktorius ar už namo priežiūrą atsakinga įmonė, įstaiga, organizacija.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 2 ir 3 dalių pakeitimas",
      "content": "1. 12 straipsnio 2 dalyje vietoj žodžių „vietos savivaldos vykdomajai institucijai, kitai“ įrašyti žodžius „savivaldybės administracijos direktoriui ir“ ir šią dalį išdėstyti taip:\n\n„2. Apie šaukiamą steigiamąjį susirinkimą steigimo iniciatorius ne vėliau kaip prieš dvi savaites iki susirinkimo dienos viešai praneša visiems namo patalpų savininkams ir raštu – savivaldybės administracijos direktoriui ir už namo priežiūrą atsakingai įmonei, įstaigai, organizacijai, kartu pateikdamas darbotvarkę ir bendrijos įstatų projektą.“\n\n2. 12 straipsnio 3 dalyje vietoj žodžių „Vietos savivaldos vykdomoji institucija ar kita“ įrašyti žodžius „Savivaldybės administracijos direktorius ar“ ir šią dalį išdėstyti taip:\n\n„3. Savivaldybės administracijos direktorius ar už namo priežiūrą atsakinga įmonė, įstaiga, organizacija privalo deleguoti savo įgaliotą atstovą ir pateikti bendrijos steigimo iniciatoriams namo patalpų savininkų bei jiems priklausančių patalpų sąrašą. Jame nurodoma namo patalpų savininkų vardas, pavardė, asmens kodas (juridinio asmens pavadinimas ir adresas), jiems priklausančių patalpų naudingasis plotas, patalpų paskirtis, nuosavybės teisės įgijimo pagrindas ir data.“"
    },
    {
      "provision_ref": "art3",
      "section": "3",
      "title": "3 straipsnis. 32 straipsnio 3 ir 4 dalių pakeitimas",
      "content": "1. 32 straipsnio 3 dalyje vietoj žodžių „vietos savivaldos institucijos“ įrašyti žodžius „savivaldybių tarybos“ ir šią dalį išdėstyti taip:\n\n„3. Savivaldybių rėmimo būdus ir sąlygas nustato savivaldybių tarybos atitinkamose rėmimo programose.“\n\n2. Pakeisti 32 straipsnio 4 dalį ir ją išdėstyti taip:\n\n„4. Savivaldybių administracijų direktoriai organizuoja ir užtikrina bendrijų nemokamą konsultavimą jų steigimo, veiklos ir reorganizavimo klausimais.“"
    },
    {
      "provision_ref": "art4",
      "section": "4",
      "title": "4 straipsnis. 35 straipsnio pakeitimas",
      "content": "35 straipsnyje po žodžio „savivaldybės“ įrašyti žodį „institucijų“ ir šį straipsnį išdėstyti taip:\n\n„35 straipsnis. Ginčų sprendimas\n\nGinčai tarp bendrijos ir bendrijos narių, tarp bendrijos ir kitų fizinių, juridinių asmenų, valstybės ar savivaldybės institucijų sprendžiami įstatymų nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
