{
  "id": "lt-law-xi-839",
  "type": "statute",
  "title": "Lietuvos Respublikos profesinio mokymo įstatymo 2, 6, 10, 11, 12, 13, 14, 18, 19, 21, 22, 23, 24, 27, 28, 31, 33 straipsnių pakeitimo ir papildymo, Įstatymo papildymo 12-1 straipsniu ir 26 straipsnio pripažinimo netekusiu galios įstatymas",
  "short_name": "XI-839",
  "status": "in_force",
  "issued_date": "2010-05-25",
  "in_force_date": "2010-06-10",
  "url": "https://e-tar.lt/portal/lt/legalAct/TAR.537420FEDA68",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1, 3, 10, 17, 21 dalių pakeitimas ir straipsnio papildymas nauja 22 dalimi",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Kompetencijų vertinimo institucija – teisės aktų nustatyta tvarka akredituotas socialinis partneris, kitas Lietuvos Respublikos juridinis asmuo, kitos valstybės narės juridinis asmuo arba juridinio asmens statuso neturinti organizacija ar jų padalinys, kuriems suteikta teisė vertinti asmens įgytas kompetencijas.“\n\n2. 2 straipsnio 3 dalyje vietoj žodžio „Nacionalinė“ įrašyti žodį „Lietuvos“, vietoj žodžio „sąranga“ įrašyti žodį „sandara“ ir šią dalį išdėstyti taip:\n\n„3. Lietuvos kvalifikacijų sandara – Lietuvos Respublikoje nustatytų kvalifikacijų, grindžiamų asmens veiklai reikalingomis kompetencijomis, lygių sistema.“\n\n3. 2 straipsnio 10 dalyje po žodžių „ar ją tobulinti“ įrašyti žodžius „arba įgyti kompetenciją, reikalingą atlikti įstatymų reglamentuojamam darbui ar funkcijai“ ir šią dalį išdėstyti taip:\n\n„10. Profesinis mokymas – mokymas pagal profesinio mokymo programas, padedantis asmeniui įgyti kvalifikaciją ar ją tobulinti arba įgyti kompetenciją, reikalingą atlikti įstatymų reglamentuojamam darbui ar funkcijai.“\n\n4. Pakeisti 2 straipsnio 17 dalį ir ją išdėstyti taip:\n\n„17. Profesinio orientavimo centras – Lietuvos Respublikos juridinis asmuo, kitos valstybės narės juridinis asmuo arba kita juridinio asmens statuso neturinti organizacija ar jų padalinys, kuriuose teikiamos profesinio informavimo ir konsultavimo paslaugos.“\n\n5. 2 straipsnio 21 dalyje po žodžių „kvalifikacijai įgyti“ įrašyti žodžius „arba įgyti kompetencijai, reikalingai atlikti įstatymų reglamentuojamam darbui ar funkcijai“ ir šią dalį išdėstyti taip:\n\n„21. Tęstinis profesinis mokymas – profesinis mokymas, skirtas asmens turimai kvalifikacijai tobulinti ar kitai kvalifikacijai įgyti arba įgyti kompetencijai, reikalingai atlikti įstatymų reglamentuojamam darbui ar funkcijai.“\n\n6. 2 straipsnį papildyti nauja 22 dalimi:\n\n„22. Valstybė narė – bet kuri Europos Sąjungos valstybė narė ar kita Europos ekonominės erdvės valstybė.“\n\n7. Buvusią 2 straipsnio 22 dalį laikyti 23 dalimi."
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 6 dalies pakeitimas",
      "content": "6 straipsnio 6 dalyje po žodžių „pagrindinio ugdymo programą“ įrašyti žodžius „ir patikrinus mokymosi pasiekimus“ ir šią dalį išdėstyti taip:\n\n„6. Mokinys, lygiagrečiai su profesinio mokymo programa baigęs pagrindinio ugdymo programą ir patikrinus mokymosi pasiekimus, įgyja pagrindinį išsilavinimą, o baigęs vidurinio ugdymo programą ir švietimo ir mokslo ministro nustatyta tvarka išlaikęs brandos egzaminus – vidurinį išsilavinimą.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžio „Nacionalinė“ įrašyti žodį „Lietuvos“, vietoj žodžio „sąranga“ įrašyti žodį „sandara“ ir šią dalį išdėstyti taip:\n\n„2. Kvalifikacijas tvarko Kvalifikacijų tvarkymo institucija, vadovaudamasi Vyriausybės nustatyta Lietuvos kvalifikacijų sandara.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio 5 dalies pakeitimas",
      "content": "Pakeisti 11 straipsnio 5 dalį ir ją išdėstyti taip:\n\n„5. Kvalifikacijų suteikimo priežiūra vykdoma Švietimo įstatymo nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio 3 dalies pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Profesinio mokymo programų rengimą turi teisę inicijuoti ir (arba) rengti profesinio mokymo teikėjas, Lietuvos Respublikos ar kitos valstybės narės pilietis, kitas fizinis asmuo, kuris naudojasi Europos Sąjungos teisės aktuose jam suteiktomis judėjimo valstybėse narėse teisėmis, Lietuvos Respublikos ar kitos valstybės narės juridinis asmuo (toliau – fizinis ir juridinis asmuo) arba kita juridinio asmens statuso neturinti organizacija bei jų padaliniai.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 121 straipsniu",
      "content": "Papildyti Įstatymą 121 straipsniu:\n\n„121 straipsnis. Licencija vykdyti formalųjį profesinį mokymą\n\n1. Formalųjį profesinį mokymą gali vykdyti juridiniai asmenys, kitos juridinio asmens statuso neturinčios Lietuvos ar kitos valstybės narės organizacijos bei jų padaliniai, įsteigti Lietuvos Respublikoje, arba Lietuvos Respublikoje gyvenantys fiziniai asmenys, turintys formaliojo profesinio mokymo licenciją (toliau – licencija), kuri suteikia teisę vykdyti Licencijų registre juridiniam ar fiziniam asmeniui įrašytas formaliojo profesinio mokymo programas.\n\n2. Licencijas išduoda, jų galiojimą sustabdo, galiojimo sustabdymą panaikina ir galiojimą panaikina švietimo ir mokslo ministras. Formaliojo profesinio mokymo licencijavimo taisykles tvirtina Vyriausybė.\n\n3. Fiziniai ir juridiniai asmenys, kitos juridinio asmens statuso neturinčios Lietuvos ar kitos valstybės narės organizacijos bei jų padaliniai, norintys vykdyti formalųjį profesinį mokymą, turi atitikti šiuos reikalavimus:\n\n1) profesijos mokytojai arba kandidatai į profesijos mokytojus turi atitikti profesinio mokymo programose ir Švietimo įstatyme nustatytus reikalavimus;\n\n2) teorinio ir praktinio mokymo vietos, mokymui skirti materialieji ir metodiniai ištekliai turi atitikti numatomą mokyti mokinių skaičių ir profesinio mokymo programoje nustatytus reikalavimus;\n\n3) turėti mokymo patalpas, aprūpintas materialiaisiais ištekliais.\n\n4. Atitikties nustatytiems reikalavimams vertinimą organizuoja ir atlieka, ekspertizės aktą dėl pasirengimo vykdyti mokymo programas išduoda Švietimo ir mokslo ministerijos įgaliota institucija.\n\n5. Sprendimas dėl licencijos išdavimo ar motyvuotas atsisakymas ją išduoti turi būti pateikiamas juridiniam ar fiziniam asmeniui ne vėliau kaip per 30 dienų nuo paraiškos (prašymo) gavimo dienos. Nustačiusi, kad pateikti ne visi reikiami dokumentai, pateikti dokumentai netinkamai įforminti, dokumentuose yra klaidingų ir (ar) netikslių duomenų, Švietimo ir mokslo ministerija per 10 darbo dienų nuo dokumentų gavimo dienos apie tai informuoja siekiantį gauti (papildyti, patikslinti) licenciją juridinį ar fizinį asmenį ir nustato 30 kalendorinių dienų terminą trūkumams pašalinti. Terminas licencijai išduoti skaičiuojamas nuo visų tinkamai įformintų dokumentų ir informacijos pateikimo dienos. Atsakymo dėl licencijos išdavimo nepateikimas nelaikomas licencijos išdavimu.\n\n6. Už licencijos išdavimą, papildymą, patikslinimą ar dublikato išdavimą turi būti sumokėta Vyriausybės nustatyto dydžio valstybės rinkliava. Valstybės rinkliava sumokama iki švietimo ir mokslo ministro sprendimo dėl licencijos išdavimo priėmimo, papildymo, patikslinimo ar dublikato išdavimo priėmimo.\n\n7. Licencija neišduodama, jeigu:\n\n1) pateikti dokumentai ir paraiška neatitinka Formaliojo profesinio mokymo licencijavimo taisyklėse nustatytų reikalavimų;\n\n2) juridiniam ar fiziniam asmeniui licencijos galiojimas buvo panaikintas dėl nustatytų pažeidimų, kurie per nustatytą laikotarpį nebuvo pašalinti, ir nuo licencijos galiojimo panaikinimo dienos nepraėjo 6 mėnesiai;\n\n3) nesumokėta valstybės rinkliava.\n\n8. Švietimo ir mokslo ministras gali priimti sprendimą sustabdyti licencijos galiojimą 30 kalendorinių dienų, esant objektyvioms priežastims terminas gali būti pratęsiamas dar 30 kalendorinių dienų nustatytiems pažeidimams ištaisyti šiais atvejais:\n\n1) jeigu nustatoma, kad profesijos mokytojai neatitinka profesinio mokymo programoje (programose) ir Švietimo įstatyme nustatytų reikalavimų;\n\n2) teorinio ir praktinio mokymo vietos, mokymui skirti materialieji ir metodiniai ištekliai neatitinka numatomo mokyti mokinių skaičiaus ir mokymo programoje nustatytų reikalavimų;\n\n3) mokymo proceso organizavimas, mokinių priėmimas ir jų apskaita, mokymosi pasiekimus įteisinančių dokumentų išdavimas ir jų apskaita vykdoma nesilaikant teisės aktų nustatytų reikalavimų;\n\n4) jeigu nustatoma, kad juridinis asmuo, kita juridinio asmens statuso neturinti Lietuvos ar kitos valstybės narės organizacija bei jos padalinys, įsteigtas Lietuvos Respublikoje, arba Lietuvos Respublikoje gyvenantis fizinis asmuo nesilaiko Formaliojo profesinio mokymo licencijavimo taisyklėse nustatytų licencijuojamos veiklos sąlygų.\n\n9. Licencijos galiojimo sustabdymas švietimo ir mokslo ministro sprendimu gali būti panaikinamas, jeigu nustatyti pažeidimai pašalinami.\n\n10. Švietimo ir mokslo ministras gali priimti sprendimą licencijos galiojimą panaikinti šiais atvejais:\n\n1) juridinio asmens, kitos juridinio asmens statuso neturinčios Lietuvos ar kitos valstybės narės organizacijos bei jos padalinio, įsteigto Lietuvos Respublikoje, arba Lietuvos Respublikoje gyvenančio fizinio asmens prašymu;\n\n2) juridinis asmuo, kita juridinio asmens statuso neturinti Lietuvos ar kitos valstybės narės organizacija bei jos padalinys, įsteigtas Lietuvos Respublikoje, pasibaigia;\n\n3) kai paaiškėja, kad juridinis asmuo, kita juridinio asmens statuso neturinti Lietuvos ar kitos valstybės narės organizacija bei jos padalinys, įsteigtas Lietuvos Respublikoje, arba Lietuvos Respublikoje gyvenantis fizinis asmuo licencijai gauti pateiktuose dokumentuose nurodė klaidingus duomenis;\n\n4) kai juridinis asmuo, kita juridinio asmens statuso neturinti Lietuvos ar kitos valstybės narės organizacija bei jos padalinys, įsteigtas Lietuvos Respublikoje, arba Lietuvos Respublikoje gyvenantis fizinis asmuo, kuriam licencijos galiojimas buvo sustabdytas, per nustatytą terminą nepašalina pažeidimų, dėl kurių licencijos galiojimas buvo sustabdytas;\n\n5) mirus licencijos turėtojui – fiziniam asmeniui.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pakeitimas ir papildymas",
      "content": "1. 13 straipsnio 1 dalyje vietoj žodžių „taip pat šių asmenų grupės ir Lietuvos Respublikoje įsteigtų Europos Sąjungos valstybėse narėse ir kitose Europos ekonominės erdvės valstybėse įsisteigusių įmonių filialai“ įrašyti žodžius „ar kitos juridinio asmens statuso neturinčios organizacijos ir jų padaliniai“ ir šią dalį išdėstyti taip:\n\n„1. Profesinio mokymo įstaigas gali steigti fiziniai ar juridiniai asmenys ar kitos juridinio asmens statuso neturinčios organizacijos ir jų padaliniai.“\n\n2. Papildyti 13 straipsnį nauja 3 dalimi:\n\n„3. Valstybinės ir savivaldybių profesinio mokymo įstaigos gali būti pertvarkomos iš biudžetinių įstaigų į viešąsias įstaigas taikant Civilinio kodekso nuostatas.“\n\n3. Papildyti 13 straipsnį nauja 4 dalimi:\n\n„4. Steigiant valstybines ir savivaldybių profesinio mokymo įstaigas, kurių teisinė forma viešoji įstaiga, taip pat pertvarkant valstybines profesinio mokymo įstaigas į viešąsias įstaigas, į jas negali būti investuojamas valstybės ar savivaldybių nekilnojamasis turtas.“\n\n4. 13 straipsnio buvusią 3 dalį laikyti 5 dalimi."
    },
    {
      "provision_ref": "art8",
      "section": "8",
      "title": "8 straipsnis. 14 straipsnio 1, 2, 3 ir 4 dalių pakeitimas",
      "content": "1. 14 straipsnio 1 dalyje vietoj žodžių „apskrities viršininkui“ įrašyti žodžius „švietimo ir mokslo ministrui“ ir šią dalį išdėstyti taip:\n\n„1. Profesinio mokymo teikėjai, išskyrus vidaus reikalų profesinio mokymo teikėjus, profesinio mokymo teikėjus, vykdančius asmenų, kuriems taikomi Užimtumo rėmimo ir Neįgaliųjų socialinės integracijos įstatymai, atsižvelgę į darbo rinkos poreikius, paraiškas dėl priėmimo į valstybės finansuojamas profesinio mokymo programas pirmajai kvalifikacijai įgyti teikia švietimo ir mokslo ministrui.“\n\n2. 14 straipsnio 2 dalyje vietoj žodžių „gavęs su apskrities profesinio mokymo taryba suderintą apskrities viršininko paraišką“ įrašyti žodžius „šį planą apsvarsčius Lietuvos profesinio mokymo taryboje“ ir šią dalį išdėstyti taip:\n\n„2. Asmenų, išskyrus asmenis, kuriems taikomas Užimtumo rėmimo įstatymas, Neįgaliųjų socialinės integracijos įstatymas ar Vidaus tarnybos statuto patvirtinimo įstatymas, pageidaujančių įgyti pirmąją kvalifikaciją, priėmimo į valstybės finansuojamas profesinio mokymo programas planą tvirtina švietimo ir mokslo ministras, šį planą apsvarsčius Lietuvos profesinio mokymo taryboje, o į vidaus reikalų profesinio mokymo įstaigų vykdomas programas – vidaus reikalų ministras.“\n\n3. Pakeisti 14 straipsnio 3 dalį ir ją išdėstyti taip:\n\n„3. Asmenų, pageidaujančių įgyti pirmąją kvalifikaciją, priėmimo į valstybinę ar savivaldybės profesinio mokymo įstaigą – biudžetinę ir viešąją įstaigą – tvarką nustato įstaigos savininko teises ir pareigas įgyvendinanti institucija (dalyvių susirinkimas), vadovaudamiesi švietimo ir mokslo ministro patvirtintais bendraisiais priėmimo kriterijais.“\n\n4. 14 straipsnio 4 dalyje vietoj žodžių „visuotinis dalininkų susirinkimas (savininkas)“ įrašyti žodžius „savininkas (dalyvių susirinkimas)“ ir šią dalį išdėstyti taip:\n\n„4. Asmenų priėmimo į nevalstybinę profesinio mokymo įstaigą tvarką nustato savininkas (dalyvių susirinkimas), remdamasis profesinio mokymo programose jiems nustatytais reikalavimais.“"
    },
    {
      "provision_ref": "art9",
      "section": "9",
      "title": "9 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Profesinio mokymo kokybės užtikrinimas\n\n1. Profesinio mokymo kokybę pagal kompetenciją užtikrina Švietimo ir mokslo ministerija, Socialinės apsaugos ir darbo ministerija, kitos ministerijos ir Vyriausybės įstaigos, įstaigos prie Švietimo ir mokslo ministerijos, Kvalifikacijų tvarkymo institucija, savivaldybės institucijos, nevalstybinės profesinio mokymo įstaigos savininkas (dalyvių susirinkimas), profesinio mokymo įstaigos vadovas, inicijuodami ir įteisindami viešus susitarimus dėl profesinio mokymo kokybės sampratos, numatydami profesinio mokymo kokybės rodiklius, kriterijus, standartus ar kitokius reikalavimus, stebėdami ir vertindami profesinio mokymo atitiktį susitarimams, planuodami ir įgyvendindami profesinio mokymo tobulinimą.\n\n2. Profesinio mokymo kokybei užtikrinti ir gerinti vykdoma profesinio mokymo stebėsena vadovaujantis švietimo ir mokslo ministro patvirtintais švietimo stebėsenos rodikliais ir jo nustatyta tvarka, profesinio mokymo įstaigų veiklos kokybės įsivertinimas ir išorinis vertinimas, profesinio mokymo programų vertinimas, mokymosi pasiekimų vertinimas, profesinio mokymo ir kvalifikacijų suteikimo priežiūra.\n\n3. Už profesinio mokymo kokybę atsako profesinio mokymo teikėjas.\n\n4. Profesinio mokymo įstaigos įsivertinimą ir išorinį vertinimą reglamentuoja Švietimo įstatymas.“"
    },
    {
      "provision_ref": "art10",
      "section": "10",
      "title": "10 straipsnis. 19 straipsnio 1 dalies 4 punkto ir 3 dalies pakeitimas",
      "content": "1. 19 straipsnio 1 dalies 4 punkte vietoj žodžių „atlikti tam tikrą darbą“ įrašyti žodžius „reikalingą atlikti įstatymų reglamentuojamam darbui ar funkcijai“ ir šį punktą išdėstyti taip:\n\n„4) pažymėjimas – asmeniui, baigusiam profesinio mokymo programos modulį, neformaliojo profesinio mokymo programą ir (ar) įgijusiam kompetenciją, reikalingą atlikti įstatymų reglamentuojamam darbui ar funkcijai;“.\n\n2. 19 straipsnio 3 dalyje po žodžių „pagrindinio ugdymo programą“ įrašyti žodžius „ir patikrinus mokymosi pasiekimus“ ir šią dalį išdėstyti taip:\n\n„3. Profesinio mokymo įstaigos mokiniui, lygiagrečiai su profesinio mokymo programa baigusiam pagrindinio ugdymo programą ir patikrinus mokymosi pasiekimus, išduodamas pagrindinio išsilavinimo pažymėjimas, baigusiam vidurinio ugdymo programą ir išlaikiusiam brandos egzaminus, – brandos atestatas, nebaigusiam bendrojo lavinimo programos ar neišlaikiusiam brandos egzaminų, – mokymosi pasiekimų pažymėjimas.“"
    },
    {
      "provision_ref": "art11",
      "section": "11",
      "title": "11 straipsnis. 21 straipsnio 1 dalies ir 2 dalies 2 punkto pakeitimas",
      "content": "1. Pakeisti 21 straipsnio 1 dalį ir ją išdėstyti taip:\n\n„1. Profesinio mokymo teikėjas turi teisę:\n\n1) vykdyti pirminį ir tęstinį profesinį mokymą;\n\n2) rengti Lietuvos ūkio ir darbo rinkos poreikius atitinkančias formaliojo profesinio mokymo programas ir siūlyti jas įregistruoti Studijų, mokymo programų ir kvalifikacijų registre;\n\n3) rengti neformaliojo profesinio mokymo programas ir jas įregistruoti Kvalifikacijos tobulinimo programų ir renginių registre;\n\n4) užskaityti asmeniui bendrojo lavinimo technologijų dalykų, profesinio mokymo programos modulius švietimo ir mokslo ministro nustatyta tvarka;\n\n5) gavęs kompetencijų įvertinimo rezultatus, suteikti asmeniui kvalifikaciją;\n\n6) teisės aktų nustatyta tvarka gauti lėšų profesinio mokymo programoms vykdyti.“\n\n2. Pakeisti 21 straipsnio 2 dalies 2 punktą ir jį išdėstyti taip:\n\n„2) sudaryti profesinio mokymo programose numatytas mokymosi sąlygas, užtikrinti profesinio mokymo programų atitiktį profesiniams standartams ar profesinio rengimo standartams, nuolatinį mokymo turinio ir mokymo metodų atnaujinimą;“."
    },
    {
      "provision_ref": "art12",
      "section": "12",
      "title": "12 straipsnis. 22 straipsnio 1 dalies pakeitimas ir 2 dalies papildymas 7 punktu",
      "content": "1. Pakeisti 22 straipsnio 1 dalį ir ją išdėstyti taip:\n\n„1. Švietimo ir mokslo ministerija:\n\n1) dalyvauja kuriant profesinio mokymo politiką ir ją vykdo;\n\n2) dalyvauja kuriant ir vykdant žmogiškųjų išteklių plėtros politiką;\n\n3) tvirtina bendruosius profesinio mokymo planus;\n\n4) skelbia informaciją apie profesinio mokymo įstaigų vykdomas formaliojo profesinio mokymo programas, jas vykdančius ir turinčius licencijas jas vykdyti profesinio mokymo teikėjus, apie institucijas, kurioms suteikta teisė vertinti asmens įgytas kompetencijas;\n\n5) tvirtina asmenų, išskyrus asmenis, kuriems taikomas Užimtumo rėmimo įstatymas, Neįgaliųjų socialinės integracijos įstatymas ar Vidaus tarnybos statuto patvirtinimo įstatymas, pageidaujančių įgyti pirmąją kvalifikaciją, priėmimo į valstybės finansuojamas profesinio mokymo programas planą;\n\n6) tvirtina asmenų priėmimo į valstybines ir savivaldybių profesinio mokymo įstaigas bendruosius kriterijus;\n\n7) nustato kvalifikacijos ir mokymosi pasiekimų dokumentų, nurodytų šio įstatymo 19 straipsnio 1 dalyje, turinį, formą ir išdavimo tvarką;\n\n8) tvirtina bendrojo lavinimo technologijų dalykų ir profesinio mokymo programos modulių užskaitos tvarkos aprašą;\n\n9) Vyriausybės nustatyta tvarka išduoda licencijas vykdyti formalųjį profesinį mokymą;\n\n10) rengia profesinio mokymo ir kvalifikacijų sistemų plėtros investicines programas;\n\n11) koordinuoja profesinio mokymo įstaigų, kuriose teisės aktų nustatyta tvarka įgyvendina valstybės kaip savininkės ar dalininkės teises ir pareigas, profesijos mokytojų kvalifikacijos tobulinimą;\n\n12) steigia ir tvarko Diplomų, atestatų ir kvalifikacijos pažymėjimų registrą ir Kvalifikacijos tobulinimo programų ir renginių registrą;\n\n13) suderinusi su Socialinės apsaugos ir darbo ministerija, tvirtina asmens įgytų kompetencijų vertinimo tvarkos aprašą, vertinimui skirtų lėšų paskirstymo tvarkos aprašą;\n\n14) nustato formaliojo profesinio mokymo tvarką;\n\n15) nustato formaliojo profesinio mokymo programų rengimo ir įteisinimo tvarką;\n\n16) Kvalifikacijų tvarkymo institucijos teikimu akredituoja institucijas ir suteikia joms teisę vertinti asmens įgytas kompetencijas;\n\n17) nustato Kvalifikacijų tvarkymo institucijos centrinio ir sektorinių profesinių komitetų uždavinius, funkcijas, komitetų sudarymo ir finansavimo tvarką;\n\n18) atlieka kitas šio įstatymo ir kitų teisės aktų nustatytas funkcijas.“\n\n2. Papildyti 22 straipsnio 2 dalį 7 punktu:\n\n„7) rengia Formaliojo profesinio mokymo licencijavimo taisykles ir šias taisykles teikia Vyriausybei tvirtinti.“"
    },
    {
      "provision_ref": "art13",
      "section": "13",
      "title": "13 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Socialinės apsaugos ir darbo ministerijos įgaliojimai\n\nSocialinės apsaugos ir darbo ministerija:\n\n1) dalyvauja kuriant žmogiškųjų išteklių plėtros politiką ir ją vykdo;\n\n2) dalyvauja kuriant ir vykdant profesinio mokymo politiką;\n\n3) organizuoja kvalifikuotų specialistų poreikio prognostinius tyrimus;\n\n4) koordinuoja profesinio mokymo įstaigų, kuriose teisės aktų nustatyta tvarka įgyvendina valstybės kaip savininkės ar dalininkės teises ir pareigas, profesijos mokytojų kvalifikacijos tobulinimą;\n\n5) organizuoja savo reguliuojamos srities darbuotojų tęstinį profesinį mokymą;\n\n6) atlieka kitas šio įstatymo ir kitų teisės aktų nustatytas funkcijas.“"
    },
    {
      "provision_ref": "art14",
      "section": "14",
      "title": "14 straipsnis. 24 straipsnio pakeitimas",
      "content": "Pakeisti 24 straipsnį ir jį išdėstyti taip:\n\n„24 straipsnis. Kitų ministerijų ir Vyriausybės įstaigų įgaliojimai\n\nKitos ministerijos ir Vyriausybės įstaigos:\n\n1) pagal kompetenciją dalyvauja rengiant profesinius standartus;\n\n2) koordinuoja profesinio mokymo įstaigų, kuriose teisės aktų nustatyta tvarka įgyvendina valstybės kaip savininkės ar dalininkės teises ir pareigas, profesijos mokytojų kvalifikacijos tobulinimą;\n\n3) dalyvauja kuriant ir vykdant žmogiškųjų išteklių plėtros politiką;\n\n4) organizuoja savo reguliuojamos srities darbuotojų tęstinį profesinį mokymą;\n\n5) teikia siūlymus valstybės, savivaldybių institucijoms dėl profesinio mokymo programų turinio ir tinklo optimizavimo, profesinio mokymo kokybės užtikrinimo ir priėmimo į valstybės finansuojamas profesinio mokymo programas plano.“"
    },
    {
      "provision_ref": "art15",
      "section": "15",
      "title": "15 straipsnis. 26 straipsnio pripažinimas netekusiu galios",
      "content": "26 straipsnį pripažinti netekusiu galios."
    },
    {
      "provision_ref": "art16",
      "section": "16",
      "title": "16 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Savivaldybės institucijų įgaliojimai\n\n1. Savivaldybės atstovaujamoji institucija:\n\n1) inicijuoja savivaldybės gyventojų poreikius atitinkančio profesinio mokymo teikėjų tinklo kūrimą;\n\n2) steigia, reorganizuoja, atlieka struktūrinius pertvarkymus, likviduoja ir pertvarko profesinio mokymo įstaigas, kuriose teisės aktų nustatyta tvarka įgyvendina savivaldybės kaip savininkės ar dalininkės teises ir pareigas, Švietimo įstatymo nustatyta tvarka.\n\n2. Savivaldybės vykdomoji institucija:\n\n1) dalyvauja rengiant asmenų, pageidaujančių įgyti pirmąją kvalifikaciją, priėmimą į valstybės finansuojamas profesinio mokymo programas;\n\n2) planuoja mokinių priėmimą į profesinio mokymo įstaigas, kuriose teisės aktų nustatyta tvarka įgyvendina savivaldybės kaip savininkės ar dalininkės teises ir pareigas;\n\n3) vykdo profesinio mokymo įstaigų, kuriose teisės aktų nustatyta tvarka įgyvendina savivaldybės kaip savininkės ar dalininkės teises ir pareigas, vadovų kvalifikacijos tobulinimą ir atestaciją;\n\n4) organizuoja profesinio mokymo įstaigų mokinių pagrindinio ugdymo pasiekimų patikrinimą ir brandos egzaminus;\n\n5) planuoja, organizuoja ir administruoja profesinį orientavimą.“"
    },
    {
      "provision_ref": "art17",
      "section": "17",
      "title": "17 straipsnis. 28 straipsnio 8 punkto pakeitimas",
      "content": "28 straipsnio 8 punkte išbraukti žodžius „vadybinės ir pedagoginės“ ir po žodžio „veiklos“ įrašyti žodį „kokybės“ ir šį punktą išdėstyti taip:\n\n„8) dalyvauja atliekant profesinio mokymo įstaigų veiklos kokybės išorinį vertinimą;“."
    },
    {
      "provision_ref": "art18",
      "section": "18",
      "title": "18 straipsnis. 31 straipsnio 2, 4, 10 ir 11 dalių pakeitimas",
      "content": "1. Pakeisti 31 straipsnio 2 dalį ir ją išdėstyti taip:\n\n„2. Mokymo lėšos formaliajam profesiniam mokymui skiriamos iš valstybės biudžeto, valstybės biudžeto specialiųjų tikslinių dotacijų savivaldybių biudžetams ir (ar) Užimtumo fondo taikant Vyriausybės patvirtintą mokymo lėšų skaičiavimo vienam mokiniui metodiką.“\n\n2. Pakeisti 31 straipsnio 4 dalį ir ją išdėstyti taip:\n\n„4. Biudžetinėms ir viešosioms profesinio mokymo įstaigoms bei profesinio mokymo teikėjams, vykdantiems valstybės finansuojamas profesinio mokymo programas, mokymo lėšų skiriama iš valstybės biudžeto, valstybės biudžeto specialiųjų tikslinių dotacijų savivaldybių biudžetams, savivaldybių biudžetų ar Užimtumo fondo.“\n\n3. Pakeisti 31 straipsnio 10 dalį ir ją išdėstyti taip:\n\n„10. Valstybės ir savivaldybės profesinio mokymo įstaigai ūkio lėšas skiria savininko teises ir pareigas įgyvendinanti institucija (dalyvių susirinkimas), nevalstybinei profesinio mokymo įstaigai – savininkas (dalyvių susirinkimas). Viešosioms profesinio mokymo įstaigoms gali būti skiriama ūkio lėšų iš valstybės biudžeto, savivaldybių biudžetų ar Užimtumo fondo arba kitų lėšų. Savivaldybių profesinio mokymo įstaigoms, kurių teisinė forma – biudžetinė arba viešoji įstaiga, gali būti skiriama ūkio lėšų iš atitinkamų metų valstybės biudžeto specialiųjų tikslinių dotacijų savivaldybių biudžetams pagal Vyriausybės patvirtintą metodiką.“\n\n4. Pakeisti 31 straipsnio 11 dalį ir ją išdėstyti taip:\n\n„11. Investicinių lėšų iš valstybės biudžeto profesinio mokymo ir kvalifikacijų sistemų plėtrai (statyboms, renovacijai, materialinei mokymo bazei atnaujinti, standartams rengti ir kt.) skiriama pagal investicines programas, patvirtintas atitinkamų metų Valstybės investicijų programoje. Investicinių lėšų profesinio mokymo įstaigoms gali skirti ir savininkas (dalyvių susirinkimas) savo nustatyta tvarka.“"
    },
    {
      "provision_ref": "art19",
      "section": "19",
      "title": "19 straipsnis. 33 straipsnio 1 ir 2 dalių pakeitimas",
      "content": "1. Pakeisti 33 straipsnio 1 dalį ir ją išdėstyti taip:\n\n„1. Nevalstybinėje profesinio mokymo įstaigoje papildomą užmokestį už profesinį mokymą nustato įstaigos savininkas (dalyvių susirinkimas).“\n\n2. Pakeisti 33 straipsnio 2 dalį ir ją išdėstyti taip:\n\n„2. Užmokesčio dydį už neformalųjį profesinį mokymą valstybinėse ir savivaldybių profesinio mokymo įstaigose – biudžetinėse ir viešosiose įstaigose – nustato įstaigos savininko teises ir pareigas įgyvendinanti institucija (dalyvių susirinkimas).“"
    },
    {
      "provision_ref": "art20",
      "section": "20",
      "title": "20 straipsnis. Įstatymo įgyvendinimas",
      "content": "Vyriausybė, Švietimo ir mokslo ministerija ir Socialinės apsaugos ir darbo ministerija iki 2010 m. liepos 1 d. parengia ir patvirtina šiam įstatymui įgyvendinti reikalingus teisės aktus."
    },
    {
      "provision_ref": "art21",
      "section": "21",
      "title": "21 straipsnis. Įstatymo įsigaliojimas",
      "content": "Šis įstatymas, išskyrus 20 straipsnį, įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
