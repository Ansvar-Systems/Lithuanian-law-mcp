{
  "id": "lt-law-xi-279",
  "type": "statute",
  "title": "Lietuvos Respublikos valstybės ir savivaldybių turto valdymo, naudojimo ir disponavimo juo įstatymo 17, 23 straipsnių pakeitimo ir papildymo įstatymas",
  "short_name": "XI-279",
  "status": "in_force",
  "issued_date": "2009-06-02",
  "in_force_date": "2009-06-16",
  "url": "https://e-tar.lt/portal/lt/legalAct/TAR.29F6134810E4",
  "provisions": [
    {
      "provision_ref": "art1",
      "section": "1",
      "title": "1 straipsnis. 17 straipsnio papildymas 6 dalimi",
      "content": "Papildyti 17 straipsnį 6 dalimi:\n\n„6. Valstybės kilnojamasis ir nekilnojamasis materialusis turtas, įsigytas vykdant Lietuvos Respublikos įsipareigojimus, atsirandančius dėl Lietuvos Respublikos narystės Šiaurės Atlanto Sutarties Organizacijoje, Europos Sąjungoje, Jungtinių Tautų Organizacijoje, arba skirtas vykdyti iš tarptautinių sutarčių atsirandantiems įsipareigojimams, kolektyvinės gynybos operacijoms, karinėms operacijoms, tarptautinėms karinėms pratyboms ar karinio bendradarbiavimo renginiams, civilinėms misijoms, vystomojo bendradarbiavimo projektams arba humanitarinei pagalbai teikti, gali būti neatlygintinai perduodamas ar parduodamas tarptautinėms organizacijoms, kitų valstybių valstybinėms ar savivaldybių institucijoms, kitų valstybių viešiesiems juridiniams ar fiziniams asmenims, jei toks neatlygintinas perdavimas ar pardavimas atitinka Lietuvos Respublikos tarptautinius įsipareigojimus arba Seimo patvirtintą Nacionalinio saugumo strategiją. Sprendimą dėl šioje dalyje nurodyto turto neatlygintino perdavimo arba pardavimo priima Vyriausybė. Vyriausybės sprendime turi būti nurodyta valstybės institucija ar įstaiga, įgaliota sudaryti turto perdavimo arba pardavimo sandorį, perduodamas arba parduodamas turtas, jo naudojimo sąlygos ir tvarka bei už turto perdavimo kontrolę atsakinga institucija.“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio 1 dalies 7 punkto pakeitimas",
      "content": "23 straipsnio 1 dalies 7 punkte po žodžio „tvarka“ įrašyti žodžius „ar perduodant kitų šio Įstatymo 17 straipsnio 6 dalyje nurodytų subjektų nuosavybėn, jei tai atitinka Lietuvos Respublikos tarptautinius įsipareigojimus arba Seimo patvirtintą Nacionalinio saugumo strategiją“ ir šį punktą išdėstyti taip:\n\n„7) perduodant valstybės ar savivaldybių nuosavybėn šio Įstatymo 6 ir 17 straipsniuose nustatytais atvejais ir tvarka ar perduodant kitų šio Įstatymo 17 straipsnio 6 dalyje nurodytų subjektų nuosavybėn, jei tai atitinka Lietuvos Respublikos tarptautinius įsipareigojimus arba Seimo patvirtintą Nacionalinio saugumo strategiją;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
