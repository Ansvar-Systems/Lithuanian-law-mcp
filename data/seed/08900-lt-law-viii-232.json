{
  "id": "lt-law-viii-232",
  "type": "statute",
  "title": "Lietuvos Respublikos įstatymo \"Dėl Lietuvos Respublikos miestų ir rajonų laikino tiesioginio valdymo\" 1 straipsnio pakeitimo ir papildymo įstatymas",
  "short_name": "VIII-232",
  "status": "in_force",
  "issued_date": "1997-05-29",
  "in_force_date": "1997-06-06",
  "url": "https://e-tar.lt/portal/lt/legalAct/TAR.7360A843E238/jCEAmpGNst",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 3 ir 4 dalių pakeitimas ir straipsnio papildymas nauja 5 dalimi",
      "content": "1 straipsnio 3 dalies 3 punkte vietoj žodžių „šiame įstatyme“ įrašyti žodžius „Vietos savivaldos įstatymo 4 straipsnio 3 dalyje“, išbraukti žodžius „arba tris kartus nesusirenka į mero šaukiamą posėdį“, papildyti šią dalį naujais 4 ir 6 punktais, buvusį 4 punktą laikyti 5 punktu, 4 dalyje po žodžių „tiesioginį valdymą“ įrašyti žodžius „dėl 1–5 punktuose nurodytų priežasčių“, straipsnį papildyti nauja 5 dalimi, buvusią 5 dalį laikyti 6 dalimi ir šias dalis išdėstyti taip:\n\n„Tiesioginis valdymas gali būti įvedamas, jeigu:\n\n1) savivaldos institucijos savo veiksmais kėsinasi į valstybės teritorijos vientisumą bei konstitucinę santvarką;\n\n2) teismai nustato, kad taryba nesilaiko Lietuvos Respublikos Konstitucijos, pažeidinėja įstatymus;\n\n3) taryba neišsirenka mero, mero pavaduotojo ir nesuformuoja savivaldos institucijų per Vietos savivaldos įstatymo 4 straipsnio 3 dalyje nustatytą laiką;\n\n4) tarybos posėdžiai pagal Vietos savivaldos įstatymo 7 straipsnyje nurodytus reikalavimus ir terminus nešaukiami arba taryba pagal šiuos reikalavimus nesusirenka į posėdį 3 kartus iš eilės;\n\n5) meras ir taryba nesilaiko Vietos savivaldos įstatymo 9 straipsnio 3 dalies nuostatų;\n\n6) pakartotinių rinkimų į savivaldybės tarybą rezultatai apygardoje pripažįstami negaliojančiais.\n\nSiūlymą laikinai įvesti tiesioginį valdymą dėl 1–5 punktuose nurodytų priežasčių Seimui gali pateikti Vyriausybė, o išvadas dėl tokio siūlymo pagrįstumo Seimui teikia Seimo Valdymo reformų ir savivaldybių komitetas.\n\nĮsigaliojus Vyriausiosios rinkimų komisijos sprendimui dėl pakartotinių rinkimų į savivaldybės tarybą rezultatų apygardoje pripažinimo negaliojančiais, Seimas Valdymo reformų ir savivaldybių komiteto teikimu įveda savivaldybėje tiesioginį valdymą.\n\nSeimas, priimdamas sprendimą įvesti tiesioginį valdymą, nustato naujų rinkimų į savivaldybės tarybą datą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                              ALGIRDAS BRAZAUSKAS"
    }
  ],
  "definitions": []
}
