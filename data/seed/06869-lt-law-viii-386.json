{
  "id": "lt-law-viii-386",
  "type": "statute",
  "title": "Lietuvos Respublikos biudžetinės sandaros įstatymo papildymo 28(1), 28(2) straipsniais ir 4, 12, 28, 33 straipsnių pakeitimo įstatymas",
  "short_name": "VIII-386",
  "status": "in_force",
  "issued_date": "1997-07-02",
  "in_force_date": "1998-01-01",
  "url": "https://e-tar.lt/portal/lt/legalAct/TAR.1154A20C3C73",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "4 straipsnio 1 dalyje po skaičiaus „28“ įrašyti skaičius „281, 282“, 2 dalį išbraukti ir visą straipsnį išdėstyti taip:\n\n„4 straipsnis.       Pajamų ir išlaidų paskirstymas Lietuvos Respublikos valstybės biudžetui ir savivaldybių biudžetams nustatytas šio įstatymo 12, 13, 28, 281, 282 ir 29 straipsniuose.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "12 straipsnio 2 dalies 3 punktą išbraukti, o buvusius 4, 5, 6, 7, 8, 9 punktus laikyti atitinkamai 3, 4, 5, 6, 7, 8 punktais, 3 ir 4 dalis išbraukti, buvusioje 5 dalyje vietoj skaičiaus „6“ įrašyti skaičių „5“, buvusioje 6 dalyje vietoj skaičiaus „8“ įrašyti skaičių „7“, buvusioje 7 dalyje vietoj skaičiaus „9“ įrašyti skaičių „8“ ir visą straipsnį išdėstyti taip:\n\n„12 straipsnis.     Lietuvos Respublikos valstybės biudžeto pajamas sudaro Lietuvos Respublikos įstatymų nustatyti mokesčiai ir kitos įmokos į biudžetą.\n\nLietuvos Respublikos valstybės biudžetui priskiriama:\n\n1) juridinių asmenų pelno mokestis;\n\n2) pridėtinės vertės mokestis;\n\n3) akcizai;\n\n4) tarptautinės prekybos ir sandorių mokesčiai;\n\n5) žyminis mokestis;\n\n6) konsulinis mokestis;\n\n7) pajamos iš valstybės nuosavybės;\n\n8) kitos įmokos.\n\n5 punkte nurodytas mokestis į valstybės biudžetą įskaitomas Lietuvos Respublikos žyminio mokesčio įstatyme nustatyta tvarka.\n\n7 punkte nurodytų pajamų į Lietuvos Respublikos valstybės biudžetą įskaitoma ta dalis, kuri gaunama už eksploatuojamą valstybės turtą.\n\n8 punkte nurodytos kitos įmokos Lietuvos Respublikos valstybės ar savivaldybių biudžetams priskiriamos vadovaujantis įstatymų nustatyta jų ėmimo tvarka, o jos nesant – Lietuvos Respublikos Vyriausybės nutarimais.“"
    },
    {
      "provision_ref": "art3",
      "section": "3",
      "title": "3 straipsnis. 28 straipsnio pakeitimas",
      "content": "28 straipsnį pakeisti ir išdėstyti taip:\n\n„28 straipsnis. Savivaldybių biudžetų pajamas sudaro:\n\n1) mokestinės pajamos;\n\n2) nemokestinės pajamos;\n\n3) dotacijos.\n\nSavivaldybių biudžetų pajamų dalyje nurodoma savivaldybių pasiskolintų lėšų suma.\n\nValstybės biudžeto dotacijos, skiriamos savivaldybių biudžetams, dydis nustatomas vadovaujantis Lietuvos Respublikos savivaldybių biudžetų pajamų nustatymo metodikos įstatymu.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 281 straipsniu",
      "content": "Papildyti Įstatymą 281 straipsniu:\n\n„281 straipsnis. Savivaldybių biudžetų mokestinėms pajamoms priskiriama:\n\n1) fizinių asmenų pajamų mokestis, atskaičius privalomojo sveikatos draudimo fondui pagal Lietuvos Respublikos sveikatos draudimo įstatymą skirtas lėšas;\n\n2) žemės mokestis;\n\n3) valstybinės žemės ir valstybiniam vandenų fondui priskirtų vandens telkinių, išnuomotų verslinei arba mėgėjiškai žūklei, nuomos mokestis;\n\n4) įmonių ir organizacijų nekilnojamojo turto mokestis;\n\n5) žyminis mokestis, nustatytas Lietuvos Respublikos žyminio mokesčio įstatyme;\n\n6) prekyviečių mokestis;\n\n7) paveldimo ar dovanojamo turto mokestis;\n\n8) kitos įstatymų nustatytos mokestinės pajamos.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 282 straipsniu",
      "content": "Papildyti Įstatymą 282 straipsniu:\n\n„282 straipsnis. Savivaldybių biudžetų nemokestinėms pajamoms priskiriama:\n\n1) pajamos iš savivaldybių turto (nuosavybės);\n\n2) baudos ir pajamos iš konfiskacijų Lietuvos Respublikos įstatymų nustatyta tvarka;\n\n3) vietinės rinkliavos pagal Vietinių rinkliavų įstatymą;\n\n4) savivaldybių biudžetinių įstaigų pajamos, gautos už teikiamas paslaugas;\n\n5) kitos pajamos:\n\na) pajamos už savivaldybių lėšų likučius einamosiose sąskaitose;\n\nb) pajamos už nustatyta tvarka išnuomotus ir parduotus ne žemės ūkio paskirties valstybinės žemės sklypus;\n\nc) kitos įstatymų nustatytos nemokestinės pajamos.“"
    },
    {
      "provision_ref": "art6",
      "section": "6",
      "title": "6 straipsnis. 33 straipsnio pakeitimas",
      "content": "33 straipsnį pakeisti ir išdėstyti taip:\n\n„33 straipsnis.     Savivaldybių biudžetų projektus rengia savivaldybių vykdomosios institucijos, remdamosi Lietuvos Respublikos savivaldybių biudžetų pajamų nustatymo metodikos įstatymu, kitais Lietuvos Respublikos įstatymais, valstybinės statistikos duomenimis, socialinėmis ir ekonominėmis programomis ir mokslinėmis-techninėmis prognozėmis.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja nuo 1998 metų sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
