{
  "id": "lt-law-xv-56",
  "type": "statute",
  "title": "Lietuvos Respublikos administracinių nusižengimų kodekso 77, 170, 170-1, 492 ir 590 straipsnių pakeitimo įstatymas",
  "short_name": "XV-56",
  "status": "in_force",
  "issued_date": "2024-12-12",
  "in_force_date": "2024-12-24",
  "url": "https://e-tar.lt/portal/lt/legalAct/f1f0bc70c13811ef88c08519262548c4/ReBxmSMmZy",
  "provisions": [
    {
      "provision_ref": "art1",
      "section": "1",
      "title": "1 straipsnis. 77 straipsnio pakeitimas",
      "content": "Pakeisti 77 straipsnį ir jį išdėstyti taip:\n\n„77 straipsnis. Tabako gaminių ar susijusių gaminių nupirkimas, perdavimas ar kitoks realizavimas nepilnamečiams\n\n1. Tabako gaminių ar susijusių gaminių, išskyrus elektronines cigaretes ir (ar) elektroninių cigarečių pildykles, nupirkimas, perdavimas ar kitoks realizavimas nepilnamečiui\nužtraukia baudą nuo dviejų šimtų dvidešimt iki trijų šimtų dvidešimt eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo trijų šimtų dvidešimt iki penkių šimtų aštuoniasdešimt eurų.\n\n3. Elektroninių cigarečių ir (ar) elektroninių cigarečių pildyklių nupirkimas, perdavimas ar kitoks realizavimas nepilnamečiui\nužtraukia baudą nuo trijų šimtų dvidešimt iki penkių šimtų aštuoniasdešimt eurų.\n\n4. Šio straipsnio 3 dalyje numatytas administracinis nusižengimas, padarytas pakartotinai,\nužtraukia baudą nuo penkių šimtų aštuoniasdešimt iki aštuonių šimtų dvidešimt eurų.\n\n5. Už šio straipsnio 1, 2, 3, 4 dalyse numatytus administracinius nusižengimus privaloma skirti tabako gaminių ar susijusių gaminių konfiskavimą.“"
    },
    {
      "provision_ref": "art2",
      "section": "2",
      "title": "2 straipsnis. 170 straipsnio pakeitimas",
      "content": "Pakeisti 170 straipsnį ir jį išdėstyti taip:\n\n„170 straipsnis. Prekybos neapdorotu tabaku, tabako gaminiais ar susijusiais gaminiais pažeidimas\n\n1. Prekybos ir viešojo maitinimo įmonių darbuotojų padarytas neapdoroto tabako, tabako gaminių ar susijusių gaminių pardavimo įmonėse reikalavimų pažeidimas\nužtraukia baudą nuo trisdešimt iki vieno šimto eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo vieno šimto iki trijų šimtų devyniasdešimt eurų.\n\n3. Tabako gaminių ar susijusių gaminių, išskyrus elektronines cigaretes ir (ar) elektroninių cigarečių pildykles, pardavimas prekybos ir viešojo maitinimo įmonėse nepilnamečiams\nužtraukia baudą nuo dviejų šimtų dvidešimt iki trijų šimtų dvidešimt eurų.\n\n4. Šio straipsnio 3 dalyje numatytas administracinis nusižengimas, padarytas pakartotinai,\nužtraukia baudą nuo trijų šimtų dvidešimt iki penkių šimtų aštuoniasdešimt eurų.\n\n5. Elektroninių cigarečių ir (ar) elektroninių cigarečių pildyklių pardavimas prekybos ir viešojo maitinimo įmonėse nepilnamečiams\nužtraukia baudą nuo trijų šimtų dvidešimt iki penkių šimtų aštuoniasdešimt eurų.\n\n6. Šio straipsnio 5 dalyje numatytas administracinis nusižengimas, padarytas pakartotinai,\nužtraukia baudą nuo penkių šimtų aštuoniasdešimt iki aštuonių šimtų dvidešimt eurų.\n\n7. Tabako gaminių ar susijusių gaminių pardavimas prekybos ir viešojo maitinimo įmonėse be licencijos\nužtraukia baudą nuo trijų šimtų devyniasdešimt iki septynių šimtų aštuoniasdešimt eurų.\n\n8. Šio straipsnio 7 dalyje numatytas administracinis nusižengimas, padarytas pakartotinai,\nužtraukia baudą nuo septynių šimtų aštuoniasdešimt iki vieno tūkstančio devynių šimtų penkiasdešimt eurų.\n\n9. Už šio straipsnio 1, 2 dalyse numatytus administracinius nusižengimus gali būti skiriamas tabako gaminių ar susijusių gaminių konfiskavimas. Už šio straipsnio 3, 4, 5, 6, 7, 8 dalyse numatytus administracinius nusižengimus privaloma skirti tabako gaminių ar susijusių gaminių konfiskavimą.“"
    },
    {
      "provision_ref": "art3",
      "section": "3",
      "title": "3 straipsnis. 1701 straipsnio pakeitimas",
      "content": "Pakeisti 1701 straipsnio 1 dalį ir ją išdėstyti taip:\n\n„1. Elektroninių cigarečių ir (ar) jų pildyklių pardavimas ar kitoks realizavimas, išskyrus šio kodekso 77 straipsnio 3, 4 dalyse numatytus pažeidimus,\nužtraukia baudą nuo dviejų šimtų dvidešimt iki trijų šimtų dvidešimt eurų.“"
    },
    {
      "provision_ref": "art4",
      "section": "4",
      "title": "4 straipsnis. 492 straipsnio pakeitimas",
      "content": "Pakeisti 492 straipsnį ir jį išdėstyti taip:\n\n„492 straipsnis. Lietuvos Respublikos tabako, tabako gaminių ir su jais susijusių gaminių kontrolės įstatyme nustatytas tabako gaminių ar susijusių gaminių vartojimo ar jų turėjimo ribojimo pažeidimas, pastatų (butų) arba patalpų savininkams ar kitų daiktinių teisių turėtojams nustatytų reikalavimų nevykdymas\n\n1. Lietuvos Respublikos tabako, tabako gaminių ir su jais susijusių gaminių kontrolės įstatyme nustatyto tabako gaminių ar susijusių gaminių vartojimo ribojimo pažeidimas, išskyrus šio straipsnio 3, 4, 5, 6 dalyse numatytus pažeidimus,\nužtraukia įspėjimą arba baudą nuo dvidešimt iki penkiasdešimt eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo penkiasdešimt iki devyniasdešimt eurų.\n\n3. Tabako, tabako gaminių ir (ar) su jais susijusių gaminių, išskyrus elektronines cigaretes ir (ar) elektroninių cigarečių pildykles, vartojimas ar turėjimas, kai tai daro ne jaunesni negu šešiolikos, bet jaunesni negu aštuoniolikos metų asmenys,\nužtraukia baudą nuo dvidešimt iki penkiasdešimt eurų.\n\n4. Šio straipsnio 3 dalyje numatytas administracinis nusižengimas, padarytas pakartotinai,\nužtraukia baudą nuo penkiasdešimt iki vieno šimto eurų.\n\n5. Elektroninių cigarečių ir (ar) elektroninių cigarečių pildyklių vartojimas ar turėjimas, kai tai daro ne jaunesni negu šešiolikos, bet jaunesni negu aštuoniolikos metų asmenys,\nužtraukia baudą nuo penkiasdešimt iki vieno šimto eurų.\n\n6. Šio straipsnio 5 dalyje numatytas administracinis nusižengimas, padarytas pakartotinai,\nužtraukia baudą nuo vieno šimto iki dviejų šimtų eurų.\n\n7. Pastatų (butų) arba patalpų savininkams ar kitų daiktinių teisių turėtojams Lietuvos Respublikos tabako, tabako gaminių ir su jais susijusių gaminių kontrolės įstatyme nustatytų reikalavimų nevykdymas\nužtraukia baudą nuo trisdešimt iki šešiasdešimt eurų.\n\n8. Šio straipsnio 5 dalyje numatytas administracinis nusižengimas, padarytas pakartotinai,\nužtraukia baudą nuo šešiasdešimt iki vieno šimto dvidešimt eurų.\n\n9. Už šio straipsnio 3, 4, 5, 6 dalyse numatytus administracinius nusižengimus gali būti taikoma administracinio poveikio priemonė – įpareigojimas dalyvauti alkoholizmo ir narkomanijos prevencijos, ankstyvosios intervencijos, sveikatos priežiūros, resocializacijos, bendravimo su vaikais tobulinimo, smurtinio elgesio keitimo ar kitose programose (kursuose).\n\n10. Už šio straipsnio 1, 2, 3, 4, 5, 6 dalyse numatytus administracinius nusižengimus privaloma skirti tabako gaminių ar susijusių gaminių konfiskavimą.“"
    },
    {
      "provision_ref": "art5",
      "section": "5",
      "title": "5 straipsnis. 590 straipsnio pakeitimas",
      "content": "Pakeisti 590 straipsnio 5 dalį ir ją išdėstyti taip:\n\n„5. Administracinių nusižengimų teisena dėl šio kodekso 492 straipsnio 1, 2, 3, 4 dalyse numatytų administracinių nusižengimų, rūkymo daugiabučių namų balkonuose, terasose, lodžijose, nuosavybės teise priklausančiuose atskiriems savininkams, kai bent vienas namo gyventojas prieštarauja rūkymui, pradedama tik pagal to daugiabučio namo gyventojo, deklaravusio gyvenamąją vietą tame daugiabučiame name, arba asmens, gyvenančio tame daugiabučiame name ir Lietuvos Respublikos gyvenamosios vietos deklaravimo įstatymo nustatyta tvarka atleisto nuo pareigos deklaruoti gyvenamąją vietą, arba šio asmens įgalioto atstovo ar atstovo pagal įstatymą pareiškimą, su kuriuo turi būti pateikti duomenys, patvirtinantys rūkymo daugiabučio namo balkone, terasoje, lodžijoje faktą ir aplinkybes, išskyrus atvejus, kai šioje dalyje nurodyto administracinio nusižengimo teisena pradedama pagal šio straipsnio 1 dalį.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
