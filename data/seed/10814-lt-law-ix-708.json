{
  "id": "lt-law-ix-708",
  "type": "statute",
  "title": "Lietuvos Respublikos piliečių nuosavybės teisių į išlikusį nekilnojamąjį turtą atkūrimo įstatymo 2, 8, 12, 15, 16, 18, 20, 21 straipsnių pakeitimo ir papildymo įstatymas",
  "short_name": "IX-708",
  "status": "in_force",
  "issued_date": "2002-01-15",
  "in_force_date": "2002-01-18",
  "url": "https://e-tar.lt/portal/lt/legalAct/TAR.CF38D543B3BA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies 5 punkto ir 3 dalies pakeitimas",
      "content": "1. Pakeisti 2 straipsnio 1 dalies 5 punktą ir jį išdėstyti taip:\n\n„5) piliečiams, kurių turtas nėra iki 1940 m. birželio 15 d. okupacijos išvaržytas ar įkeistas.“\n\n2. 2 straipsnio 3 dalyje išbraukti žodžius „ir kitiems asmenims“ ir šią dalį išdėstyti taip:\n\n„3. Šio straipsnio 1 dalyje nurodyti piliečiai teisę atkurti nuosavybės teises į išlikusį nekilnojamąjį turtą iki 2001 m. gruodžio 31 d. gali perleisti notariškai patvirtinta sutartimi savo vaikams (įvaikiams), tėvams (įtėviams), sutuoktiniui bei vaikaičiams, jeigu šie yra Lietuvos Respublikos piliečiai. Neatsižvelgiant į piliečių, kurie pagal sutartį dėl teisės perleidimo įgijo teisę atkurti nuosavybės teises į miesto žemę, skaičių, šios teisės jiems atkuriamos tokiomis pat sąlygomis ir tvarka, kaip jos būtų atkuriamos šių teisių perleidėjui.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 5 dalies pripažinimas netekusia galios",
      "content": "8 straipsnio 5 dalį pripažinti netekusia galios."
    },
    {
      "provision_ref": "art3",
      "section": "3",
      "title": "3 straipsnis. 12 straipsnio papildymas 13 punktu",
      "content": "Papildyti 12 straipsnį 13 punktu:\n\n„13) užimta gyvenamųjų namų, kurie pagal šio įstatymo 15 straipsnio 2 dalies 2 ir 3 punktus priskirti valstybės išperkamiems, ir jų valdų.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas ir papildymas",
      "content": "Pakeisti ir papildyti 15 straipsnį ir jį išdėstyti taip:\n\n„15 straipsnis. Valstybės išperkami gyvenamieji namai, jų dalys, butai\n\n1. Gyvenamieji namai, jų dalys, butai valstybės išperkami iš šio įstatymo 2 straipsnyje nurodytų piliečių ir už juos atlyginama pagal šio įstatymo 16 straipsnį, jeigu:\n\n1) iš esmės pertvarkyti taip, kad pakeista daugiau kaip 50 procentų pagrindinių konstrukcijų ir sukurto naujo bendrojo ploto negalima atskirti nuo buvusiojo, jei visas bendras plotas 30 procentų viršija buvusįjį;\n\n2) pagal įstatymus įsigyti privačion nuosavybėn.\n\n2. Gyvenamieji namai, jų dalys, butai iš šio įstatymo 2 straipsnyje nurodytų piliečių, išskyrus šio įstatymo 20 straipsnio 1 dalyje nurodytuosius, paimami visuomenės poreikiams ir už juos atlyginama pagal šio įstatymo 16 straipsnį, jeigu:\n\n1) jie yra pertvarkyti į negyvenamąsias patalpas ir naudojami švietimo, sveikatos apsaugos, kultūros, mokslo reikmėms bei globos namams. Šių patalpų sąrašą tvirtina Vyriausybė;\n\n2) piliečiams atkurtos nuosavybės teisės į grąžintinus natūra gyvenamuosius namus, jų dalis, butus, kuriuose gyvena nuomininkai, negalėję įgyvendinti savo teisės juos privatizuoti, kai piliečiams yra grąžintos natūra gyvenamųjų namų dalys, kuriose jie gyvena, arba jie yra įgiję nuosavybės teise privatizuojamų patalpų pagal Butų privatizavimo įstatymą;\n\n3) juose gyvena nuomininkai, negalėję įgyvendinti savo teisės juos privatizuoti, kai piliečiams yra grąžintos natūra gyvenamųjų namų dalys, kuriose jie gyvena, arba jie yra įgiję nuosavybės teise privatizuojamų patalpų pagal Butų privatizavimo įstatymą.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio 10 dalies papildymas",
      "content": "16 straipsnio 10 dalyje po žodžio „piliečiams“ įrašyti žodžius „teisingai kompensuodama atskaičius jų pagerinimo ir pertvarkymo išlaidas“ ir šią dalį išdėstyti taip:\n\n„10. Už valstybės išperkamus gyvenamuosius namus, jų dalis, butus valstybė atlygina piliečiams, teisingai kompensuodama atskaičius jų pagerinimo ir pertvarkymo išlaidas, šiais būdais:\n\n1) perduodama neatlygintinai nuosavybėn jų nuomojamus valstybės ar savivaldybės butų fondo butus, kurių vertės skirtumas padengiamas Vyriausybės nustatyta tvarka;\n\n2) perduodama neatlygintinai nuosavybėn lygiaverčius turėtiesiems namams, jų dalims, butams butus Vyriausybės nustatyta tvarka;\n\n3) perduodama neatlygintinai nuosavybėn lygiavertį turėtiesiems namams, jų dalims, butams naują žemės sklypą individualiai statybai toje vietovėje, kurioje jie buvo. Vyriausybės nustatyta tvarka piliečio pageidavimu lygiavertis naujas žemės sklypas individualiai statybai gali būti perduotas neatlygintinai nuosavybėn kituose, negu buvo gyvenamieji namai, jų dalys, butai, miestuose ir kaimo vietovėse, išskyrus Vilniaus, Kauno, Klaipėdos, Šiaulių, Panevėžio, Alytaus, Marijampolės, Druskininkų, Palangos, Birštono ir Neringos miestus;\n\n4) perduodama neatlygintinai nuosavybėn lygiaverčius turėtiesiems namams, jų dalims, butams tuščius nenuomojamus pastatus, statinius arba jų dalis. Šių pastatų, statinių arba jų dalių perdavimo tvarką nustato Vyriausybė;\n\n5) įskaitymu panaikindama piliečio pinigines prievoles valstybei, atsiradusias po nekilnojamojo turto nusavinimo iki sprendimo dėl nuosavybės teisių atkūrimo priėmimo dienos, Vyriausybės nustatyta tvarka;\n\n6) perduodama neatlygintinai nuosavybėn kitą turtą Vyriausybės nustatyta tvarka;\n\n7) pinigais ir (ar) vertybiniais popieriais.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 4 dalies pripažinimas netekusia galios",
      "content": "18 straipsnio 4 dalį pripažinti netekusia galios."
    },
    {
      "provision_ref": "art7",
      "section": "7",
      "title": "7 straipsnis. 20 straipsnio pakeitimas",
      "content": "Pakeisti 20 straipsnio pavadinimą ir 1 dalį, 2, 3, 4 dalis pripažinti netekusiomis galios, buvusią 5 dalį laikyti 2 dalimi, ją pakeisti – išbraukti žodžius „Civilinio kodekso 125 straipsnyje nustatyta tvarka ir sąlygomis“, 6 ir 7 dalis pripažinti netekusiomis galios ir visą straipsnį išdėstyti taip:\n\n„20 straipsnis.     Valstybės garantijos gyvenamųjų namų, jų dalių, butų nuomininkams  ir savininkams\n\n1. Kai piliečiui sugrąžintas natūra gyvenamasis namas, jo dalis ir vieną butą savivaldybė nuomos sutarties pagrindais nuomoja jį ten gyvenantiems asmenims, institucija, priėmusi sprendimą grąžinti piliečiui natūra gyvenamąjį namą, jo dalį privalo per vienerius metus nuo šio įstatymo įsigaliojimo juose gyvenantiems nuomininkams išduoti valstybės garantinį dokumentą dėl nuomininkui nustatomos valstybės garantijos. Toks garantinis dokumentas išduodamas ir grąžinamo namo, jo dalies savininkui. Valstybės garantijas, jų įvykdymą, garantijų turėtojų teises ir pareigas nustato Kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymas.\n\n2. Jeigu gyvenamojo namo savininkas parduoda sugrąžintą gyvenamąjį namą, jo dalį, butą, nuomininkai turi pirmenybės teisę jį pirkti.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 2 dalies pripažinimas netekusia galios ir 3 dalies  pakeitimas",
      "content": "1. 21 straipsnio 2 dalį pripažinti netekusia galios.\n\n2. 21 straipsnio 3 dalies pirmajame ir trečiajame sakiniuose vietoj žodžių ir skaičių „2001 m. gruodžio 31 d.“ įrašyti žodžius ir skaičius „2002 m. liepos 1 d.“, vietoj žodžių „teismine tvarka ir pilietis atleidžiamas nuo žyminio mokesčio“ įrašyti žodžius „Vyriausybės nustatyta tvarka“ ir šią dalį išdėstyti taip:\n\n„3. Pilietis iki 2002 m. liepos 1 d. gali pakeisti savo pareikštą valią dėl būdo, kuriuo valstybė atlygina už išperkamą nekilnojamąjį turtą, jeigu nepriimtas sprendimas dėl nuosavybės teisių atkūrimo. Jeigu sprendimas priimtas, bet nepradėtas vykdyti, jis šio įstatymo 17 straipsnyje numatytų institucijų, piliečiui paprašius, pakeičiamas administracine tvarka, o jei sprendimas pradėtas vykdyti, jis gali būti panaikinamas Vyriausybės nustatyta tvarka. Prašymus dėl priimtų sprendimų pakeitimo ar panaikinimo piliečiai turi pateikti iki 2002 m. liepos 1 d.“"
    },
    {
      "provision_ref": "art9",
      "section": "9",
      "title": "9 straipsnis. Pasiūlymai Vyriausybei",
      "content": "Vyriausybė:\n\n1) iki 2002 m. kovo 1 d. pateikia Seimui Kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymo pakeitimo įstatymo projektą;\n\n2) nustato tvarką, pagal kurią turi būti tikrinama, ar turtas, į kurį atkuriamos nuosavybės teisės, nebuvo išvaržytas ar įkeistas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
