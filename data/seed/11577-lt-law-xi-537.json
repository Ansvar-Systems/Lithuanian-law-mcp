{
  "id": "lt-law-xi-537",
  "type": "statute",
  "title": "Lietuvos Respublikos socialinių išmokų perskaičiavimo ir mokėjimo laikinasis įstatymas",
  "short_name": "XI-537",
  "status": "in_force",
  "issued_date": "2009-12-09",
  "in_force_date": "2010-01-01",
  "url": "https://e-tar.lt/portal/lt/legalAct/TAR.F412AFF35F51/TAIS_463757",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šis įstatymas nustato\nsocialinių išmokų: valstybinių pensijų ir kitų išmokų, išvardytų šio straipsnio\n2 dalies 1–4 punktuose, valstybinių socialinio draudimo pensijų perskaičiavimo\nir šių išmokų mokėjimo asmenims, turintiems draudžiamųjų pajamų, tvarką, motinystės,\ntėvystės, motinystės (tėvystės), nedarbo socialinio draudimo pašalpų,\nmotinystės (tėvystės) išmokų perskaičiavimo ir kompensuojamojo uždarbio\nsocialinio draudimo pašalpoms skaičiuoti naujo maksimalaus dydžio nustatymo tvarką,\nišmokos vaikui mokėjimo sąlygas ir dydžius.\n2. Šis įstatymas\ntaikomas asmenims, gaunantiems šias socialines išmokas:\n1) valstybines\npensijas, paskirtas ir mokamas pagal Lietuvos Respublikos valstybinių pensijų\nįstatymą, Lietuvos Respublikos pareigūnų ir karių valstybinių pensijų įstatymą,\nLietuvos Respublikos teisėjų valstybinių pensijų įstatymą ir Lietuvos\nRespublikos mokslininkų valstybinių pensijų laikinąjį įstatymą;\n2) kompensacines\nišmokas, paskirtas ir mokamas pagal Lietuvos Respublikos teatrų ir\nkoncertinių įstaigų įstatymą;\n3) rentas,\npaskirtas ir mokamas pagal Lietuvos Respublikos Prezidento valstybinės rentos\nįstatymą, Lietuvos Respublikos Lietuvos Nepriklausomybės Akto signatarų statuso\nįstatymą ir Lietuvos Respublikos kūno kultūros ir sporto įstatymą;\n4) šalpos kompensacijas darbingiems darbingo amžiaus asmenims (toliau –\nšalpos kompensacijos) ir slaugos ar priežiūros (pagalbos) išlaidų tikslines\nkompensacijas, paskirtas ir mokamas pagal Lietuvos Respublikos valstybinių\nšalpos išmokų įstatymą;\n5) valstybines\nsocialinio draudimo senatvės pensijas, išskyrus šias pensijas gaunančius asmenis, kuriems nustatytas didelių specialiųjų\nporeikių lygis, išankstines senatvės, netekto darbingumo pensijas asmenims,\nnetekusiems 45–70 procentų darbingumo (II ir III grupių invalidumo pensijas),\ništarnauto laiko pensijas, kurios viršija ribinį valstybinės socialinio\ndraudimo pensijos dydį, valstybines socialinio draudimo našlaičių (maitintojo\nnetekimo) pensijas, kurios viršija pusę ribinio valstybinės socialinio draudimo\npensijos dydžio, išskyrus pensijas, nurodytas šio straipsnio 3 dalyje,\nvalstybines socialinio draudimo našlių (maitintojo netekimo) pensijas ir\nkompensacijas už ypatingas darbo sąlygas, paskirtas ir (arba) mokamas pagal\nLietuvos Respublikos valstybinių socialinio draudimo pensijų įstatymą (toliau –\nValstybinių socialinio draudimo pensijų įstatymas) ir Lietuvos Respublikos\nvalstybinių socialinio draudimo senatvės pensijų išankstinio mokėjimo įstatymą\n(toliau – Valstybinių socialinio draudimo senatvės pensijų išankstinio mokėjimo\nįstatymas);\n6) ligos, profesinės reabilitacijos, motinystės, tėvystės, motinystės\n(tėvystės) socialinio draudimo pašalpas, paskirtas ir mokamas pagal Lietuvos\nRespublikos ligos ir motinystės socialinio draudimo įstatymą (toliau – Ligos\nir motinystės socialinio draudimo įstatymas);\n7) ligos\nsocialinio draudimo pašalpas, paskirtas ir mokamas pagal Lietuvos Respublikos\nnelaimingų atsitikimų darbe ir profesinių ligų socialinio draudimo įstatymą\n(toliau –\nNelaimingų atsitikimų darbe ir profesinių ligų socialinio draudimo įstatymas);\n8) motinystės\n(tėvystės) išmokas, paskirtas ir mokamas statutiniams valstybės tarnautojams\n(pareigūnams) ir krašto apsaugos sistemos kariams iš valstybės biudžeto lėšų\npagal specialiuosius, jų profesinę veiklą reglamentuojančius, teisės aktus;\n9) išmoką\nvaikui, skiriamą ir mokamą pagal Lietuvos Respublikos išmokų vaikams įstatymą;\n10) nedarbo\nsocialinio draudimo išmoką, skiriamą ir mokamą pagal Lietuvos Respublikos\nnedarbo socialinio draudimo įstatymą.\n3. Asmenims, kuriems valstybinės socialinio draudimo pensijos paskirtos\nvadovaujantis Europos Sąjungos socialinės apsaugos sistemų koordinavimo\nreglamentais ir Lietuvos Respublikos sudarytų tarptautinių sutarčių dėl pensijų\nmokėjimo nuostatomis, taip pat asmenims, kurie kartu su valstybine socialinio\ndraudimo pensija gauna užsienio valstybės pensiją, šis įstatymas taikomas,\njeigu valstybinės socialinio draudimo senatvės pensijos, išskyrus šias pensijas\ngaunančius asmenis, kuriems nustatytas didelių specialiųjų poreikių lygis,\nnetekto darbingumo pensijos asmenims, netekusiems 45–70 procentų darbingumo (II\nir III grupių invalidumo pensijos), arba ištarnauto laiko pensijos ir užsienio\nvalstybės pensijos dydžių suma viršija ribinį valstybinės socialinio draudimo\npensijos dydį, o valstybinės socialinio draudimo našlaičių (maitintojo\nnetekimo) ir užsienio valstybės pensijos dydžių suma viršija pusę ribinio\nvalstybinės socialinio draudimo pensijos dydžio.\nStraipsnio"
    }
  ],
  "definitions": []
}
