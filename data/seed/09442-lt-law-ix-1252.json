{
  "id": "lt-law-ix-1252",
  "type": "statute",
  "title": "Lietuvos Respublikos gyventojų pajamų mokesčio įstatymo 17 straipsnio pakeitimo įstatymas",
  "short_name": "IX-1252",
  "status": "in_force",
  "issued_date": "2002-12-10",
  "in_force_date": "2003-01-01",
  "url": "https://e-tar.lt/portal/lt/legalAct/TAR.876F872F5AAB",
  "provisions": [
    {
      "provision_ref": "art1",
      "section": "1",
      "title": "1 straipsnis. 17 straipsnio 1 dalies 7, 8, 9, 10 ir 24 punktų pakeitimas",
      "content": "1. 17 straipsnio 1 dalies 7 punkte po žodžio „kompensuoti“ įrašyti žodžius „taip pat, nutraukus ne gyvybės draudimo sutartį, gyventojui grąžinamos draudimo įmokos, išskyrus grąžinamų nutraukus iki 2003 m. sausio 1 d. sudarytas draudimo nuo nelaimingų atsitikimų ir draudimo ligos atvejui sutartis įmokų dalį, kuriai buvo taikomos fizinių asmenų pajamų mokesčio lengvatos“ ir šį punktą išdėstyti taip:\n\n„7) ne gyvybės draudimo išmokos išlaidoms, nuostoliams ar žalai visiškai ar iš dalies kompensuoti, taip pat, nutraukus ne gyvybės draudimo sutartį, gyventojui grąžinamos draudimo įmokos, išskyrus grąžinamų nutraukus iki 2003 m. sausio 1 d. sudarytas draudimo nuo nelaimingų atsitikimų ir draudimo ligos atvejui sutartis įmokų dalį, kuriai buvo taikomos fizinių asmenų pajamų mokesčio lengvatos;“.\n\n2. Pakeisti 17 straipsnio 1 dalies 8 punktą ir jį išdėstyti taip:\n\n„8) išmokos pagal gyvybės draudimo sutartis, kurių terminas ne trumpesnis kaip 10 metų ir kurios sudarytos iki 2003 m. sausio 1 d., taip pat, nutraukus tokias gyvybės draudimo sutartis, gyventojui mokamos sumos, išskyrus nutraukus tokias gyvybės draudimo sutartis anksčiau kaip po 10 metų nuo jų sudarymo dienos grąžinamų įmokų dalį, kuriai buvo taikomos fizinių asmenų pajamų mokesčio lengvatos ar kuri buvo atimama iš pajamų šio Įstatymo nustatyta tvarka; išmokos pagal gyvybės draudimo sutartis, kurių terminas trumpesnis kaip 10 metų bei kurios sudarytos iki 2003 m. sausio 1 d., ir nutraukus tokias gyvybės sutartis gyventojui mokamos sumos, jeigu pagal šias gyvybės draudimo sutartis mokamos įmokos nebuvo atimamos iš pajamų šio Įstatymo nustatyta tvarka; išmokos pagal gyvybės draudimo sutartis, kuriose numatyta, kad draudimo išmoka išmokama tik įvykus draudiminiam įvykiui (kitam negu sutarties galiojimo termino pabaiga), taip pat, nutraukus tokias gyvybės draudimo sutartis, gyventojui mokamos sumos;“.\n\n3. 17 straipsnio 1 dalies 9 punkte po žodžių „pensijos išmokas“ įrašyti žodžius „taip pat, gyventojui išstojus iš pensijų programos ir neperėjus į kitą pensijų programą, išmokamos sumos dalis, viršijanti sumokėtas pensijų įmokas, jeigu išstojama iš pensijų programos ne anksčiau kaip praėjus 10 metų nuo pensijos sutarties sudarymo dienos arba gyventojas yra sulaukęs pensinio amžiaus pagal Pensijų fondų įstatymo nuostatas“ ir šį punktą išdėstyti taip:\n\n„9) iš Lietuvos Respublikoje įsteigto pensijų fondo gauta pensijų išmokų dalis, viršijanti sumokėtas pensijų įmokas į šį fondą, jei pensijos sutarties terminas yra ne trumpesnis kaip 10 metų arba pensijų programos dalyvis pagal Pensijų fondų įstatymą yra įgijęs teisę į pensijos išmokas, taip pat, gyventojui išstojus iš pensijų programos ir neperėjus į kitą pensijų programą, išmokamos sumos dalis, viršijanti sumokėtas pensijų įmokas, jeigu išstojama iš pensijų programos ne anksčiau kaip praėjus 10 metų nuo pensijos sutarties sudarymo dienos arba gyventojas yra sulaukęs pensinio amžiaus pagal Pensijų fondų įstatymo nuostatas;“.\n\n4. 17 straipsnio 1 dalies 10 punkte po žodžių „įstatymo nuostatas“ įrašyti žodžius „taip pat, nutraukus tokią sutartį, išmokamos sumos dalis, viršijanti pagal šią sutartį sumokėtas gyvybės draudimo įmokas, jeigu sutartis nutraukta ne anksčiau kaip praėjus 10 metų nuo jos sudarymo dienos arba gyventojas yra sulaukęs pensinio amžiaus pagal Pensijų fondų įstatymo nuostatas“ ir šį punktą išdėstyti taip:\n\n„10) gauta gyvybės draudimo išmokų dalis, viršijanti gyvybės draudimo įmokas, sumokėtas pagal gyvybės draudimo sutartis, kuriose numatyta, kad draudimo išmoka išmokama ne tik įvykus draudiminiam įvykiui, bet ir pasibaigus draudimo sutarties galiojimo terminui, jei gyvybės draudimo sutarties terminas yra ne trumpesnis kaip 10 metų arba išmokos gavimo momentu išmokos gavėjas yra sulaukęs pensinio amžiaus pagal Pensijų fondų įstatymo nuostatas, taip pat, nutraukus tokią sutartį, išmokamos sumos dalis, viršijanti pagal šią sutartį sumokėtas gyvybės draudimo įmokas, jeigu sutartis nutraukta ne anksčiau kaip praėjus 10 metų nuo jos sudarymo dienos arba gyventojas yra sulaukęs pensinio amžiaus pagal Pensijų fondų įstatymo nuostatas;“.\n\n5. 17 straipsnio 24 punkte po žodžių „suteiktoje žemėje“ įrašyti žodžius „ir gyventojų pajamų už parduodamas pačių surinktas miško gėrybes (grybus, uogas, riešutus, vaistažoles)“ ir šį punktą išdėstyti taip:\n\n„24) pajamos, gautos iš realizuotos žemės ūkio produkcijos, užaugintos, taip pat užaugintos ir perdirbtos gyventojo nuosavybės teise turimoje, išsinuomotoje ar Lietuvos Respublikos teisės aktų nustatyta tvarka gyventojui suteiktoje žemėje, ir gyventojų pajamos už parduodamas pačių surinktas miško gėrybes (grybus, uogas, riešutus, vaistažoles);“."
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis Įstatymas įsigalioja nuo 2003 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
