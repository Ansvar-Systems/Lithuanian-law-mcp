{
  "id": "lt-law-ix-408",
  "type": "statute",
  "title": "Lietuvos Respublikos elektros energetikos įstatymo 31, 46, 47 straipsnių pakeitimo ir papildymo įstatymas",
  "short_name": "IX-408",
  "status": "in_force",
  "issued_date": "2001-06-26",
  "in_force_date": "2001-06-30",
  "url": "https://e-tar.lt/portal/lt/legalAct/TAR.3DDAE2AF1D5C/VfsYLGGqNn",
  "provisions": [
    {
      "provision_ref": "art1",
      "section": "1",
      "title": "1 straipsnis. 31 straipsnio 1, 2 dalių pakeitimas ir papildymas",
      "content": "1. 31 straipsnio 1 dalyje po žodžių „sutartį su“ įrašyti žodžius „elektros energijos tiekimo licencijas turinčiais“, šios dalies 1 punkte vietoj datos „2001 m. liepos 1 d.“ įrašyti datą „2002 m. sausio 1 d.“, 2 punkte vietoj datos „2002 m. sausio 1 d.“ įrašyti datą „2003 m. sausio 1 d.“, papildyti dalį nauju 3 punktu, buvusį 3 punktą laikyti 4 punktu ir visą šią dalį išdėstyti taip:\n\n„1. Elektros energijos rinka šalyje kuriama etapais, laipsniškai suteikiant reguliuojamojo trečiosios šalies dalyvavimo teisę bei teisę sudaryti tiesioginę elektros energijos tiekimo sutartį su elektros energijos tiekimo licencijas turinčiais gamintojais šiems laisviesiems vartotojams:\n\n1) ne vėliau kaip nuo 2002 m. sausio 1 d. – vartotojams, kurių įrenginiuose, esančiuose tuo pačiu adresu, praėjusiais metais sunaudota daugiau nei 20 mln. kWh elektros energijos;\n\n2) ne vėliau kaip nuo 2003 m. sausio 1 d. – vartotojams, kurių įrenginiuose, esančiuose tuo pačiu adresu, praėjusiais metais sunaudota daugiau nei 9 mln. kWh elektros energijos;\n\n3) ne vėliau kaip nuo 2004 m. sausio 1 d. – vartotojams, kuriems laisvojo vartotojo statusas suteikiamas pagal Vyriausybės kiekvienais metais nustatomą šalies elektros energijos rinkos atvėrimo laipsnį. Elektros energijos rinkos atvėrimo laipsnį kiekvieniems ateinantiems metams Vyriausybė paskelbia „Valstybės žiniose“ ne vėliau kaip iki rugsėjo 30 dienos;\n\n4) ne vėliau kaip nuo 2010 m. sausio 1 d. – visiems vartotojams.“\n\n2. 31 straipsnio 2 dalyje vietoj skaičiaus „3“ įrašyti skaičių „4“ ir ją išdėstyti taip:\n\n„2. Pareiškimai tapti laisvaisiais vartotojais kartu su elektros energijos sunaudojimo duomenimis pateikiami Valstybinei kainų ir energetikos kontrolės komisijai, išskyrus šio straipsnio 1 dalies 4 punkte nurodytą etapą.“"
    },
    {
      "provision_ref": "art2",
      "section": "2",
      "title": "2 straipsnis. 46 straipsnio pakeitimas",
      "content": "46 straipsnyje vietoj datos „2001 m. liepos 1 d.“ įrašyti datą „2002 m. sausio 1 d.“ ir šį straipsnį išdėstyti taip:\n\n„46 straipsnis. Įstatymo įsigaliojimas\n\nŠis įstatymas, išskyrus 47 straipsnį, įsigalioja nuo 2002 m. sausio 1 d.“"
    },
    {
      "provision_ref": "art3",
      "section": "3",
      "title": "3 straipsnis. 47 straipsnio pakeitimas",
      "content": "47 straipsnio 1 dalyje vietoj datos „2000 m. rugpjūčio 31 d.“ įrašyti datą „2001 m. liepos 31 d.“, 2 dalyje vietoj datos „2001 m. balandžio 1 d.“ įrašyti datą „2001 m. gruodžio 1 d.“ ir šį straipsnį išdėstyti taip:\n\n„47 straipsnis. Pasiūlymai Vyriausybei\n\n1. Iki 2001 m. liepos 31 d. Vyriausybė parengia ir (ar) išleidžia teisės aktus, reikalingus Lietuvos Respublikos specialios paskirties akcinės bendrovės „Lietuvos energija“ reorganizavimo įstatymui (Nr. VIII-1693) įgyvendinti.\n\n2. Iki 2001 m. gruodžio 1 d. Vyriausybė parengia ir (ar) išleidžia teisės aktus bei patvirtina norminius aktus, reikalingus šiam įstatymui įgyvendinti.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
