{
  "id": "lt-law-xi-1635",
  "type": "statute",
  "title": "Lietuvos Respublikos karo policijos įstatymo 2, 5, 9, 10, 11, 12, 13, 14, 15, 20, 21 straipsnių pakeitimo ir penktojo skirsnio pripažinimo netekusiu galios įstatymas",
  "short_name": "XI-1635",
  "status": "in_force",
  "issued_date": "2011-11-08",
  "in_force_date": "2012-01-01",
  "url": "https://e-tar.lt/portal/lt/legalAct/TAR.85D8113634A1/iwSHGTyiTj",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio įstatymo sąvokos\n\n1. Karo policija – teisėsaugą Lietuvos Respublikos krašto apsaugos sistemoje šio įstatymo ir kitų teisės aktų nustatyta tvarka vykdantis Lietuvos kariuomenės padalinys.\n\n2. Karo policininkas – profesinės karo tarnybos karys, tarnaujantis karo policijoje ir turintis šio įstatymo nustatytus viešojo administravimo įgaliojimus nepavaldiems asmenims.\n\n3. Karinis transportas – automobilių keliais, geležinkeliu, kita sausumos teritorija, taip pat oro ar vandens keliais karinius vežimus atliekančios krašto apsaugos sistemos valdomos ir naudojamos bendrosios ir specialiosios paskirties transporto priemonės.\n\n4. Sąvoka „karinė teritorija“ suprantama taip, kaip ji apibrėžta Lietuvos Respublikos krašto apsaugos sistemos organizavimo ir karo tarnybos įstatyme. Sąvoka „policija“ suprantama taip, kaip ji apibrėžta Lietuvos Respublikos policijos veiklos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 dalies 2 punkto pakeitimas",
      "content": "5 straipsnio 1 dalies 2 punkte vietoj žodžio „nusikaltimus“ įrašyti žodžius „nusikalstamas veikas“ ir šį punktą išdėstyti taip:\n\n„2) kitose teritorijose – karių atžvilgiu, taip pat asmenų, darančių nusikalstamas veikas ar kitus teisės pažeidimus prieš karius, krašto apsaugos institucijas ir jų valdomą ar naudojamą turtą, atžvilgiu.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "9 straipsnyje vietoj žodžio „nusikaltimų“ įrašyti žodžius „nusikalstamų veikų“ ir šį straipsnį išdėstyti taip:\n\n„9 straipsnis. Karo policijos uždaviniai\n\nPagrindiniai karo policijos uždaviniai yra nusikalstamų veikų bei kitų teisės pažeidimų prevencija, jų atskleidimas ir tyrimas, tvarkos ir drausmės karinėse teritorijose ir kariuomenėje palaikymas, karinio transporto eismo saugumo priežiūra pagal šio įstatymo 5 straipsnyje nustatytą kompetenciją.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 1 dalies pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Karo policija:\n\n1) rengia ir įgyvendina priemones, užkardančias nusikalstamas veikas ir kitus teisės pažeidimus;\n\n2) imasi priemonių nusikalstamų veikų ir kitų teisės pažeidimų priežastims ir sąlygoms šalinti ir kontroliuoja, kaip tos priemonės vykdomos;\n\n3) registruoja ir tikrina pareiškimus ir pranešimus apie karių ar karinėse teritorijose ir kariniame transporte rengiamas ar padarytas nusikalstamas veikas ir kitus teisės pažeidimus;\n\n4) įstatymų nustatyta tvarka atlieka įtariamųjų, kaltinamųjų ar dingusių be žinios karių paiešką;\n\n5) įstatymų nustatyta tvarka atlieka ikiteisminį tyrimą;\n\n6) įstatymų nustatytais atvejais ir tvarka vykdo ikiteisminio tyrimo pareigūno, prokuroro, teisėjo ir teismo pavedimus;\n\n7) tvarko krašto apsaugos sistemoje padarytų nusikalstamų veikų ir kitų teisės pažeidimų apskaitą;\n\n8) palaiko viešąją tvarką ir padeda vadams užtikrinti karių drausmę karinėse teritorijose;\n\n9) organizuoja ir atlieka sulaikytųjų ar suimtųjų palydą (konvojų);\n\n10) perima iš policijos jos sulaikytus karius;\n\n11) pagal šio įstatymo 21 straipsnio 5 dalį sulaiko ir perduoda policijai civilius, įtariamus padarius nusikalstamą veiką ar kitą teisės pažeidimą;\n\n12) reguliuoja karinio transporto eismą, prireikus lydi šį transportą ir derina jo maršrutus su kelių policija;\n\n13) tiria karinio transporto eismo įvykius arba dalyvauja juos tiriant, taip pat tiria karinėse teritorijose ar karinio transporto priemonių vairuotojų padarytus Kelių eismo taisyklių pažeidimus;\n\n14) teikia neatidėliotiną pagalbą nukentėjusiems nuo teisės pažeidimų asmenims ir tiems, kurių būklė bejėgiška;\n\n15) teisės aktų nustatyta tvarka Lietuvos Respublikos teritorijoje lydi ir saugo užsienio valstybių karinį transportą;\n\n16) saugo rastus ir karo policijai perduotus dokumentus, daiktus, vertybes bei kitą turtą ir imasi priemonių grąžinti juos teisėtiems savininkams ar valdytojams;\n\n17) krašto apsaugos ministro nustatyta tvarka saugo karines teritorijas;\n\n18) teisės aktų nustatyta tvarka atlieka įslaptintų dokumentų, gaminių ir kitų įslaptintų objektų vežimą Lietuvos Respublikos teritorijoje ir už jos ribų;\n\n19) krašto apsaugos ministro įsakymu atlieka kitas įstatymų nustatytas funkcijas.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 1 dalies pakeitimas",
      "content": "11 straipsnio 1 dalyje išbraukti žodžius „ir veiklos statutą“ ir šią dalį išdėstyti taip:\n\n„1. Karo policiją steigia, jos struktūrą, simboliką tvirtina krašto apsaugos ministras.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Karo policininkų skyrimo ir atleidimo tvarka\n\n1. Karo policininko priėmimo į profesinę karo tarnybą ir atleidimo iš jos, tarnybos atlikimo tvarką, aprūpinimą ir socialines garantijas nustato krašto apsaugos sistemos organizavimą ir karo tarnybos atlikimą reglamentuojantys įstatymai.\n\n2. Į tarnybą karo policijoje asmenys skiriami atrankos būdu. Atrankos kriterijus ir tvarką karo policijos vado siūlymu nustato Lietuvos kariuomenės vadas.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio 1 dalies 2 ir 3 punktų pakeitimas",
      "content": "1. 13 straipsnio 1 dalies 2 punkte vietoj žodžių „daromiems nusikaltimams“ įrašyti žodžius „daromoms nusikalstamoms veikoms“, vietoj žodžių „daromus nusikaltimus“ įrašyti žodžius „daromas nusikalstamas veikas“ ir šį punktą išdėstyti taip:\n\n„2) imtis neatidėliotinų ir būtinų priemonių užkirsti kelią karių ir kitų asmenų daromoms nusikalstamoms veikoms ir kitiems teisės pažeidimams, įskaitant akivaizdžius asmenų, kurių atžvilgiu šio įstatymo 5 straipsnis bendrosios karo policijos kompetencijos nenustato, ne karinėse teritorijose daromas nusikalstamas veikas ir kitus teisės pažeidimus;“.\n\n2. 13 straipsnio 1 dalies 3 punkte vietoj žodžio „nusikaltimą“ įrašyti žodžius „nusikalstamą veiką“ ir šį punktą išdėstyti taip:\n\n„3) įstatymų nustatyta tvarka sulaikyti asmenis, darančius ar įtariamus darant nusikalstamą veiką ar kitokį teisės pažeidimą, imtis priemonių įvykio vietai apsaugoti bei nusikalstamos veikos liudytojams nustatyti, atlikti kitus būtinus procesinius veiksmus;“."
    },
    {
      "provision_ref": "art8",
      "section": "8",
      "title": "8 straipsnis. 14 straipsnio 1 dalies 2, 6, 10 punktų ir 4 dalies pakeitimas",
      "content": "1. 14 straipsnio 1 dalies 2 punkte vietoj žodžio „nusikaltimą“ įrašyti žodžius „nusikalstamą veiką“ ir šį punktą išdėstyti taip:\n\n„2) įstatymų nustatyta tvarka sulaikyti asmenis, įtariamus padarius nusikalstamą veiką ar kitą teisės pažeidimą;“.\n\n2. 14 straipsnio 1 dalies 6 punkte vietoj žodžių „daromiems nusikaltimams“ įrašyti žodžius „daromoms nusikalstamoms veikoms“ ir šį punktą išdėstyti taip:\n\n„6) vykdydamas tiesiogines pareigas, taip pat persekiodamas įtariamus padarius nusikalstamą veiką asmenis, besislepiančius nuo teisėsaugos institucijų nusikaltėlius ar siekdamas užkirsti kelią daromoms nusikalstamoms veikoms ir kitiems teisės pažeidimams, bet kuriuo paros metu įeiti į visas karinėje teritorijoje esančias patalpas;“.\n\n3. 14 straipsnio 1 dalies 10 punkte po žodžio „įstatymų“ įrašyti žodžius „ir kitų teisės aktų nustatyta tvarka ir“, išbraukti žodžius „numatytais“, „šaunamuosius“ ir šį punktą išdėstyti taip:\n\n„10) įstatymų ir kitų teisės aktų nustatyta tvarka ir atvejais panaudoti ginklus ir specialiąsias priemones.“\n\n4. Pakeisti 14 straipsnio 4 dalį ir ją išdėstyti taip:\n\n„4. Karo policininkai turi teisę pristatyti ar sulaikyti nusikalstamą veiką ar kitą teisės pažeidimą darantį ar įtariamą padarius asmenį į karo policijos ar kito karinio vieneto tarnybines patalpas jo asmenybei nustatyti, įvykio aplinkybėms išsiaiškinti ir asmenims ar jų turimiems daiktams apžiūrėti pagal šio įstatymo 5 straipsnyje nustatytą kompetenciją.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio 2 dalies pakeitimas",
      "content": "15 straipsnio 2 dalyje po žodžių „nusikalstamas veikas“ įrašyti žodžius „ir administracinius teisės pažeidimus“, išbraukti žodžius ir skaičius „už administracinius teisės pažeidimus karo policininkas atsako pagal drausmės statutus, išskyrus Lietuvos Respublikos administracinių teisės pažeidimų kodekso 15 straipsnio 1 dalyje numatytas išimtis“ ir šią dalį išdėstyti taip:\n\n„2. Už padarytas nusikalstamas veikas ir administracinius teisės pažeidimus karo policininkas atsako Lietuvos Respublikos įstatymų nustatyta tvarka. Už drausminius nusižengimus karo policininkas atsako drausmės statutų nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. Penktojo skirsnio pripažinimas netekusiu galios",
      "content": "Penktąjį skirsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. 20 straipsnio 1 dalies pakeitimas",
      "content": "20 straipsnio 1 dalyje vietoj žodžio „prokuratūros“ įrašyti žodį „prokuratūra“, vietoj žodžio „įstaigų“ įrašyti žodį „įstaigomis“, išbraukti žodžius „specializuotais karinės teisėsaugos padaliniais ir pareigūnais“ ir šią dalį išdėstyti taip:\n\n„1. Karo policija palaiko santykius su prokuratūra ir ikiteisminio tyrimo įstaigomis.“"
    },
    {
      "provision_ref": "art12",
      "section": "12",
      "title": "12 straipsnis. 21 straipsnio 4 ir 5 dalių pakeitimas",
      "content": "1. 21 straipsnio 4 dalyje vietoj žodžio „nusikaltimą“ įrašyti žodžius „nusikalstamą veiką“, vietoj žodžio „nusikaltimui“ įrašyti žodžius „nusikalstamai veikai“, vietoj žodžių „tokio nusikaltimo“ įrašyti žodžius „tokios nusikalstamos veikos“ ir šią dalį išdėstyti taip:\n\n„4. Policijos pareigūnai, įstatymo nustatyta tvarka sulaikę asmenį ir nustatę, kad jis yra karys, privalo nedelsdami pranešti apie tai karo policijai. Atvykus karo policininkams, policija privalo nedelsdama jiems perduoti sulaikytą karį ir jo turimus dokumentus bei kitus daiktus. Jeigu sulaikytasis įtariamas padaręs nusikalstamą veiką ar kitą teisės pažeidimą, karo policijai taip pat perduodama visa policijos turima medžiaga, reikalinga nusikalstamai veikai ar kitam teisės pažeidimui tirti. Karo policija informuoja policiją apie tokios nusikalstamos veikos ar teisės pažeidimo tyrimą.“\n\n2. 21 straipsnio 5 dalyje vietoj žodžio „nusikaltimą“ įrašyti žodžius „nusikalstamą veiką“, vietoj žodžio „nusikaltimui“ įrašyti žodžius „nusikalstamai veikai“, vietoj žodžių „tokio nusikaltimo“ įrašyti žodžius „tokios nusikalstamos veikos“ ir šią dalį išdėstyti taip:\n\n„5. Karo policija privalo nedelsdama pranešti policijai apie sulaikytus civilius bei juos perduoti atvykusiems policijos pareigūnams, jeigu sulaikytieji įtariami padarę nusikalstamą veiką ar kitą teisės pažeidimą. Policijai taip pat perduodama visa karo policijos turima medžiaga, reikalinga nusikalstamai veikai ar kitam teisės pažeidimui tirti. Policija informuoja karo policiją apie tokios nusikalstamos veikos ar teisės pažeidimo tyrimą. Policijai neperduodami civiliai, įtariami padarę nusikalstamas veikas, dėl kurių pagal baudžiamojo proceso įstatymus ikiteisminį tyrimą atlieka karo policija.“"
    },
    {
      "provision_ref": "art13",
      "section": "13",
      "title": "13 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2012 m. sausio 1 d.\n\n2. Lietuvos Respublikos Vyriausybė iki 2011 m. gruodžio 31 d. parengia ir priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": [
    {
      "term": "Karo policija",
      "definition": "teisėsaugą Lietuvos Respublikos krašto apsaugos sistemoje šio įstatymo ir kitų teisės aktų nustatyta tvarka vykdantis Lietuvos kariuomenės padalinys.",
      "source_provision": "art1"
    },
    {
      "term": "Karo policininkas",
      "definition": "profesinės karo tarnybos karys, tarnaujantis karo policijoje ir turintis šio įstatymo nustatytus viešojo administravimo įgaliojimus nepavaldiems asmenims.",
      "source_provision": "art1"
    },
    {
      "term": "Karinis transportas",
      "definition": "automobilių keliais, geležinkeliu, kita sausumos teritorija, taip pat oro ar vandens keliais karinius vežimus atliekančios krašto apsaugos sistemos valdomos ir naudojamos bendrosios ir specialiosios paskirties transporto priemonės.\n\n4. Sąvoka „karinė teritorija“ suprantama taip, kaip ji apibrėžta Lietuvos Respublikos krašto apsaugos sistemos organizavimo ir karo tarnybos įstatyme. Sąvoka „policija“ suprantama taip, kaip ji apibrėžta Lietuvos Respublikos policijos veiklos įstatyme.“",
      "source_provision": "art1"
    }
  ]
}
