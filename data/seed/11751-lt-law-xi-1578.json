{
  "id": "lt-law-xi-1578",
  "type": "statute",
  "title": "Lietuvos Respublikos azartinių lošimų įstatymo 4, 8, 10, 11, 13, 15, 16, 18, 20, 21, 22, 23, 24, 25, 26, 27, 28, 29, 30 straipsnių ir ketvirtojo skirsnio pavadinimo pakeitimo įstatymas",
  "short_name": "XI-1578",
  "status": "in_force",
  "issued_date": "2011-09-15",
  "in_force_date": "2012-03-01",
  "url": "https://e-tar.lt/portal/lt/legalAct/TAR.FD8B8B946F9F",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Institucija, išduodanti licencijas organizuoti lošimus\n\n1. Licencijas organizuoti lošimus išduoda Lošimų priežiūros tarnyba prie Lietuvos Respublikos finansų ministerijos (toliau – Priežiūros tarnyba).\n\n2. Priežiūros tarnyba, prieš išduodama licenciją organizuoti lošimus, turi gauti Valstybės saugumo departamento, Finansinių nusikaltimų tyrimo tarnybos prie Vidaus reikalų ministerijos ir Policijos departamento prie Vidaus reikalų ministerijos išvadas.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "8 straipsnyje vietoj žodžio „komisija“ įrašyti žodį „tarnyba“ ir šį straipsnį išdėstyti taip:\n\n„8 straipsnis. Lošimus organizuojantys subjektai\n\nLošimus turi teisę organizuoti akcinės bendrovės ir uždarosios akcinės bendrovės (toliau – bendrovės), veikiančios Akcinių bendrovių įstatymo nustatyta tvarka bei gavusios šios veiklos licencijas ir leidimus atidaryti automatų, bingo salonus, lošimo namus (kazino) arba kai Priežiūros tarnyba patvirtina totalizatoriaus ar lažybų lošimo reglamentą.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 3 ir 12 dalių pakeitimas",
      "content": "1. 10 straipsnio 3 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„3. Draudžiama lošti savo bendrovės organizuojamuose lošimuose asmenims (patiems, per kitą asmenį arba pagal kito asmens išduotą įgaliojimą) – lošimus organizuojančios bendrovės steigėjams, akcininkams, juos kontroliuojantiems asmenims, lošimus organizuojančios bendrovės stebėtojų tarybos, valdybos nariams ir visiems bendrovės darbuotojams. Valstybės tarnautojai ir pareigūnai, kurie vykdo lošimų organizavimo priežiūrą ir kontrolę, gali lošti tik kontrolės vykdymo metu Priežiūros tarnybos nustatyta tvarka.“\n\n2. 10 straipsnio 12 dalyje vietoj žodžių „komisijai“ įrašyti žodžius „tarnybai“, vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„12. Lošimus organizuojančios bendrovės akcininkai, perleidę visas arba dalį savo turimų akcijų kitiems asmenims, privalo per 30 dienų apie tai pranešti Priežiūros tarnybai jos nustatyta tvarka. Jeigu akcininkas miršta, jo akcijas paveldėjęs asmuo privalo per 30 dienų po paveldėjimo apie tai pranešti Priežiūros tarnybai jos nustatyta tvarka. Šiais atvejais Priežiūros tarnyba turi spręsti klausimą dėl licencijos organizuoti lošimus perregistravimo.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pavadinimo ir 1 dalies pakeitimas",
      "content": "1. 11 straipsnio pavadinime vietoj žodžių „komisijos nariams bei“ įrašyti žodį „tarnybos“ ir straipsnio pavadinimą išdėstyti taip:\n\n„11 straipsnis. Reikalavimai lošimų organizatoriams ir Priežiūros tarnybos valstybės tarnautojams ir darbuotojams“.\n\n2. 11 straipsnio 1 dalyje vietoj žodžio „komisijos nariais bei“ įrašyti žodį „tarnybos“ ir šią dalį išdėstyti taip:\n\n„1. Lošimus organizuojančios bendrovės steigėjais (akcininkais), taip pat juos kontroliuojančiais asmenimis, lošimus organizuojančios bendrovės stebėtojų tarybos, valdybos nariais ir administracijos vadovais, jų pavaduotojais, vyriausiaisiais finansininkais, lošimo namų (kazino), bingo, automatų salonų administracijos vadovais, jų pavaduotojais, vyriausiaisiais finansininkais, lošėjus aptarnaujančio personalo ir Priežiūros tarnybos valstybės tarnautojais ir darbuotojais negali būti asmenys, dėl kurių pačių ar jų artimųjų giminaičių bei šeimos narių yra atliekamas operatyvinis tyrimas dėl neteisėto lošimo namų (kazino) laikymo ar lošimų organizavimo arba priklausymo nusikalstamam susivienijimui, bei asmenys, turintys neišnykusį arba nepanaikintą teistumą už sunkius ir labai sunkius tyčinius nusikaltimus ar nusikaltimus nuosavybei, turtinėms teisėms ir turtiniams interesams, ekonomikai ir verslo tvarkai ar finansų sistemai.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio 5 dalies pakeitimas",
      "content": "Pakeisti 13 straipsnio 5 dalį ir ją išdėstyti taip:\n\n„5. Minimali pinigų suma, kurią pagal Priežiūros tarnybos nustatytą investavimo tvarką bendrovės, organizuojančios lošimus, turi investuoti į Vyriausybės vertybinius popierius, laikyti banko sąskaitose, bendrovės kasoje ir (arba) tam skirtose lošimo automatų talpyklose ir skirti tik lošimų laimėjimų išmokėjimams, yra:\n\n1) vienam lošimo stalui – 40 tūkst. litų;\n\n2) A kategorijos lošimo automatui – 25 tūkst. litų;\n\n3) B kategorijos lošimo automatui – 300 litų;\n\n4) bendrovėms, organizuojančioms bingą, totalizatorių, lažybas, žirgų totalizatorių, – ne mažiau kaip 25 proc. minimalaus reikalaujamo įstatinio kapitalo sumos.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio 1 dalies 2 punkto pakeitimas",
      "content": "Pakeisti 15 straipsnio 1 dalies 2 punktą ir jį išdėstyti taip:\n\n„2) įrengta skaitmeninio vaizdo įrašymo sistema, nepertraukiamai veikianti vykstant lošimui (jeigu organizuojami lošimai lošimo namuose (kazino), – skaitmeninio vaizdo įrašymo sistema turi būti įrengta virš kiekvieno stalo). Lošimų organizatorius privalo įrašus saugoti 180 dienų ir juos pateikti tik Priežiūros tarnybai, pretenzijas raštu pareiškusiems lošimo dalyviams ir ikiteisminio tyrimo pareigūnams, prokurorams arba teismui įstatymų nustatyta tvarka;“."
    },
    {
      "provision_ref": "art7",
      "section": "7",
      "title": "7 straipsnis. 16 straipsnio 4, 5, 6, 7 ir 8 dalių pakeitimas",
      "content": "1. 16 straipsnio 4 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„4. Kiekvienas lošimo įrenginys turi atitikti šio įstatymo ir Priežiūros tarnybos nustatytus ir patvirtintus reikalavimus.“\n\n2. 16 straipsnio 5 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„5. Kiekvienas lošimo įrenginys turi turėti akredituotų įstaigų (laboratorijų) išduotą sertifikatą, patvirtinantį, kad lošimo įrenginiai atitinka šio įstatymo ir Priežiūros tarnybos nustatytus reikalavimus. Lietuvos Respublikos Vyriausybės įgaliotos institucijos sprendimu gali būti pripažįstami užsienio valstybėse akredituotų įstaigų išduoti sertifikatai.“\n\n3. 16 straipsnio 6 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„6. Kiekvienas lošimo įrenginys, turintis sertifikatą, privalo būti paženklinamas specialiu ženklu Priežiūros tarnybos nustatyta tvarka.“\n\n4. 16 straipsnio 7 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„7. Bendrovė gali keisti arba pradėti naudoti naujus lošimų įrenginius tik įvykdžiusi šio straipsnio 5 ir 6 dalyse nustatytus reikalavimus ir gavusi Priežiūros tarnybos leidimą šio įstatymo nustatyta tvarka.“\n\n5. 16 straipsnio 8 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„8. Turi būti pildomi lošimo įrenginių apskaitos žurnalai. Jų formą ir pildymo tvarką nustato Priežiūros tarnyba.“"
    },
    {
      "provision_ref": "art8",
      "section": "8",
      "title": "8 straipsnis. 18 straipsnio 2 dalies pakeitimas",
      "content": "18 straipsnio 2 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„2. Lošimo reglamentą, jo pakeitimus ir papildymus tvirtina Priežiūros tarnyba.“"
    },
    {
      "provision_ref": "art9",
      "section": "9",
      "title": "9 straipsnis. 20 straipsnio 1 ir 3 dalių pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Azartinius lošimus organizuojančios bendrovės privalo patikrinti kliento, įeinančio į lošimo automatų ir bingo salonus, lažybų bei totalizatoriaus punktus tapatybę, esant abejonėms, kad asmuo yra jaunesnis negu 18 metų. Azartinius lošimus organizuojančios bendrovės privalo patikrinti kliento, įeinančio į lošimo namus (kazino), tapatybę ir jį registruoti. Lošimų organizatorius Vyriausybės nustatyta tvarka privalo registruoti asmenis, kurie arba keičia grynuosius pinigus į žetonus, arba įmoka, arba laimi sumą, viršijančią 3 500 litų ar ją atitinkančią sumą užsienio valiuta.“\n\n2. 20 straipsnio 3 dalyje vietoj žodžio „komisijai“ įrašyti žodį „tarnybai“ ir šią dalį išdėstyti taip:\n\n„3. Lošimų organizatorius dokumentus ir informaciją apie šio straipsnio 1 ir 2 dalyse nurodytus asmenis privalo saugoti 10 metų ir privalo pateikti tik Priežiūros tarnybai ir ikiteisminio tyrimo pareigūnams, prokurorams arba teismui įstatymų nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 21 straipsnio 1, 3 dalių, 4 dalies 5 punkto ir 5, 6, 8 dalių pakeitimas",
      "content": "1. 21 straipsnio 1 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„1. Leidimus atidaryti automatų, bingo salonus, lošimo namus (kazino) išduoda Priežiūros tarnyba.“\n\n2. 21 straipsnio 3 dalyje vietoj žodžio „komisijai“ įrašyti žodį „tarnybai“ ir šią dalį išdėstyti taip:\n\n„3. Bendrovė, pageidaujanti gauti leidimą atidaryti automatų ar bingo saloną arba lošimo namus (kazino), pateikia Priežiūros tarnybai prašymą, kuriame nurodoma bendrovės pavadinimas, kodas, buveinės adresas, telefono ir fakso numeriai, lošimų organizavimo vietos adresas, telefono numeris, numatomų organizuoti lošimų rūšys, licencijos organizuoti lošimus išdavimo data, numeris (jei leidimas išduodamas licenciją turinčiai bendrovei), bendrovės vadovo arba jo įgalioto asmens, užpildžiusio ir pasirašiusio prašymą, pareigos, vardas ir pavardė, prašymo padavimo data.“\n\n3. 21 straipsnio 4 dalies 5 punkte vietoj žodžio „komisijos“ įrašyti žodį „tarnybos“ ir šį punktą išdėstyti taip:\n\n„5) Priežiūros tarnybos nustatyta informacija apie lošimų organizavimo vietą;“.\n\n4. 21 straipsnio 5 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„5. Priežiūros tarnyba turi teisę pareikalauti papildomų dokumentų ir informacijos, kurių reikia priimti sprendimui dėl leidimo išdavimo, taip pat pareikalauti paaiškinti arba papildyti pateiktus duomenis.“\n\n5. 21 straipsnio 6 dalyje vietoj žodžio „komisijos“ įrašyti žodį „tarnybos“, po žodžio „tarnautojai“ įrašyti žodžius „ir darbuotojai“ ir šią dalį išdėstyti taip:\n\n„6. Priežiūros tarnybos valstybės tarnautojai ir darbuotojai patikrina, ar patalpos, kuriose numatoma atidaryti automatų ar bingo saloną arba lošimo namus (kazino), atitinka joms keliamus reikalavimus. Prašymas išduoti leidimą atidaryti lošimo patalpas turi būti išnagrinėtas per 30 kalendorinių dienų nuo jo gavimo. Jeigu pareikalaujama papildomų dokumentų ir informacijos, 30 dienų laikotarpis skaičiuojamas iš naujo nuo papildomos informacijos arba paaiškinimų bei pataisų pateikimo. Bendras leidimo išdavimo laikotarpis neturi viršyti 60 kalendorinių dienų skaičiuojant nuo tos dienos, kai buvo pirmą kartą pateikti visi reikiami dokumentai ir duomenys.“\n\n6. 21 straipsnio 8 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„8. Priežiūros tarnyba, išdavusi licenciją organizuoti lošimus ir leidimą atidaryti automatų ar bingo saloną arba lošimo namus (kazino), per 5 darbo dienas nuo licencijos (leidimo) išdavimo praneša Finansinių nusikaltimų tyrimo tarnybai prie Vidaus reikalų ministerijos, teritorinėms valstybinėms mokesčių inspekcijoms ir teritorinėms policijos įstaigoms, kurių teritorijoje bus organizuojami lošimai, bendrovės, kuriai išduota licencija (leidimas), pavadinimą, kodą, buveinės adresą, telefono ir fakso numerius, licencijos rūšį, numerį, leidimo numerį, lošimų organizavimo adresą, organizuojamų lošimų rūšis, lošimo įrenginių skaičių.“"
    },
    {
      "provision_ref": "art11",
      "section": "11",
      "title": "11 straipsnis. 22 straipsnio 1 dalies pakeitimas",
      "content": "22 straipsnio 1 dalies pirmoje pastraipoje vietoj žodžio „komisija“ įrašyti žodį „tarnyba“, 4 punkte vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„1. Priežiūros tarnyba atsisako išduoti leidimą atidaryti automatų ar bingo saloną arba lošimo namus (kazino), jeigu:\n\n1) prašyme išduoti leidimą arba kituose dokumentuose pateikiami žinomai neteisingi duomenys;\n\n2) bendrovė atsisako pateikti šio įstatymo 21 straipsnio 3, 4, 5 dalyse nurodytus dokumentus, duomenis ar paaiškinimus arba pateikti dokumentai neatitinka reikalavimų;\n\n3) patalpos, kuriose numatoma organizuoti lošimus automatais ar bingą arba stalo lošimus, neatitinka reikalavimų;\n\n4) lošimo įrenginiai neatitinka šio įstatymo ir Priežiūros tarnybos nustatytų reikalavimų;\n\n5) šio įstatymo 21 straipsnio 4 dalies 8 punkte išvardyti asmenys neatitinka šio įstatymo 11 straipsnio reikalavimų.“"
    },
    {
      "provision_ref": "art12",
      "section": "12",
      "title": "12 straipsnis. 23 straipsnio 1, 2, 4, 5, 6 ir 7 dalių pakeitimas",
      "content": "1. 23 straipsnio 1 dalyje vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„1. Bendrovė, turinti licenciją organizuoti lošimus ir leidimą atidaryti automatų ar bingo saloną arba lošimo namus (kazino) ir pageidaujanti tose patalpose įrengti daugiau lošimo įrenginių, privalo gauti Priežiūros tarnybos sutikimą. Toks sutikimas įforminamas papildant leidimą.“\n\n2. 23 straipsnio 2 dalyje vietoj žodžio „komisijai“ įrašyti žodį „tarnybai“ ir šią dalį išdėstyti taip:\n\n„2. Bendrovė, pageidaujanti papildyti leidimą, pateikia Priežiūros tarnybai prašymą, kuriame nurodoma bendrovės pavadinimas, kodas, buveinės adresas, telefono ir fakso numeriai, lošimų organizavimo vietos adresas, telefono numeris, numatomų papildomai organizuoti lošimų rūšys ir lošimo įrenginių skaičius, bendrovės vadovo arba jo įgalioto asmens, užpildžiusio ir pasirašiusio prašymą, pareigos, vardas ir pavardė, prašymo padavimo data. Kartu su prašymu pateikiami šio įstatymo 21 straipsnio 4 dalies 1, 2, 3, 4 punktuose nurodyti duomenys ir dokumentai.“\n\n3. 23 straipsnio 4 dalyje vietoj žodžio „komisija“ įrašyti žodį „tarnyba“, vietoj žodžio „komisijos“ įrašyti žodį „tarnybos“ ir šią dalį išdėstyti taip:\n\n„4. Priežiūros tarnyba gali atsisakyti papildyti leidimą, jeigu lošimo įrenginiai neatitinka šio įstatymo ir Priežiūros tarnybos nustatytų reikalavimų.“\n\n4. 23 straipsnio 5 dalyje vietoj žodžio „komisijai“ įrašyti žodį „tarnybai“ ir šią dalį išdėstyti taip:\n\n„5. Bendrovė, turinti licenciją organizuoti lošimus ir leidimą atidaryti automatų ar bingo saloną arba lošimo namus (kazino), norinti sumažinti lošimo įrenginių skaičių arba juos pakeisti kitais, pateikia Priežiūros tarnybai prašymą, kuriame nurodo lošimų organizavimo vietos adresą ir kiek lošimo įrenginių prašo sumažinti arba kokius pakeisti.“\n\n5. 23 straipsnio 6 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„6. Priežiūros tarnyba per 10 kalendorinių dienų nuo prašymo gavimo pakeičia leidimą ir jame nurodo likusių lošimo įrenginių skaičių bei rūšis.“\n\n6. 23 straipsnio 7 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„7. Priežiūros tarnyba, papildžiusi arba pakeitusi leidimą, per 5 darbo dienas nuo leidimo papildymo arba pakeitimo praneša Finansinių nusikaltimų tyrimo tarnybai prie Vidaus reikalų ministerijos, teritorinėms valstybinėms mokesčių inspekcijoms ir teritorinėms policijos įstaigoms, kurių teritorijoje organizuojami lošimai, apie lošimo įrenginių skaičiaus pasikeitimą ir nurodo bendrovės, kurios leidimas papildytas arba pakeistas, pavadinimą, kodą, buveinės adresą, telefono ir fakso numerius, leidimo numerį, lošimų organizavimo adresą, organizuojamų lošimų rūšis, lošimo įrenginių skaičių.“"
    },
    {
      "provision_ref": "art13",
      "section": "13",
      "title": "13 straipsnis. 24 straipsnio 2 dalies pakeitimas",
      "content": "24 straipsnio 2 dalyje vietoj žodžio „komisija“ įrašyti žodį „tarnyba“ ir šią dalį išdėstyti taip:\n\n„2. Priežiūros tarnyba, priėmusi sprendimą panaikinti leidimo galiojimą, per 5 darbo dienas nuo sprendimo priėmimo išsiunčia jį licencijos turėtojui.“"
    },
    {
      "provision_ref": "art14",
      "section": "14",
      "title": "14 straipsnis. 25 straipsnio pakeitimas",
      "content": "25 straipsnyje vietoj žodžių „komisija“ įrašyti žodžius „tarnyba“ ir šį straipsnį išdėstyti taip:\n\n„25 straipsnis. Totalizatoriaus ir lažybų organizavimas\n\n1. Bendrovė, turinti licenciją organizuoti totalizatorių arba lažybas, gali jas pradėti rengti tik tada, kai Priežiūros tarnyba patvirtina lošimo reglamentą.\n\n2. Lažybų tarpininkų darbo tvarką ir lažybų bei totalizatoriaus punktų steigimo tvarką nustato Priežiūros tarnyba.“"
    },
    {
      "provision_ref": "art15",
      "section": "15",
      "title": "15 straipsnis. Ketvirtojo skirsnio pavadinimo pakeitimas",
      "content": "Ketvirtojo skirsnio pavadinime išbraukti žodį „Valstybinė“ ir skirsnio pavadinimą išdėstyti taip:\n\n„KETVIRTASIS SKIRSNIS\nLOŠIMŲ ORGANIZAVIMO PRIEŽIŪRA IR KONTROLĖ“."
    },
    {
      "provision_ref": "art16",
      "section": "16",
      "title": "16 straipsnis. 26 straipsnio pakeitimas",
      "content": "Pakeisti 26 straipsnį ir jį išdėstyti taip:\n\n„26 straipsnis. Priežiūros tarnyba\n\n1. Priežiūros tarnyba yra įstaiga prie Lietuvos Respublikos finansų ministerijos, teisės aktų nustatyta tvarka kartu su kitomis valstybės ir savivaldybių institucijomis dalyvaujanti įgyvendinant valstybės politiką azartinių lošimų srityje ir vykdanti lošimų kontrolę, kad būtų užtikrintas sąžiningas, skaidrus lošimų veiklos vykdymas ir lošėjų teisių bei jų teisėtų interesų apsauga.\n\n2. Priežiūros tarnyba yra juridinis asmuo. Ji turi sąskaitų bankuose ir antspaudą su Lietuvos valstybės herbu ir savo pavadinimu.\n\n3. Priežiūros tarnyba yra biudžetinė įstaiga.\n\n4. Priežiūros tarnyba finansuojama iš Lietuvos Respublikos valstybės biudžeto. Priežiūros tarnybai finansuoti gali būti naudojamos ir kitos įstatymų nustatyta tvarka gautos nebiudžetinės lėšos.\n\n5. Priežiūros tarnybai vadovauja direktorius. Priežiūros tarnybos direktorių į pareigas skiria ir iš pareigų atleidžia finansų ministras konkurso būdu Valstybės tarnybos įstatymo nustatyta tvarka.\n\n6. Priežiūros tarnyboje dirba valstybės tarnautojai, kuriems taikomas Valstybės tarnybos įstatymas, ir darbuotojai, įstatymų nustatyta tvarka dirbantys pagal darbo sutartis.\n\n7. Priežiūros tarnybos darbo tvarką nustato šis ir kiti įstatymai, Priežiūros tarnybos nuostatai ir Priežiūros tarnybos direktoriaus patvirtintas darbo reglamentas.“"
    },
    {
      "provision_ref": "art17",
      "section": "17",
      "title": "17 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Priežiūros tarnybos steigimas ir likvidavimas\n\n1. Priežiūros tarnyba steigiama, reorganizuojama ir likviduojama įstatymų nustatyta tvarka.\n\n2. Priežiūros tarnybos nuostatus tvirtina Vyriausybė arba jos pavedimu finansų ministras.“"
    },
    {
      "provision_ref": "art18",
      "section": "18",
      "title": "18 straipsnis. 28 straipsnio pakeitimas",
      "content": "28 straipsnio pavadinime vietoj žodžio „komisijos“ įrašyti žodį „tarnybos“, straipsnio pirmoje pastraipoje vietoj žodžio „komisija“ įrašyti žodį „tarnyba“ ir šį straipsnį išdėstyti taip:\n\n„28 straipsnis. Priežiūros tarnybos pagrindinės funkcijos\n\nPriežiūros tarnyba, įgyvendindama šio įstatymo nuostatas:\n\n1) nagrinėja dokumentus, reikalingus išduoti licencijoms organizuoti lošimus;\n\n2) nagrinėja dokumentus, reikalingus išduoti leidimams atidaryti lošimo automatų ar bingo salonus arba lošimo namus (kazino);\n\n3) išduoda licencijas organizuoti lošimus ir panaikina jų galiojimą;\n\n4) išduoda leidimus atidaryti lošimo automatų ar bingo salonus arba lošimo namus (kazino), šiuos leidimus papildo, pakeičia ir panaikina jų galiojimą;\n\n5) kontroliuoja, kaip lošimų organizatoriai laikosi įstatymų bei kitų teisės aktų, reglamentuojančių lošimų organizavimą, reikalavimų;\n\n6) rengia lošimų organizavimą reglamentuojančių teisės aktų projektus;\n\n7) tvarko Lietuvos lošimo įrenginių registrą.“"
    },
    {
      "provision_ref": "art19",
      "section": "19",
      "title": "19 straipsnis. 29 straipsnio pakeitimas",
      "content": "29 straipsnio pavadinime vietoj žodžio „komisijos“ įrašyti žodį „tarnybos“, straipsnio pirmoje pastraipoje vietoj žodžio „komisija“ įrašyti žodį „tarnyba“ ir šį straipsnį išdėstyti taip:\n\n„29 straipsnis. Priežiūros tarnybos teisės\n\nPriežiūros tarnyba, atlikdama jai pavestas funkcijas, turi teisę:\n\n1) gauti informaciją, reikalingą priežiūros funkcijoms atlikti;\n\n2) tikrinti, kaip lošimų organizatoriai laikosi šio įstatymo ir kitų teisės aktų reikalavimų lošimų organizavimo vietose;\n\n3) tikrinti lošimus organizuojančių bendrovių finansinę veiklą;\n\n4) reikalauti, kad lošimų organizatoriai pateiktų paaiškinimus apie lošimų organizavimą;\n\n5) nustatyti lošimus organizuojančių bendrovių įstatinio kapitalo dalies investavimo į Vyriausybės vertybinius popierius tvarką;\n\n6) nustatyti lošimo įrenginių ženklinimo tvarką;\n\n7) nustatyti reikalavimus lošimų įrenginiams;\n\n8) nustatyti lošimų įrenginiams pildomų žurnalų formą ir jų pildymo tvarką;\n\n9) nustatyti, kokiai lošimo rūšiai priskirti lošimą, jeigu jis neatitinka visų konkrečiai lošimo rūšiai nustatytų požymių arba atitinka kelioms lošimo rūšims nustatytus požymius;\n\n10) nustatyti, kokias finansines ataskaitas ir kokia tvarka turi teikti lošimus organizuojanti bendrovė;\n\n11) taikyti lošimus organizuojančioms bendrovėms šio įstatymo ir kitų teisės aktų, reglamentuojančių lošimų organizavimą, nustatytas poveikio priemones.“"
    },
    {
      "provision_ref": "art20",
      "section": "20",
      "title": "20 straipsnis. 30 straipsnio pakeitimas",
      "content": "30 straipsnyje vietoj žodžio „komisijai“ įrašyti žodį „tarnybai“ ir šį straipsnį išdėstyti taip:\n\n„30 straipsnis. Auditas\n\nLošimus organizuojanti bendrovė ne vėliau kaip per 4 mėnesius nuo ūkinių metų pabaigos privalo pateikti Priežiūros tarnybai atestuoto auditoriaus išvadą bei metinės finansinės atskaitomybės ataskaitą ir viešai paskelbti atestuoto auditoriaus patikrintas finansines ataskaitas.“"
    },
    {
      "provision_ref": "art21",
      "section": "21",
      "title": "21 straipsnis. Pasiūlymai Lietuvos Respublikos Vyriausybei ir Finansų ministerijai",
      "content": "Lietuvos Respublikos Vyriausybė ir Finansų ministerija iki šio įstatymo įsigaliojimo pagal savo kompetenciją parengia ir patvirtina teisės aktus, reikalingus šiam įstatymui įgyvendinti."
    },
    {
      "provision_ref": "art22",
      "section": "22",
      "title": "22 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus 21 straipsnį ir šio straipsnio 2 dalį, įsigalioja 2012 m. kovo 1 d.\n\n2. Valstybinės lošimų priežiūros komisijos narių pareigybės panaikinamos likus vienai dienai iki šio įstatymo įsigaliojimo. Valstybinės lošimų priežiūros komisijos nariai apie atleidimą iš pareigų įspėjami Lietuvos Respublikos darbo kodekso nustatyta tvarka.\n\n3. Biudžetinė įstaiga Valstybinė lošimų priežiūros komisija keičia pavadinimą į Lošimų priežiūros tarnyba prie Lietuvos Respublikos finansų ministerijos ir pavaldumą iš įstaigos, atskaitingos Vyriausybei, į įstaigą prie Lietuvos Respublikos finansų ministerijos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
