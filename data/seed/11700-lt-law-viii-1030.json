{
  "id": "lt-law-viii-1030",
  "type": "statute",
  "title": "Lietuvos Respublikos administracinių teismų įsteigimo įstatymas",
  "short_name": "VIII-1030",
  "status": "in_force",
  "issued_date": "1999-01-14",
  "in_force_date": "1999-02-03",
  "url": "https://e-tar.lt/portal/lt/legalAct/TAR.FAFBBF47946B/YTWrylDJdI",
  "provisions": [
    {
      "provision_ref": "art1",
      "section": "1",
      "title": "1 straipsnis. Administracinių teismų paskirtis",
      "content": "1. Skundams (prašymams) dėl viešojo ir vidinio administravimo subjektų priimtų administracinių aktų bei veiksmų ar neveikimo (t.y. pareigų nevykdymo) nagrinėti steigiami specializuoti administraciniai teismai.\n\n2. Administracinių teismų kompetenciją nustato Administracinių bylų teisenos įstatymas ir kiti įstatymai.\nStraipsnio dalies pakeitimai:\nNr. VIII-1138, 1999-04-13, Žin., 1999, Nr. 36-1068 (1999-04-23), i. k. 0991010ISTAIII-1138"
    },
    {
      "provision_ref": "art2",
      "section": "2",
      "title": "2 straipsnis. Administracinių teismų steigimas",
      "content": "1. Vadovaujantis Lietuvos Respublikos Konstitucijos 111 straipsniu, įsteigiami šie administraciniai teismai:\n\n1) Regionų administracinis teismas. Šį teismą sudaro Vilniaus, Kauno, Klaipėdos, Panevėžio ir Šiaulių rūmai. Regionų administracinio teismo buveinė yra Vilniaus rūmuose;\n\n2) Lietuvos vyriausiasis administracinis teismas.\n\n2. Regionų administracinio teismo veiklos teritorija apima Vilniaus apygardos teismo, Kauno apygardos teismo, Klaipėdos apygardos teismo, Panevėžio apygardos teismo ir Šiaulių apygardos teismo veiklos teritorijas. Regionų administracinio teismo konkrečių rūmų veiklos teritorija sutampa su atitinkamo bendrosios kompetencijos apygardos teismo veiklos teritorija.\n\n3. Regionų administracinis teismas ir Lietuvos vyriausiasis administracinis teismas veikia visoje Lietuvos Respublikos teritorijoje.\n\nStraipsnio pakeitimai:\nNr. VIII-1928, 2000-09-19, Žin., 2000, Nr. 85-2567 (2000-10-11), i. k. 1001010ISTAIII-1928\nNr. XII-2478, 2016-06-23, paskelbta TAR 2016-06-30, i. k. 2016-17975\nNr. XIV-1573, 2022-11-24, paskelbta TAR 2022-12-09, i. k. 2022-25124"
    },
    {
      "provision_ref": "art3",
      "section": "3",
      "title": "3 straipsnis. Neteko galios nuo 2018-01-01",
      "content": "Straipsnio naikinimas:\nNr. XII-2478, 2016-06-23, paskelbta TAR 2016-06-30, i. k. 2016-17975"
    },
    {
      "provision_ref": "art4",
      "section": "4",
      "title": "4 straipsnis. Administracinių teismų teisėjų darbo apmokėjimas",
      "content": "Iki Valstybės politikų, teisėjų ir valstybės pareigūnų darbo apmokėjimo įstatymo įgyvendinimo pradžios paskirtiems į pareigas apygardos administracinio teismo pirmininkui, pirmininko pavaduotojui ir teisėjui mokama atitinkamai bendrosios kompetencijos apygardos teismo pirmininko, skyriaus pirmininko ir teisėjo pareiginė alga. Šiuo laikotarpiu į pareigas paskirtų Lietuvos vyriausiojo administracinio teismo pirmininko, pirmininko pavaduotojo ir teisėjo pareiginė alga yra atitinkamai lygi Lietuvos Aukščiausiojo Teismo pirmininko, skyriaus pirmininko ir teisėjo bei Lietuvos apeliacinio teismo pirmininko, skyriaus pirmininko ir teisėjo pareiginių algų vidurkiui.\n\nStraipsnio pakeitimai:\nNr. IX-776, 2002-03-12, Žin., 2002, Nr. 31-1124 (2002-03-27), i. k. 1021010ISTA00IX-776"
    },
    {
      "provision_ref": "art5",
      "section": "5",
      "title": "5 straipsnis. Neteko galios nuo 2002-05-01",
      "content": "Straipsnio naikinimas:\nNr. IX-776, 2002-03-12, Žin. 2002, Nr. 31-1124 (2002-03-27), i. k. 1021010ISTA00IX-776\nStraipsnio pakeitimai:\nNr. VIII-1928, 2000-09-19, Žin., 2000, Nr. 85-2567 (2000-10-11), i. k. 1001010ISTAIII-1928"
    },
    {
      "provision_ref": "art6",
      "section": "6",
      "title": "6 straipsnis. Administracinių teismų sudarymas",
      "content": "1. Administraciniai teismai turi būti sudaryti iki 1999 m. gegužės 1 d. Administraciniai teismai pradeda veikti nuo 1999 m. gegužės 1 d.\n\n2. Lietuvos vyriausiasis administracinis teismas pradeda veikti nuo 2001 m. sausio 1 d.\n\nStraipsnio pakeitimai:\nNr. VIII-1928, 2000-09-19, Žin., 2000, Nr. 85-2567 (2000-10-11), i. k. 1001010ISTAIII-1928\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS"
    }
  ],
  "definitions": []
}
