{
  "id": "lt-law-viii-1213",
  "type": "statute",
  "title": "Lietuvos Respublikos užsienio valstybių slaptųjų tarnybų priedangos įmonių, įstaigų, organizacijų likvidavimo ar veiklos nutraukimo įstatymas",
  "short_name": "VIII-1213",
  "status": "in_force",
  "issued_date": "1999-06-08",
  "in_force_date": "1999-06-23",
  "url": "https://e-tar.lt/portal/lt/legalAct/TAR.304B3C494964",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo sąvoka ir paskirtis",
      "content": "1. Užsienio valstybės slaptųjų tarnybų priedangos įmonė, įstaiga arba organizacija – tai įmonė, įstaiga arba organizacija, arba padalinys, kurie įsteigti ar veikia siekiant sudaryti sąlygas užsienio valstybės slaptosios tarnybos veiklai arba vykdo ar rengiasi vykdyti funkcijas, susijusias su užsienio valstybių slaptųjų tarnybų tikslais Lietuvos Respublikoje.\n\n2. Užsienio valstybių slaptųjų tarnybų priedangos įmonių, įstaigų ar organizacijų arba jų padalinių steigimas ir veikla Lietuvoje yra neteisėti kaip nukreipti prieš valstybės ir visuomenės interesus. Šis įstatymas nustato jų likvidavimo ar veiklos nutraukimo tvarką."
    },
    {
      "provision_ref": "art2",
      "section": "2",
      "title": "2 straipsnis. Užsienio valstybių slaptųjų tarnybų priedangos įmonių, įstaigų ar organizacijų likvidavimo arba veiklos nutraukimo tvarka",
      "content": "1. Institucijos, kurios pagal kompetenciją tiria užsienio valstybių slaptųjų tarnybų veiklą, turėdamos duomenų, kad kuri nors įmonė, įstaiga ar organizacija, arba padalinys įsteigta ar veikia kaip užsienio slaptųjų tarnybų priedanga, kreipiasi į įmonės, įstaigos ar organizacijos buveinės apygardos teismą dėl tokios įmonės, įstaigos ar organizacijos, arba padalinio likvidavimo ar veiklos nutraukimo.\n\n2. Teismas, nustatęs, kad įmonė, įstaiga ar organizacija, arba padalinys įsteigta ar veikia kaip užsienio valstybių slaptųjų tarnybų priedanga, priima sprendimą dėl tokios įmonės, įstaigos ar organizacijos, arba padalinio likvidavimo ar veiklos nutraukimo ir jos turto perdavimo valstybės nuosavybėn. Teismo sprendimu įmonę, įstaigą ar organizaciją, arba padalinį likvidavus ar nutraukus jų veiklą bei jų turtą perdavus valstybės nuosavybėn, turtiniai kitų asmenų reikalavimai gali būti tenkinami neviršijant valstybei perduoto turto dydžio."
    },
    {
      "provision_ref": "art3",
      "section": "3",
      "title": "3 straipsnis. Buvusių SSRS valstybės saugumo komiteto (NKVD, NKGB, MGB, KGB) ir Ginkluotųjų pajėgų generalinio štabo Vyriausiosios žvalgybos valdybos kadrinių darbuotojų pareiga",
      "content": "1. Buvę SSRS valstybės saugumo komiteto (NKVD, NKGB, MGB, KGB) ir Ginkluotųjų pajėgų generalinio štabo Vyriausiosios žvalgybos valdybos kadriniai darbuotojai, esantys įmonių, įstaigų ar organizacijų savininkais, dalininkais, akcininkais, pajininkais, nariais ar steigėjais, per 1 mėnesį nuo šio įstatymo įsigaliojimo, taip pat buvę SSRS valstybės saugumo komiteto (NKVD, NKGB, MGB, KGB) ir Ginkluotųjų pajėgų generalinio štabo Vyriausiosios žvalgybos valdybos kadriniai darbuotojai, tapę įmonių savininkais, akcininkais, pajininkais, dalininkais ar nariais arba įsteigę įstaigą ar organizaciją, arba tapę jos nariais po šio įstatymo įsigaliojimo, per 1 mėnesį nuo įstaigos ar organizacijos įsteigimo, nuosavybės teisės į įmonę arba jos dalį įgijimo ar jos akcijų įsigijimo arba po tapimo nariais, pajininkais, dalininkais privalo apie tai pranešti Valstybės saugumo departamentui. Valstybės saugumo departamentas nuo šio pranešimo gavimo 10 metų reguliariai tikrina, ar tokios įmonės arba padaliniai nevykdo užsienio slaptųjų tarnybų priedangos funkcijų. Asmenys, pažeidę pranešimo privalomumo nuostatą, traukiami administracinėn atsakomybėn.\n\n2. Buvę SSRS valstybės saugumo komiteto (NKVD, NKGB, MGB, KGB) ir Ginkluotųjų pajėgų generalinio štabo Vyriausiosios žvalgybos valdybos kadriniai darbuotojai, esantys įmonės, įstaigos ar organizacijos, arba padalinio vadovais, per 1 mėnesį nuo šio įstatymo įsigaliojimo, taip pat buvę SSRS valstybės saugumo komiteto (NKVD, NKGB, MGB, KGB) ir Ginkluotųjų pajėgų generalinio štabo Vyriausiosios žvalgybos valdybos kadriniai darbuotojai, tapę įmonės, įstaigos ar organizacijos, arba padalinio vadovais po šio įstatymo įsigaliojimo, per 1 mėnesį, kai tapo įmonės, įstaigos ar organizacijos, arba padalinio vadovais, privalo apie tai pranešti Valstybės saugumo departamentui. Valstybės saugumo departamentas nuo šio pranešimo gavimo 10 metų reguliariai tikrina, ar tokios įmonės arba padaliniai nevykdo užsienio slaptųjų tarnybų priedangos funkcijų. Asmenys, pažeidę pranešimo privalomumo nuostatą, atleidžiami iš darbo įstatymo „Dėl SSRS valstybės saugumo komiteto (NKVD, NKGB, MGB, KGB) vertinimo ir šios organizacijos kadrinių darbuotojų dabartinės veiklos“ įgyvendinimo įstatymo nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": [
    {
      "term": "Užsienio valstybės slaptųjų tarnybų priedangos įmonė, įstaiga arba organizacija",
      "definition": "tai įmonė, įstaiga arba organizacija, arba padalinys, kurie įsteigti ar veikia siekiant sudaryti sąlygas užsienio valstybės slaptosios tarnybos veiklai arba vykdo ar rengiasi vykdyti funkcijas, susijusias su užsienio valstybių slaptųjų tarnybų tikslais Lietuvos Respublikoje.\n\n2. Užsienio valstybių slaptųjų tarnybų priedangos įmonių, įstaigų ar organizacijų arba jų padalinių steigimas ir veikla Lietuvoje yra neteisėti kaip nukreipti prieš valstybės ir visuomenės interesus. Šis įstatymas nustato jų likvidavimo ar veiklos nutraukimo tvarką.",
      "source_provision": "art1"
    }
  ]
}
