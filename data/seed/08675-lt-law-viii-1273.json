{
  "id": "lt-law-viii-1273",
  "type": "statute",
  "title": "Lietuvos Respublikos įstatymas dėl Europos socialinės apsaugos laikinųjų susitarimų ETS 12 ir ETS 13 bei jų protokolų ETS 12A ir ETS 13A ratifikavimo",
  "short_name": "VIII-1273",
  "status": "in_force",
  "issued_date": "1999-06-29",
  "in_force_date": "1999-07-16",
  "url": "https://e-tar.lt/portal/lt/legalAct/TAR.63B1619569EE",
  "provisions": [
    {
      "provision_ref": "art1",
      "section": "1",
      "title": "1 straipsnis. Susitarimų ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir atsižvelgdamas į Respublikos Prezidento 1999 m. gegužės 20 d. dekretą „Dėl teikimo Lietuvos Respublikos Seimui ratifikuoti Europos socialinės apsaugos laikinuosius susitarimus ETS 12 ir ETS 13 bei jų protokolus ETS 12A ir ETS 13A“, ratifikuoja 1997 m. lapkričio 19 d. Strasbūre Lietuvos Respublikos vardu pasirašytus susitarimus:\n\n1) Europos laikinąjį susitarimą dėl senatvės, invalidumo ir maitintojo netekimo socialinės apsaugos sistemų (ETS 12);\n\n2) Europos laikinojo susitarimo dėl senatvės, invalidumo ir maitintojo netekimo socialinės apsaugos sistemų protokolą (ETS 12A);\n\n3) Europos laikinąjį susitarimą dėl kitų nei senatvės, invalidumo ir maitintojo netekimo socialinės apsaugos sistemų (ETS 13);\n\n4) Europos laikinojo susitarimo dėl kitų nei senatvės, invalidumo ir maitintojo netekimo socialinės apsaugos sistemų protokolą (ETS 13A)."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimas",
      "content": "Lietuvos Respublikos Seimas pareiškia:\n\n1. Pagal Europos laikinojo susitarimo dėl senatvės, invalidumo ir maitintojo netekimo socialinės apsaugos sistemų (ETS 12) 1 straipsnio 4 dalį ir Europos laikinojo susitarimo dėl kitų nei senatvės, invalidumo ir maitintojo netekimo socialinės apsaugos sistemų (ETS 13) 1 straipsnio 4 dalį Lietuvos Respublika tose nuostatose esančioms sąvokoms suteikia tokias reikšmes:\n\n1) piliečiai – asmenys, kurie yra Lietuvos Respublikos piliečiai pagal Lietuvos Respublikos įstatymus;\n\n2) teritorija – Lietuvos Respublikos teritorija, įskaitant teritorinę jūrą ir bet kuriuos jūrų ar povandeninius plotus, kuriuose pagal tarptautinę teisę Lietuvos Respublika gali naudotis jūros dugno, žemės gelmių ir gamtinių išteklių tyrinėjimo, eksploatacijos ir saugojimo teisėmis.\n\n2. Lietuvos Respublika Europos laikinojo susitarimo dėl senatvės, invalidumo ir maitintojo netekimo socialinės apsaugos sistemų (ETS 12) 1 straipsnį taiko Lietuvos Respublikos įstatymams ir kitiems teisės aktams, reglamentuojantiems šias socialinės apsaugos sistemas:\n\n1) senatvės pensijų;\n\n2) invalidumo pensijų;\n\n3) našlių ir našlaičių (maitintojo netekimo) pensijų;\n\n4) šalpos (socialinių) pensijų.\n\n3. Visos sistemos, išskyrus nurodytas šio straipsnio 2 dalies 4 punkte, yra susijusios su įmokų mokėjimu.\n\n4. Lietuvos Respublika Europos laikinojo susitarimo dėl kitų nei senatvės, invalidumo ir maitintojo netekimo socialinės apsaugos sistemų (ETS 13) 1 straipsnį taiko Lietuvos Respublikos įstatymams ir kitiems teisės aktams, reglamentuojantiems šias socialinės apsaugos sistemas:\n\n1) ligos pašalpų;\n\n2) motinystės (tėvystės) pašalpų;\n\n3) bedarbio pašalpų;\n\n4) pašalpų mirties atveju;\n\n5) paramos šeimoms, auginančioms vaikus, pašalpų.\n\n5. Šio straipsnio 4 dalies 1 ir 3 punktuose nurodytos sistemos yra susijusios su įmokų mokėjimu, 2 ir 4 punktuose nurodytos sistemos yra mišrios, 5 punkte - nesusijusios su įmokų mokėjimu.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
