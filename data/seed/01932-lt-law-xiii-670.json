{
  "id": "lt-law-xiii-670",
  "type": "statute",
  "title": "Lietuvos Respublikos Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo įstatymo Nr. XI-473 pakeitimo įstatymas",
  "short_name": "XIII-670",
  "status": "in_force",
  "issued_date": "2017-10-12",
  "in_force_date": "2018-01-01",
  "url": "https://e-tar.lt/portal/lt/legalAct/4b1a4170b7f211e7afb78266242a6adf/opbHaFqnoj",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo įstatymo Nr. XI-473 nauja redakcija",
      "content": "Pakeisti Lietuvos Respublikos Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo įstatymą Nr. XI-473 ir jį išdėstyti taip:\n\n„LIETUVOS RESPUBLIKOS\nEUROPOS SĄJUNGOS INSTITUCIJŲ DARBUOTOJŲ IR EUROPOS PARLAMENTO NARIŲ PENSINIŲ TEISIŲ IŠSAUGOJIMO IR PERKĖLIMO\nĮSTATYMAS\n\nI SKYRIUS\nBENDROSIOS NUOSTATOS"
    },
    {
      "provision_ref": "art1",
      "chapter": "I SKYRIUS BENDROSIOS NUOSTATOS",
      "section": "1",
      "title": "1 straipsnis. Įstatymo paskirtis",
      "content": "1. Šio įstatymo paskirtis – užtikrinti, kad asmenims, dirbantiems (dirbusiems) Europos Sąjungos (toliau – ES) institucijose (toliau – ES institucijų darbuotojai), pensinės teisės, įgytos Lietuvos Respublikoje ir ES institucijose, būtų išsaugotos ir perkeltos iš vienos pensijų sistemos į kitą, o Europos Parlamento nariams būtų išsaugotos Lietuvos Respublikoje įgytos pensinės teisės.\n\n2. Šiuo įstatymu siekiama užtikrinti ES teisės aktų, nurodytų šio įstatymo 2 priede (toliau – įgyvendinamieji ES teisės aktai), nuostatų taikymą.\n\n3. ES institucijų darbuotojų, išskyrus šio straipsnio 5 dalyje nustatytą išimtį, pensinės teisės išsaugomos ir perkeliamos pagal įgyvendinamųjų ES teisės aktų ir šio įstatymo 3–11 straipsnių nuostatas pervedant lėšas, užtikrinančias šių asmenų įgytas pensines teises.\n\n4. Europos Parlamento narių Lietuvos Respublikoje įgytos pensinės teisės išsaugomos pagal šio įstatymo 12 straipsnio nuostatas, sumuojant šio įstatymo 12 straipsnyje numatytu atveju įgaliojimų Europos Parlamente trukmę ir pensijų socialinio draudimo stažą.\n\n5. Europos Vadovų Tarybos pirmininko, Europos Komisijos pirmininko ir narių, įskaitant ES vyriausiąjį įgaliotinį užsienio reikalams ir saugumo politikai, ES Teisingumo Teismo, Bendrojo Teismo ir ES specializuotų teismų pirmininkų, narių ir kanclerių, Tarybos generalinio sekretoriaus bei Audito Rūmų pirmininko ir narių (toliau – ES pareigūnai) Lietuvos Respublikoje įgytos pensinės teisės išsaugomos šio įstatymo 12 straipsnyje nustatyta tvarka.\n\n6. Šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos socialinio draudimo pensijų įstatyme (toliau – Socialinio draudimo pensijų įstatymas) ir Lietuvos Respublikos pensijų kaupimo įstatyme (toliau – Pensijų kaupimo įstatymas)."
    },
    {
      "provision_ref": "art2",
      "chapter": "I SKYRIUS BENDROSIOS NUOSTATOS",
      "section": "2",
      "title": "2 straipsnis. Įstatymo taikymas",
      "content": "1. Šis įstatymas taikomas:\n\n1) ES institucijų darbuotojams, kurie įgijo pensijų socialinio draudimo stažo pagal Socialinio draudimo pensijų įstatymą ir (ar) pensinių teisių ES institucijų pensijų sistemoje;\n\n2) Europos Parlamento nariams ir ES pareigūnams, kurie įgijo pensijų socialinio draudimo stažo pagal Socialinio draudimo pensijų įstatymą.\n\n2. Šis įstatymas reglamentuoja:\n\n1) lėšų, užtikrinančių ES institucijų darbuotojų pensines teises, įgytas pagal Socialinio draudimo pensijų įstatymą iki jų darbo ES institucijose pradžios (toliau – lėšos už Lietuvos Respublikos valstybinio socialinio draudimo fonde (toliau – VSD fondas) įgytas pensines teises), apskaičiavimo ir pervedimo, taip pat pagal Pensijų kaupimo įstatymą asmens vardu sukauptų lėšų (toliau – pensijų fonde, veikiančiame pagal Pensijų kaupimo įstatymą (toliau – Pensijų fondas), sukauptos lėšos) pervedimo į ES institucijų pensijų sistemą tvarką;\n\n2) lėšų, užtikrinančių ES institucijų darbuotojų ES institucijų pensijų sistemoje įgytas pensines teises (toliau – lėšos už ES institucijų pensijų sistemoje įgytas pensines teises), pervedimo į VSD fondo biudžetą, pensijų fondą, atitinkantį įgyvendinamuosiuose ES teisės aktuose nustatytus reikalavimus, arba į VSD fondo biudžetą ir Pensijų fondą tvarką.\n\n3. Europos Parlamento nariams ir ES pareigūnams šis įstatymas taikomas tiek, kiek įgyvendinamuosiuose ES teisės aktuose nustatytas šių asmenų nacionalinėje pensijų sistemoje įgytų pensinių teisių išsaugojimas.\n\n4. Šio įstatymo nuostatos dėl VSD fonde įgytų pensinių teisių perkėlimo į ES institucijų pensijų sistemą netaikomos asmenims, kurie yra sukakę Socialinio draudimo pensijų įstatymo nustatytą senatvės pensijos amžių, jeigu jiems jau paskirtos ir mokamos socialinio draudimo senatvės, netekto darbingumo (invalidumo), ištarnauto laiko pensijos ar senatvės pensija neįgaliajam.\n\nII SKYRIUS\nVSD FONDE IR PENSIJŲ FONDE ĮGYTŲ PENSINIŲ TEISIŲ PERKĖLIMO Į ES INSTITUCIJŲ PENSIJŲ SISTEMĄ TVARKA"
    },
    {
      "provision_ref": "art3",
      "chapter": "II SKYRIUS VSD FONDE IR PENSIJŲ FONDE ĮGYTŲ PENSINIŲ TEISIŲ PERKĖLIMO Į ES INSTITUCIJŲ PENSIJŲ SISTEMĄ TVARKA",
      "section": "3",
      "title": "3 straipsnis. Informacijos apie asmens įgytas pensines teises pateikimas kompetentingai ES institucijai",
      "content": "1. Lėšas už VSD fonde asmens įgytas pensines teises apskaičiuoja, Pensijų fonde sukauptų lėšų apskaičiavimą organizuoja ir informaciją ES kompetentingai institucijai teikia Valstybinio socialinio draudimo fondo valdyba prie Socialinės apsaugos ir darbo ministerijos (toliau – VSD fondo valdyba). VSD fondo valdyba turi teisę įgalioti kitą VSD fondo administravimo įstaigą atlikti šiame įstatyme VSD fondo valdybai nustatytas funkcijas.\n\n2. Jeigu ES kompetentingos institucijos prašyme pateikti informaciją apie asmens įgytas pensines teises yra nurodyta apskaičiuoti Pensijų fonde sukauptų lėšų sumą ir Lietuvos Respublikos pensijų kaupimo sutarčių registre (toliau – Pensijų kaupimo sutarčių registras) yra įrašas, kad asmuo dalyvauja pensijų kaupime pagal Pensijų kaupimo įstatymą, atitinkama pensijų kaupimo bendrovė informaciją apie Pensijų fonde sukauptų lėšų sumą VSD fondo valdybos prašymu pateikia VSD fondo valdybai. Informaciją apie atitinkamame Pensijų fonde sukauptų lėšų sumą pensijų kaupimo bendrovė pateikia pagal jų vertę šios informacijos pateikimo dieną.\n\n3. Informacija apie asmens pensines teises, iki darbo ES institucijose pradžios įgytas VSD fonde arba VSD fonde ir Pensijų fonde, teikiama Lietuvos Respublikos Vyriausybės patvirtintame Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo tvarkos apraše nustatyta tvarka ir terminais."
    },
    {
      "provision_ref": "art4",
      "chapter": "II SKYRIUS VSD FONDE IR PENSIJŲ FONDE ĮGYTŲ PENSINIŲ TEISIŲ PERKĖLIMO Į ES INSTITUCIJŲ PENSIJŲ SISTEMĄ TVARKA",
      "section": "4",
      "title": "4 straipsnis. Lėšų už VSD fonde asmens įgytas pensines teises apskaičiavimas",
      "content": "1. Lėšos už VSD fonde asmens įgytas pensines teises apskaičiuojamos už laikotarpį iki jo darbo ES institucijose pradžios mėnesio pirmos dienos, nepaisant to, kad asmuo nėra įgijęs Socialinio draudimo pensijų įstatyme nustatyto minimaliojo pensijų socialinio draudimo stažo senatvės pensijai skirti ir dar nėra sukakęs senatvės pensijos amžiaus teisei į socialinio draudimo senatvės pensiją įgyti.\n\n2. Lėšos už VSD fonde asmens įgytas pensines teises iki darbo ES institucijoje pradžios apskaičiuojamos pagal šio įstatymo 1 priedo 1 punkte nurodytą formulę, atsižvelgiant į:\n\n1) šiam asmeniui Socialinio draudimo pensijų įstatymo nustatyta tvarka apskaičiuotos socialinio draudimo senatvės pensijos dydį pagal jos apskaičiavimo metu VSD fondo valdybos turimus duomenis apie asmens pensijų socialinio draudimo laikotarpį ir jam prilygintus laikotarpius, asmens įgytų pensijos apskaitos vienetų skaičių, apskaičiavimo metu galiojančius socialinio draudimo bazinės pensijos dydį ir pensijos apskaitos vieneto vertę;\n\n2) lėšų už VSD fonde asmens įgytas pensines teises apskaičiavimo metu Lietuvos statistikos departamento paskelbtą vidutinę Lietuvos gyventojų tikėtiną gyvenimo trukmę, skaičiuojamą nuo Socialinio draudimo pensijų įstatyme nustatyto senatvės pensijos amžiaus.\n\n3. Jeigu asmuo iš VSD fondo gauna (gavo) socialinio draudimo senatvės pensiją, paskirtą taikant Socialinio draudimo pensijų įstatymo nuostatas dėl senatvės pensijos išankstinio skyrimo, lėšų už VSD fonde asmens įgytas pensines teises suma, apskaičiuota šio straipsnio 2 dalyje nustatyta tvarka, mažinama dydžiu, kurį sudaro apskaičiuotos sumos 0,4 procento, padauginto iš pilnų mėnesių, kuriuos asmuo gavo išankstinę senatvės pensiją, skaičiaus."
    },
    {
      "provision_ref": "art5",
      "chapter": "II SKYRIUS VSD FONDE IR PENSIJŲ FONDE ĮGYTŲ PENSINIŲ TEISIŲ PERKĖLIMO Į ES INSTITUCIJŲ PENSIJŲ SISTEMĄ TVARKA",
      "section": "5",
      "title": "5 straipsnis. Lėšų pervedimas",
      "content": "1. VSD fondo valdyba, gavusi ES kompetentingos institucijos prašymą pervesti lėšas už VSD fonde arba VSD fonde ir Pensijų fonde asmens įgytas pensines teises, į ES kompetentingos institucijos nurodytą banko ar kitos kredito įstaigos sąskaitą pagal šio įstatymo 4 straipsnį apskaičiuotą lėšų sumą perveda Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo tvarkos apraše nustatyta tvarka ir terminais.\n\n2. Jeigu ES kompetentingos institucijos prašyme pervesti lėšas nurodyta pervesti asmens vardu Pensijų fonde sukauptas lėšas, VSD fondo valdybos prašymu Pensijų fonde sukauptos lėšos pervedamos į šios valdybos nurodytą banko ar kitos kredito įstaigos sąskaitą šio straipsnio 1 dalyje nurodytame apraše nustatyta tvarka ir terminais, kartu pateikiant VSD fondo valdybai šio straipsnio 3 dalies 3 ir 4 punktuose nurodytą informaciją. Pensijų kaupimo bendrovė VSD fondo valdybai pervestinas lėšas apskaičiuoja pagal jų vertę faktinio pervedimo dieną.\n\n3. VSD fondo valdyba, pervesdama lėšas, raštu ar kitu su ES institucija suderintu būdu nurodo:\n\n1) lėšų sumą už VSD fonde asmens įgytas pensines teises;\n\n2) asmens pensijų socialinio draudimo laikotarpį ir jam prilygintus laikotarpius;\n\n3) Pensijų fonde sukauptų lėšų sumą;\n\n4) lėšų, nurodytų šios dalies 1 ir 3 punktuose, apskaičiavimo datas."
    },
    {
      "provision_ref": "art6",
      "chapter": "II SKYRIUS VSD FONDE IR PENSIJŲ FONDE ĮGYTŲ PENSINIŲ TEISIŲ PERKĖLIMO Į ES INSTITUCIJŲ PENSIJŲ SISTEMĄ TVARKA",
      "section": "6",
      "title": "6 straipsnis. VSD fonde asmens įgytų pensinių teisių pasibaigimas",
      "content": "1. VSD fondo valdyba, pervedusi šio įstatymo 5 straipsnyje nurodytas lėšas, Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registre (toliau – Apdraustųjų registras) ir Pensijų kaupimo sutarčių registre įrašo duomenis, kad VSD fonde asmens įgytos pensinės teisės, įgytos už laikotarpį iki asmens darbo ES institucijose pradžios, ir Pensijų fonde sukauptos lėšos (jeigu jos buvo pervestos) yra perkeltos į ES institucijų pensijų sistemą, ir duomenų apie asmens pensijų socialinio draudimo ir jam prilygintus laikotarpius, taip pat duomenų apie pervestų lėšų sumą nebetikslina.\n\n2. Perkėlus pensines teises į ES institucijų pensijų sistemą, asmuo netenka teisės gauti socialinio draudimo pensijas ar kompensaciją už ypatingas darbo sąlygas, išskyrus atvejus, kai jo pensinės teisės šio įstatymo 8 ir 10 straipsniuose nustatyta tvarka perkeliamos į VSD fondą arba VSD fondą ir Pensijų fondą. Jeigu asmuo, kurio pensinės teisės buvo perkeltos į ES institucijų pensijų sistemą, miršta ir jo pensinės teisės šio įstatymo 8 ir 10 straipsniuose nustatyta tvarka nebuvo perkeltos į VSD fondą arba VSD fondą ir Pensijų fondą, socialinio draudimo našlių ir (ar) našlaičių pensijos už jį neskiriamos.\n\n3. Asmenims, kuriems iki pensinių teisių perkėlimo į ES institucijų pensijų sistemą nesukakus Socialinio draudimo pensijų įstatymo nustatyto senatvės pensijos amžiaus buvo paskirta ir mokama socialinio draudimo pensija (išskyrus socialinio draudimo našlių ir (ar) našlaičių (maitintojo netekimo) pensijas) arba kompensacija už ypatingas darbo sąlygas, šios pensijos ar kompensacijos mokėjimas nutraukiamas nuo kito mėnesio po pensinių teisių perkėlimo į ES institucijų pensijų sistemą mėnesio pirmos dienos. Pensines teises perkėlus į ES institucijų pensijų sistemą, asmeniui paskirtų socialinio draudimo našlių ir (ar) našlaičių (maitintojo netekimo) pensijų mokėjimas tęsiamas Socialinio draudimo pensijų įstatymo nustatyta tvarka.\n\nIII SKYRIUS\nES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ\nPERKĖLIMAS Į VSD FONDĄ, PENSIJŲ FONDĄ, ATITINKANTĮ ĮGYVENDINAMUOSIUOSE ES TEISĖS AKTUOSE NUSTATYTUS REIKALAVIMUS,\nARBA VSD FONDĄ IR PENSIJŲ FONDĄ"
    },
    {
      "provision_ref": "art7",
      "chapter": "III SKYRIUS ES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ",
      "section": "7",
      "title": "7 straipsnis. Lėšų už ES institucijų pensijų sistemoje asmens įgytas pensines teises pervedimo pagrindas ir būdai",
      "content": "1. Asmuo, nutraukęs darbą ES institucijose ir pagal įgyvendinamuosius ES teisės aktus įgijęs teisę perkelti ES institucijų pensijų sistemoje įgytas pensines teises, turi teisę, atsižvelgiant į įgyvendinamuosiuose ES teisės aktuose nustatytas sąlygas, šias pensines teises perkelti į:\n\n1) VSD fondą;\n\n2) pensijų fondą, atitinkantį įgyvendinamuosiuose ES teisės aktuose nustatytus reikalavimus;\n\n3) VSD fondą ir Pensijų fondą.\n\n2. ES institucijose asmens įgytų pensinių teisių perkėlimo procedūra pagal asmens pasirinktą perkėlimo būdą (šio straipsnio 1 dalies 1 ir 3 punktai) nustatyta Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo tvarkos apraše. ES institucijose įgytos pensinės teisės perkeliamos, kai VSD fondo valdyba gauna iš ES kompetentingos institucijos lėšas už ES institucijų pensijų sistemoje asmens įgytas pensines teises ir informaciją apie jo darbo ES institucijose laikotarpius.\n\n3. Šio straipsnio 1 dalies 3 punkte nurodyto ES institucijų pensijų sistemoje įgytų pensinių teisių perkėlimo būdo negali pasirinkti Socialinio draudimo pensijų įstatymo nustatytą senatvės pensijos amžių sukakęs asmuo."
    },
    {
      "provision_ref": "art8",
      "chapter": "III SKYRIUS ES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ",
      "section": "8",
      "title": "8 straipsnis. Lėšų už ES institucijų pensijų sistemoje asmens įgytas pensines teises įskaitymas į VSD fondą",
      "content": "1. Jeigu asmuo pasirenka šio įstatymo 7 straipsnio 1 dalies 1 punkte nurodytą pensinių teisių perkėlimo būdą, darbo ES institucijose laikotarpiai Socialinio draudimo pensijų įstatymo nustatyta tvarka prilyginami asmens pensijų socialinio draudimo stažui, įgytam dirbant pagal darbo sutartį, narystės ar tarnybos pagrindu, tarsi asmuo būtų draudžiamas pensijų socialiniu draudimu pagal Lietuvos Respublikos valstybinio socialinio draudimo įstatymą (toliau – Valstybinio socialinio draudimo įstatymas). Pensijos apskaitos vienetų skaičius už visą darbo ES institucijose laikotarpį apskaičiuojamas pagal šio įstatymo 1 priedo 2 arba 5 punkte nurodytą formulę. Kiekvieniems kalendoriniams metams priskiriamų pensijos apskaitos vienetų skaičius negali būti didesnis kaip 5.\n\n2. Jeigu asmuo, kurio VSD fonde įgytos pensinės teisės buvo perkeltos į ES institucijų pensijų sistemą, pasirenka šio įstatymo 7 straipsnio 1 dalies 1 punkte nurodytą pensinių teisių perkėlimo būdą, Apdraustųjų registre atkuriami iki asmens pensinių teisių perkėlimo į ES institucijų pensijų sistemą šiame registre buvę duomenys apie jo pensijų socialinio draudimo laikotarpius ir įgytų pensijos apskaitos vienetų skaičių.\n\n3. VSD fondo valdyba, įskaičiusi į VSD fondą lėšas už ES institucijų pensijų sistemoje asmens įgytas pensines teises, į Apdraustųjų registrą įrašo duomenis apie asmens darbo ES institucijose laikotarpius ir už kiekvienus kalendorinius darbo ES institucijose metus asmeniui įskaitytų pensijos apskaitos vienetų skaičių."
    },
    {
      "provision_ref": "art9",
      "chapter": "III SKYRIUS ES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ",
      "section": "9",
      "title": "9 straipsnis. Lėšų už ES institucijų pensijų sistemoje asmens įgytas pensines teises pervedimas į pensijų fondą, atitinkantį ES įgyvendinamuosiuose teisės aktuose nustatytus reikalavimus",
      "content": "Jeigu asmuo pasirenka šio įstatymo 7 straipsnio 1 dalies 2 punkte nurodytą pensinių teisių perkėlimo būdą, lėšos už ES institucijų pensijų sistemoje įgytas pensines teises įgyvendinamųjų ES teisės aktų nustatyta tvarka pervedamos į asmens pasirinkto pensijų fondo, atitinkančio įgyvendinamuosiuose ES teisės aktuose nustatytus reikalavimus, sąskaitą."
    },
    {
      "provision_ref": "art10",
      "chapter": "III SKYRIUS ES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ",
      "section": "10",
      "title": "10 straipsnis. Lėšų už ES institucijų pensijų sistemoje asmens įgytas pensines teises pervedimas į VSD fondą ir Pensijų fondą",
      "content": "1. Jeigu asmuo pasirenka šio įstatymo 7 straipsnio 1 dalies 3 punkte nurodytą pensinių teisių perkėlimo būdą, VSD fondo valdyba apskaičiuoja į VSD fondą ir asmens pasirinktą Pensijų fondą pervedamų lėšų sumas, kai asmuo su šio fondo valdytoju yra sudaręs pensijų kaupimo sutartį, įregistruotą Pensijų kaupimo sutarčių registre.\n\n2. Į Pensijų fondą pervedama lėšų suma apskaičiuojama atsižvelgiant į prašymo perkelti ES institucijų pensijų sistemoje įgytas pensines teises pateikimo dieną galiojantį Lietuvos Respublikos valstybinio socialinio draudimo fondo biudžeto rodiklių patvirtinimo įstatymu (toliau – Valstybinio socialinio draudimo fondo biudžeto rodiklių patvirtinimo įstatymas) patvirtintą pensijų socialinio draudimo įmokos dalies, pervedamos pensijų kaupimo bendrovėms, tarifą ir draudėjo pensijų socialinio draudimo įmokos bei apdraustojo pensijų socialinio draudimo įmokos tarifų sumą šio įstatymo 1 priedo 3 punkte ir 5.2 papunktyje nustatyta tvarka.\n\n3. Asmens įgytas pensijų socialinio draudimo stažas, pensijų socialinio draudimo laikotarpiai ir pensijos apskaitos vienetų skaičius nustatomi vadovaujantis šio įstatymo 8 straipsnio 1 ir 2 dalių nuostatomis, atsižvelgiant į lėšų sumą, įskaitomą į VSD fondą. Duomenys apie asmens darbo ES institucijose laikotarpius ir už kiekvienus kalendorinius darbo ES institucijose metus įskaitytų pensijos apskaitos vienetų skaičių įrašomi į Apdraustųjų registrą."
    },
    {
      "provision_ref": "art11",
      "chapter": "III SKYRIUS ES INSTITUCIJŲ PENSIJŲ SISTEMOJE ĮGYTŲ PENSINIŲ TEISIŲ",
      "section": "11",
      "title": "11 straipsnis. Socialinio draudimo pensijų ES institucijų darbuotojams mokėjimo ypatumai",
      "content": "1. Jeigu asmuo, gaunantis (iki VSD fonde įgytų pensinių teisių perkėlimo į ES institucijų pensijų sistemą gavęs) socialinio draudimo senatvės, netekto darbingumo (invalidumo), ištarnauto laiko pensiją, senatvės pensiją neįgaliajam arba kompensaciją už ypatingas darbo sąlygas, pasirenka šio įstatymo 7 straipsnio 1 dalies 1 ar 3 punkte nurodytą pensinių teisių perkėlimo būdą, šiam asmeniui tęsiamas (atnaujinamas) šių išmokų mokėjimas, jei teisė gauti atitinkamą išmoką yra išlikusi, o Socialinio draudimo pensijų įstatyme nenustatyta pagrindų vietoj ištarnauto laiko pensijos skirti senatvės arba netekto darbingumo pensiją. Pensija naujinama Socialinio draudimo pensijų įstatymo nustatyta tvarka ir terminais.\n\n2. Šio straipsnio 1 dalyje nustatytais atvejais anksčiau mokėta socialinio draudimo senatvės, netekto darbingumo (invalidumo), ištarnauto laiko pensija, senatvės pensija neįgaliajam arba kompensacija už ypatingas darbo sąlygas asmeniui tęsiama mokėti Socialinio draudimo pensijų įstatymo nustatyta tvarka ir terminais, bet ne anksčiau kaip nuo kito mėnesio po lėšų gavimo VSD fonde mėnesio pirmos dienos.\n\nIV SKYRIUS\nEUROPOS PARLAMENTO NARIŲ IR ES PAREIGŪNŲ PENSINIŲ TEISIŲ IŠSAUGOJIMAS"
    },
    {
      "provision_ref": "art12",
      "chapter": "IV SKYRIUS EUROPOS PARLAMENTO NARIŲ IR ES PAREIGŪNŲ PENSINIŲ TEISIŲ IŠSAUGOJIMAS",
      "section": "12",
      "title": "12 straipsnis. Socialinio draudimo pensijų apskaičiavimo Europos Parlamento nariams ir ES pareigūnams ypatumai",
      "content": "Jeigu asmuo, einantis (ėjęs) Europos Parlamento nario pareigas ar ES pareigūno pareigas, yra įgijęs mažesnį negu Socialinio draudimo pensijų įstatymo nustatytas minimalusis pensijų socialinio draudimo stažas atitinkamos rūšies pensijai skirti, šio asmens teisė gauti socialinio draudimo pensiją nustatoma sumuojant asmens pagal Socialinio draudimo pensijų įstatymą įgytą pensijų socialinio draudimo stažą ir šio asmens įgaliojimų Europos Parlamente ar kitoje ES institucijoje trukmę. Socialinio draudimo pensijos dydis apskaičiuojamas atsižvelgiant į asmens pagal Socialinio draudimo pensijų įstatymą įgytą pensijų socialinio draudimo stažą ir asmens įgytų pensijos apskaitos vienetų skaičių.\n\nV SKYRIUS\nGINČŲ NAGRINĖJIMAS"
    },
    {
      "provision_ref": "art13",
      "chapter": "V SKYRIUS GINČŲ NAGRINĖJIMAS",
      "section": "13",
      "title": "13 straipsnis. Ginčų sprendimas",
      "content": "1. Ginčai, susiję su VSD fondo valdybos ir pensijų kaupimo bendrovių veiksmais atliekant ES institucijų darbuotojų pensinių teisių perkėlimą ir VSD fondo valdybos veiksmais atliekant Europos Parlamento narių ir ES pareigūnų pensinių teisių išsaugojimą, sprendžiami Valstybinio socialinio draudimo įstatymo nustatyta tvarka.\n\n2. Ginčai, susiję su ES kompetentingos institucijos veiksmais atliekant ES institucijų darbuotojų pensinių teisių perkėlimą, sprendžiami įgyvendinamuosiuose ES teisės aktuose nustatyta tvarka.\n\nLietuvos Respublikos\nEuropos Sąjungos institucijų\ndarbuotojų ir Europos\nParlamento narių pensinių\nteisių išsaugojimo ir\nperkėlimo įstatymo\n1 priedas\n\nLĖŠŲ UŽ VSD FONDE ĮGYTAS PENSINES TEISES, PERVESTINŲ Į ES INSTITUCIJŲ PENSIJŲ SISTEMĄ, IR LĖŠŲ UŽ ES PENSIJŲ SISTEMOJE ĮGYTAS PENSINES TEISES, PERVEDAMŲ Į VSD FONDĄ IR Į PENSIJŲ FONDĄ, APSKAIČIAVIMO TVARKOS APRAŠAS\n\n1. Lėšų už VSD fonde įgytas pensines teises, pervestinų į ES institucijų pensijų sistemą, suma apskaičiuojama pagal formulę RL = (β · B +V · p) · 12 · G, čia:\n\n1.1. RL – ES institucijų pensijų sistemai pervedama lėšų už asmens VSD fonde įgytas pensines teises suma;\n\n1.2. β – asmens turimo, įskaitant ir įgytą dirbant savarankiškai, ir apskaičiavimo metu galiojančio Socialinio draudimo pensijų įstatymo nustatyto būtinojo pensijų socialinio draudimo stažo senatvės pensijai skirti santykis;\n\n1.3. B – apskaičiavimo metu galiojantis socialinio draudimo bazinės pensijos dydis;\n\n1.4. V – asmens įgytų pensijos apskaitos vienetų skaičius, kaip tai nustatyta Socialinio draudimo pensijų įstatyme;\n\n1.5. p – apskaičiavimo metu galiojanti pensijos apskaitos vieneto vertė;\n\n1.6. G – Lietuvos gyventojų vidutinė tikėtina gyvenimo trukmė, skaičiuojama nuo nustatyto senatvės pensijos amžiaus.\n\n2. Kai  dėl  ES  institucijų  pensijų  sistemoje  įgytų  pensinių  teisių  perkėlimo  į  VSD  fondą  kreipiasi  asmuo,  kurio  pensinės  teisės,  įgytos  VSD  fonde  iki  darbo  ES  institucijose  pradžios,  buvo  perkeltos  į  ES  institucijų  pensijų  sistemą, asmens  pensijos  apskaitos  vienetų  skaičius  apskaičiuojamas  remiantis  lygybe  RES = (β · B + V · p) · 12 · G pagal formulę V = [RES/(12 · G) – β · B]/p, čia:\n\n2.1. RES – į VSD fondą įskaityta lėšų už asmens ES institucijų pensijų sistemoje įgytas pensines teises suma;\n\n2.2. β – asmens turėto iki tarnybos ES institucijose pradžios pensijų socialinio draudimo stažo, įskaitant ir įgytą dirbant savarankiškai, ir asmens darbo ES institucijose laikotarpio sumos bei perkėlimo metu galiojančio Socialinio draudimo pensijų įstatymo nustatyto būtinojo valstybinio socialinio pensijų draudimo stažo senatvės pensijai skirti stažo santykis;\n\n2.3. V – asmeniui suteikiamų pensijos apskaitos vienetų skaičius;\n\n2.4. p – perkėlimo metu galiojanti pensijos apskaitos vieneto vertė;\n\n2.5. kiti vartojami dydžiai apibrėžti šio priedo 1 punkte.\n\n3. Jeigu asmuo pasirenka ES institucijų pensijų sistemoje įgytas pensines teises perkelti į VSD fondą ir Pensijų fondą, į Pensijų fondą pervedamų lėšų suma apskaičiuojama pagal formulę P = E · k/p, čia:\n\n3.1. P – į Pensijų fondą pervestina lėšų suma;\n\n3.2. E – ES kompetentingos institucijos VSD fondo valdybai pervesta lėšų už ES institucijų pensijų sistemoje įgytas pensines teises suma;\n\n3.3. k – prašymo perkelti ES institucijų pensijų sistemoje įgytas pensines teises pateikimo dieną galiojantis Valstybinio socialinio draudimo fondo biudžeto rodiklių patvirtinimo įstatymu patvirtintas pensijų socialinio draudimo įmokos dalies, pervedamos pensijų kaupimo bendrovėms, tarifas;\n\n3.4. p – į Pensijų fondą pervedamos sumos apskaičiavimo metais galiojanti Valstybinio socialinio draudimo fondo biudžeto rodiklių patvirtinimo įstatymu patvirtintų draudėjo pensijų socialinio draudimo įmokos ir apdraustojo valstybinio pensijų socialinio draudimo įmokos tarifų suma.\n\n4. Asmens pensijos apskaitos vienetų skaičius apskaičiuojamas pagal šio priedo 2 punkte nurodytą formulę, laikant, kad į VSD fondą įskaityta lėšų už asmens ES institucijų pensijų sistemoje įgytas pensines teises suma RES = E – P.\n\n5. Kai dėl ES institucijų pensijų sistemoje įgytų pensinių teisių perkėlimo kreipiasi asmuo, kurio pensinės teisės, įgytos VSD fonde iki darbo ES institucijose pradžios, nebuvo perkeltos į ES institucijų pensijų sistemą, ES institucijų pensijų sistemoje įgytos pensinės teisės perkeliamos šia tvarka:\n\n5.1. Kai visos asmens pensinės teisės, įgytos ES institucijų pensijų sistemoje, perkeliamos  į  VSD  fondą,  darbo  ES  institucijose  laikas  prilyginamas  asmens  pensijų  socialinio  draudimo  stažui  (SE)  Europos  Sąjungos  institucijų  darbuotojų  ir  Europos  Parlamento  narių  pensinių  teisių  išsaugojimo  ir  perkėlimo  įstatymo  8  straipsnio  1  dalyje  nustatyta  tvarka,  o  darbo  ES  institucijose  laikotarpiu  įgytų  pensijos  apskaitos  vienetų  skaičius  (VE)  apskaičiuojamas  remiantis  lygybe  RES = [(SE/H) · B + VE · p] · 12 · G  pagal  formulę  VE = [RES/(12 · G) – (SE/H) · B]/p, čia:\n\n5.1.1. H – Socialinio draudimo pensijų įstatymo nustatytas būtinasis pensijų socialinio draudimo stažas senatvės pensijai skirti;\n\n5.1.2. kiti vartojami dydžiai apibrėžti šio priedo 2 punkte ir 5.1 papunktyje.\n\n5.2. Jeigu asmens pasirinkimu ES institucijų pensijų sistemoje įgytos pensinės teisės perkeliamos į VSD fondą ir į Pensijų fondą, Pensijų fondui pervedamų lėšų suma apskaičiuojama vadovaujantis šio priedo 3 punkto nuostatomis. Asmens įgytas pensijų socialinio draudimo stažas, pensijų socialinio draudimo laikotarpiai ir pensijos apskaitos vienetų skaičius nustatomi Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo įstatymo 10 straipsnio 3 dalyje nustatyta tvarka.\n\nLietuvos Respublikos\nEuropos Sąjungos institucijų\ndarbuotojų ir Europos\nParlamento narių pensinių\nteisių išsaugojimo ir\nperkėlimo įstatymo\n2 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1967 m. liepos 25 d. Tarybos reglamentas Nr. 422/67/EEB, 5/67/Euratomas, nustatantis Komisijos pirmininko ir narių, Teisingumo Teismo pirmininko, teisėjų, generalinių advokatų ir kanclerio, Bendrojo Teismo pirmininko, narių ir kanclerio bei Europos Sąjungos tarnautojų teismo pirmininko, narių ir kanclerio tarnybines pajamas (OL 187, 1967 8 8, p. 1), su paskutiniais pakeitimais, padarytais Tarybos reglamentu (ES, Euratomas) Nr. 904/2012 (OL 2012 L 269, p. 1).\n\n2. 1968 m. vasario 29 d. Tarybos reglamentas (EEB, Euratomas, EAPB) Nr. 259/68, nustatantis Europos Bendrijų pareigūnų tarnybos nuostatus ir kitų Europos Bendrijų tarnautojų įdarbinimo sąlygas bei Komisijos pareigūnams laikinai taikomas specialias priemones (Tarnybos nuostatai) (OL 2004 m. specialusis leidimas, 1 skyrius, 2 tomas, p. 5), su paskutiniais pakeitimais, padarytais 2013 m. spalio 22 d. Europos Parlamento ir Tarybos reglamentu (ES, Euratomas) Nr. 1023/2013 (OL 2013 L 287, p. 15).\n\n3. 1977 m. spalio 18 d. Tarybos reglamentas (EEB, Euratomas, EAPB) Nr. 2290/77, nustatantis Audito Rūmų narių tarnybines pajamas (OL L 268, 1977 10 20, p. 1), su pakeitimais, padarytais 2004 m. balandžio 30 d. Tarybos reglamentu (EB, Euratomas) Nr. 1293/2004 (OL 2004 L 243, p. 26).\n\n4. 2005 m. rugsėjo 28 d. Europos Parlamento sprendimas (2005/684/EB, Euratomas) dėl Europos Parlamento narių statuto priėmimo (OL 2005 L 262, p. 1).\n\n5. 2009 m. gruodžio 1 d. Tarybos sprendimas 2009/909/ES, nustatantis Europos Vadovų Tarybos Pirmininko įdarbinimo sąlygas (OL 2009 L 322, p. 35).\n\n6. 2009 m. gruodžio 1 d. Tarybos sprendimas 2009/910/ES, nustatantis Sąjungos vyriausiojo įgaliotinio užsienio reikalams ir saugumo politikai įdarbinimo sąlygas (OL 2009 L 322, p. 36).\n\n7. 2009 m. gruodžio 1 d. Tarybos sprendimas 2009/912/ES, nustatantis Europos Sąjungos Tarybos Generalinio sekretoriaus įdarbinimo sąlygas (OL 2009 L 322, p. 38).\n\n8. 2016 m. vasario 29 d. Tarybos reglamentas (ES) 2016/300, kuriuo nustatomos ES aukšto rango pareigūnų tarnybinės pajamos (OL 2016 L 58, p. 1).“"
    },
    {
      "provision_ref": "art2",
      "chapter": "V SKYRIUS GINČŲ NAGRINĖJIMAS",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas, išskyrus 3 straipsnį, įsigalioja 2018 m. sausio 1 d."
    },
    {
      "provision_ref": "art3",
      "chapter": "V SKYRIUS GINČŲ NAGRINĖJIMAS",
      "section": "3",
      "title": "3 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki 2017 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Šio įstatymo paskirtis",
      "definition": "užtikrinti, kad asmenims, dirbantiems (dirbusiems) Europos Sąjungos (toliau – ES) institucijose (toliau – ES institucijų darbuotojai), pensinės teisės, įgytos Lietuvos Respublikoje ir ES institucijose, būtų išsaugotos ir perkeltos iš vienos pensijų sistemos į kitą, o Europos Parlamento nariams būtų išsaugotos Lietuvos Respublikoje įgytos pensinės teisės.",
      "source_provision": "art1"
    },
    {
      "term": "Šiuo įstatymu siekiama užtikrinti ES teisės aktų, nurodytų šio įstatymo 2 priede (toliau",
      "definition": "įgyvendinamieji ES teisės aktai), nuostatų taikymą.\n\n3. ES institucijų darbuotojų, išskyrus šio straipsnio 5 dalyje nustatytą išimtį, pensinės teisės išsaugomos ir perkeliamos pagal įgyvendinamųjų ES teisės aktų ir šio įstatymo 3–11 straipsnių nuostatas pervedant lėšas, užtikrinančias šių asmenų įgytas pensines teises.\n\n4. Europos Parlamento narių Lietuvos Respublikoje įgytos pensinės teisės išsaugomos pagal šio įstatymo 12 straipsnio nuostatas, sumuojant šio įstatymo 12 straipsnyje numatytu atveju įgaliojimų Europos Parlamente trukmę ir pensijų socialinio draudimo stažą.\n\n5. Europos Vadovų Tarybos pirmininko, Europos Komisijos pirmininko ir narių, įskaitant ES vyriausiąjį įgaliotinį užsienio reikalams ir saugumo politikai, ES Teisingumo Teismo, Bendrojo Teismo ir ES specializuotų teismų pirmininkų, narių ir kanclerių, Tarybos generalinio sekretoriaus bei Audito Rūmų pirmininko ir narių (toliau – ES pareigūnai) Lietuvos Respublikoje įgytos pensinės teisės išsaugomos šio įstatymo 12 straipsnyje nustatyta tvarka.",
      "source_provision": "art1"
    },
    {
      "term": "Šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos socialinio draudimo pensijų įstatyme (toliau",
      "definition": "Socialinio draudimo pensijų įstatymas) ir Lietuvos Respublikos pensijų kaupimo įstatyme (toliau – Pensijų kaupimo įstatymas).",
      "source_provision": "art1"
    },
    {
      "term": "1. RL",
      "definition": "ES institucijų pensijų sistemai pervedama lėšų už asmens VSD fonde įgytas pensines teises suma;",
      "source_provision": "art13"
    },
    {
      "term": "2. β",
      "definition": "asmens turimo, įskaitant ir įgytą dirbant savarankiškai, ir apskaičiavimo metu galiojančio Socialinio draudimo pensijų įstatymo nustatyto būtinojo pensijų socialinio draudimo stažo senatvės pensijai skirti santykis;",
      "source_provision": "art13"
    },
    {
      "term": "3. B",
      "definition": "apskaičiavimo metu galiojantis socialinio draudimo bazinės pensijos dydis;",
      "source_provision": "art13"
    },
    {
      "term": "4. V",
      "definition": "asmens įgytų pensijos apskaitos vienetų skaičius, kaip tai nustatyta Socialinio draudimo pensijų įstatyme;",
      "source_provision": "art13"
    },
    {
      "term": "5. p",
      "definition": "apskaičiavimo metu galiojanti pensijos apskaitos vieneto vertė;",
      "source_provision": "art13"
    },
    {
      "term": "6. G",
      "definition": "Lietuvos gyventojų vidutinė tikėtina gyvenimo trukmė, skaičiuojama nuo nustatyto senatvės pensijos amžiaus.\n\n2. Kai  dėl  ES  institucijų  pensijų  sistemoje  įgytų  pensinių  teisių  perkėlimo  į  VSD  fondą  kreipiasi  asmuo,  kurio  pensinės  teisės,  įgytos  VSD  fonde  iki  darbo  ES  institucijose  pradžios,  buvo  perkeltos  į  ES  institucijų  pensijų  sistemą, asmens  pensijos  apskaitos  vienetų  skaičius  apskaičiuojamas  remiantis  lygybe  RES = (β · B + V · p) · 12 · G pagal formulę V = [RES/(12 · G) – β · B]/p, čia:",
      "source_provision": "art13"
    },
    {
      "term": "1. RES",
      "definition": "į VSD fondą įskaityta lėšų už asmens ES institucijų pensijų sistemoje įgytas pensines teises suma;",
      "source_provision": "art13"
    },
    {
      "term": "2. β",
      "definition": "asmens turėto iki tarnybos ES institucijose pradžios pensijų socialinio draudimo stažo, įskaitant ir įgytą dirbant savarankiškai, ir asmens darbo ES institucijose laikotarpio sumos bei perkėlimo metu galiojančio Socialinio draudimo pensijų įstatymo nustatyto būtinojo valstybinio socialinio pensijų draudimo stažo senatvės pensijai skirti stažo santykis;",
      "source_provision": "art13"
    },
    {
      "term": "3. V",
      "definition": "asmeniui suteikiamų pensijos apskaitos vienetų skaičius;",
      "source_provision": "art13"
    },
    {
      "term": "4. p",
      "definition": "perkėlimo metu galiojanti pensijos apskaitos vieneto vertė;\n\n2.5. kiti vartojami dydžiai apibrėžti šio priedo 1 punkte.\n\n3. Jeigu asmuo pasirenka ES institucijų pensijų sistemoje įgytas pensines teises perkelti į VSD fondą ir Pensijų fondą, į Pensijų fondą pervedamų lėšų suma apskaičiuojama pagal formulę P = E · k/p, čia:",
      "source_provision": "art13"
    },
    {
      "term": "1. P",
      "definition": "į Pensijų fondą pervestina lėšų suma;",
      "source_provision": "art13"
    },
    {
      "term": "2. E",
      "definition": "ES kompetentingos institucijos VSD fondo valdybai pervesta lėšų už ES institucijų pensijų sistemoje įgytas pensines teises suma;",
      "source_provision": "art13"
    },
    {
      "term": "3. k",
      "definition": "prašymo perkelti ES institucijų pensijų sistemoje įgytas pensines teises pateikimo dieną galiojantis Valstybinio socialinio draudimo fondo biudžeto rodiklių patvirtinimo įstatymu patvirtintas pensijų socialinio draudimo įmokos dalies, pervedamos pensijų kaupimo bendrovėms, tarifas;",
      "source_provision": "art13"
    },
    {
      "term": "4. p",
      "definition": "į Pensijų fondą pervedamos sumos apskaičiavimo metais galiojanti Valstybinio socialinio draudimo fondo biudžeto rodiklių patvirtinimo įstatymu patvirtintų draudėjo pensijų socialinio draudimo įmokos ir apdraustojo valstybinio pensijų socialinio draudimo įmokos tarifų suma.\n\n4. Asmens pensijos apskaitos vienetų skaičius apskaičiuojamas pagal šio priedo 2 punkte nurodytą formulę, laikant, kad į VSD fondą įskaityta lėšų už asmens ES institucijų pensijų sistemoje įgytas pensines teises suma RES = E – P.\n\n5. Kai dėl ES institucijų pensijų sistemoje įgytų pensinių teisių perkėlimo kreipiasi asmuo, kurio pensinės teisės, įgytos VSD fonde iki darbo ES institucijose pradžios, nebuvo perkeltos į ES institucijų pensijų sistemą, ES institucijų pensijų sistemoje įgytos pensinės teisės perkeliamos šia tvarka:\n\n5.1. Kai visos asmens pensinės teisės, įgytos ES institucijų pensijų sistemoje, perkeliamos  į  VSD  fondą,  darbo  ES  institucijose  laikas  prilyginamas  asmens  pensijų  socialinio  draudimo  stažui  (SE)  Europos  Sąjungos  institucijų  darbuotojų  ir  Europos  Parlamento  narių  pensinių  teisių  išsaugojimo  ir  perkėlimo  įstatymo  8  straipsnio  1  dalyje  nustatyta  tvarka,  o  darbo  ES  institucijose  laikotarpiu  įgytų  pensijos  apskaitos  vienetų  skaičius  (VE)  apskaičiuojamas  remiantis  lygybe  RES = [(SE/H) · B + VE · p] · 12 · G  pagal  formulę  VE = [RES/(12 · G) – (SE/H) · B]/p, čia:",
      "source_provision": "art13"
    },
    {
      "term": "1.1. H",
      "definition": "Socialinio draudimo pensijų įstatymo nustatytas būtinasis pensijų socialinio draudimo stažas senatvės pensijai skirti;\n\n5.1.2. kiti vartojami dydžiai apibrėžti šio priedo 2 punkte ir 5.1 papunktyje.\n\n5.2. Jeigu asmens pasirinkimu ES institucijų pensijų sistemoje įgytos pensinės teisės perkeliamos į VSD fondą ir į Pensijų fondą, Pensijų fondui pervedamų lėšų suma apskaičiuojama vadovaujantis šio priedo 3 punkto nuostatomis. Asmens įgytas pensijų socialinio draudimo stažas, pensijų socialinio draudimo laikotarpiai ir pensijos apskaitos vienetų skaičius nustatomi Europos Sąjungos institucijų darbuotojų ir Europos Parlamento narių pensinių teisių išsaugojimo ir perkėlimo įstatymo 10 straipsnio 3 dalyje nustatyta tvarka.\n\nLietuvos Respublikos\nEuropos Sąjungos institucijų\ndarbuotojų ir Europos\nParlamento narių pensinių\nteisių išsaugojimo ir\nperkėlimo įstatymo\n2 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1967 m. liepos 25 d. Tarybos reglamentas Nr. 422/67/EEB, 5/67/Euratomas, nustatantis Komisijos pirmininko ir narių, Teisingumo Teismo pirmininko, teisėjų, generalinių advokatų ir kanclerio, Bendrojo Teismo pirmininko, narių ir kanclerio bei Europos Sąjungos tarnautojų teismo pirmininko, narių ir kanclerio tarnybines pajamas (OL 187, 1967 8 8, p. 1), su paskutiniais pakeitimais, padarytais Tarybos reglamentu (ES, Euratomas) Nr. 904/2012 (OL 2012 L 269, p. 1).\n\n2. 1968 m. vasario 29 d. Tarybos reglamentas (EEB, Euratomas, EAPB) Nr. 259/68, nustatantis Europos Bendrijų pareigūnų tarnybos nuostatus ir kitų Europos Bendrijų tarnautojų įdarbinimo sąlygas bei Komisijos pareigūnams laikinai taikomas specialias priemones (Tarnybos nuostatai) (OL 2004 m. specialusis leidimas, 1 skyrius, 2 tomas, p. 5), su paskutiniais pakeitimais, padarytais 2013 m. spalio 22 d. Europos Parlamento ir Tarybos reglamentu (ES, Euratomas) Nr. 1023/2013 (OL 2013 L 287, p. 15).\n\n3. 1977 m. spalio 18 d. Tarybos reglamentas (EEB, Euratomas, EAPB) Nr. 2290/77, nustatantis Audito Rūmų narių tarnybines pajamas (OL L 268, 1977 10 20, p. 1), su pakeitimais, padarytais 2004 m. balandžio 30 d. Tarybos reglamentu (EB, Euratomas) Nr. 1293/2004 (OL 2004 L 243, p. 26).\n\n4. 2005 m. rugsėjo 28 d. Europos Parlamento sprendimas (2005/684/EB, Euratomas) dėl Europos Parlamento narių statuto priėmimo (OL 2005 L 262, p. 1).\n\n5. 2009 m. gruodžio 1 d. Tarybos sprendimas 2009/909/ES, nustatantis Europos Vadovų Tarybos Pirmininko įdarbinimo sąlygas (OL 2009 L 322, p. 35).\n\n6. 2009 m. gruodžio 1 d. Tarybos sprendimas 2009/910/ES, nustatantis Sąjungos vyriausiojo įgaliotinio užsienio reikalams ir saugumo politikai įdarbinimo sąlygas (OL 2009 L 322, p. 36).\n\n7. 2009 m. gruodžio 1 d. Tarybos sprendimas 2009/912/ES, nustatantis Europos Sąjungos Tarybos Generalinio sekretoriaus įdarbinimo sąlygas (OL 2009 L 322, p. 38).\n\n8. 2016 m. vasario 29 d. Tarybos reglamentas (ES) 2016/300, kuriuo nustatomos ES aukšto rango pareigūnų tarnybinės pajamos (OL 2016 L 58, p. 1).“",
      "source_provision": "art13"
    }
  ]
}
