{
  "id": "lt-law-xi-582",
  "type": "statute",
  "title": "Lietuvos Respublikos draudimo įstatymo 4, 39, 55-2, 55-10, 172-1, 187, 197, 198 straipsnių pakeitimo ir papildymo įstatymas",
  "short_name": "XI-582",
  "status": "in_force",
  "issued_date": "2009-12-17",
  "in_force_date": "2009-12-28",
  "url": "https://e-tar.lt/portal/lt/legalAct/TAR.25CE5490BD7F",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 1 dalies 1 punkto pakeitimas",
      "content": "Pakeisti 4 straipsnio 1 dalies 1 punktą ir jį išdėstyti taip:\n\n„1) Lietuvos Respublikos įstatymų nustatyta tvarka įsteigtos perdraudimo įmonės: akcinės bendrovės, uždarosios akcinės bendrovės ir Europos bendrovės (Societas Europaea), šio Įstatymo nustatyta tvarka gavusios perdraudimo veiklos licenciją;“."
    },
    {
      "provision_ref": "art2",
      "section": "2",
      "title": "2 straipsnis. 39 straipsnio 4 dalies pakeitimas",
      "content": "Pakeisti 39 straipsnio 4 dalį ir ją išdėstyti taip:\n\n„4. Draudimo įmonė, užsiimanti perdraudimo veikla, šio Įstatymo nustatyta tvarka privalo suformuoti minimalų garantinį fondą, taikytiną perdraudimo įmonei, jeigu tenkinama viena iš šių sąlygų:\n\n1) pasirašytų perdraudimo įmokų suma sudaro daugiau negu 10 procentų visų pasirašytų įmokų sumos;\n\n2) pasirašytų perdraudimo įmokų suma viršija 50 000 000 eurų;\n\n3) techninių atidėjinių perdraudimo veiklai suma sudaro daugiau negu 10 procentų visos techninių atidėjinių sumos.“"
    },
    {
      "provision_ref": "art3",
      "section": "3",
      "title": "3 straipsnis. 552 straipsnio 1 dalies pakeitimas",
      "content": "Pakeisti 552 straipsnio 1 dalį ir ją išdėstyti taip:\n\n„1. Perdraudimo įmonės valdymui mutatis mutandis taikomos šio Įstatymo 20, 21 ir 27 straipsnių nuostatos.“"
    },
    {
      "provision_ref": "art4",
      "section": "4",
      "title": "4 straipsnis. 5510 straipsnio 6 dalies 3 punkto pakeitimas",
      "content": "5510 straipsnio 6 dalies 3 punkte vietoj žodžio „draudimo“ įrašyti žodį „perdraudimo“ ir šį punktą išdėstyti taip:\n\n„3) perdavus teises ir pareigas pagal perdraudimo sutartis, bus išlaikyta teisės aktų reikalaujama subjektų, perimančių teises ir pareigas pagal perdraudimo sutartis, mokumo atsarga.“"
    },
    {
      "provision_ref": "art5",
      "section": "5",
      "title": "5 straipsnis. 1721 straipsnio 1 dalies pakeitimas",
      "content": "Pakeisti 1721 straipsnio 1 dalį ir ją išdėstyti taip:\n\n„1. Subjektai, nurodyti šio Įstatymo 3 straipsnio 1 dalies 1 ir 3 punktuose, 4 straipsnio 1 dalies 1 ir 3 punktuose ir 5 straipsnio 2 dalies 1 punkte, taip pat 5 straipsnio 2 dalies 3 punkte nurodyti užsienio valstybių nepriklausomų draudimo tarpininkų filialai turi teisę verstis perdraudimo tarpininkavimo veikla tik kai Priežiūros komisija jos nustatyta tvarka įrašo juos į Priežiūros komisijos tvarkomą perdraudimo tarpininkų sąrašą. Perdraudimo tarpininkų sąrašas skelbiamas Priežiūros komisijos interneto tinklalapyje.“"
    },
    {
      "provision_ref": "art6",
      "section": "6",
      "title": "6 straipsnis. 187 straipsnio pakeitimas",
      "content": "Pakeisti 187 straipsnį ir jį išdėstyti taip:\n\n„187 straipsnis. Priežiūros komisijos išlaikymas\n\n1. Priežiūros komisija išlaikoma iš draudimo įmonių, perdraudimo įmonių, kitų Europos Sąjungos valstybių narių draudimo ir perdraudimo įmonių filialų ir užsienio valstybių draudimo ir perdraudimo įmonių filialų Lietuvos Respublikoje atskaitymų nuo pasirašytų draudimo ir perdraudimo įmokų (gautų ar gautinų draudimo ir perdraudimo įmokų, įtraukiamų į apskaitą teisės aktų nustatyta tvarka), taip pat iš Lietuvos valstybės biudžeto teisės aktų nustatyta tvarka. Atskaitymai nuo draudimo įmonių, kitų Europos Sąjungos valstybių narių draudimo įmonių filialų ir užsienio valstybių draudimo įmonių filialų Lietuvos Respublikoje, užsiimančių perdraudimo veikla, pasirašytų perdraudimo įmokų skaičiuojami tik tuo atveju, kai tenkinama viena iš šio Įstatymo 39 straipsnio 4 dalyje nustatytų sąlygų.\n\n2. Atskaitymų nuo pasirašytų draudimo ar perdraudimo įmokų dydį Priežiūros komisijai išlaikyti nustato Lietuvos Respublikos Vyriausybė. Kitų Europos Sąjungos valstybių narių draudimo ir perdraudimo įmonių filialų Lietuvos Respublikoje atskaitymai nuo pasirašytų draudimo ar perdraudimo įmokų Priežiūros komisijai išlaikyti turi būti proporcingi Priežiūros komisijos atliekamoms funkcijoms šių filialų atžvilgiu.\n\n3. Priežiūros komisijos nustatyta tvarka draudimo įmonės, perdraudimo įmonės, kitų Europos Sąjungos valstybių narių draudimo ar perdraudimo įmonių filialai ir užsienio valstybių draudimo ar perdraudimo įmonių filialai privalo teikti Priežiūros komisijai ataskaitas ir pervesti atskaitymus į Priežiūros komisijos sąskaitą kas ketvirtį ne vėliau kaip iki kito ketvirčio pirmojo mėnesio 30 dienos.\n\n4. Už praleistą terminą į Priežiūros komisijos sąskaitą draudimo įmonės, perdraudimo įmonės, kitų Europos Sąjungos valstybių narių draudimo ar perdraudimo įmonių filialai ir užsienio valstybių draudimo ar perdraudimo įmonių filialai privalo pervesti delspinigius: 0,05 procento nuo nesumokėtos sumos už kiekvieną dieną. Priežiūros komisijos ieškiniams dėl delspinigių išieškojimo taikomas 5 metų ieškinio senaties terminas. Delspinigių sumokėjimas neatleidžia nuo pareigos sumokėti visą uždelstą atskaitymų sumą.“"
    },
    {
      "provision_ref": "art7",
      "section": "7",
      "title": "7 straipsnis. 197 straipsnio 10 ir 12 punktų pakeitimas",
      "content": "1. Pakeisti 197 straipsnio 10 punktą ir jį išdėstyti taip:\n\n„10) esant šio Įstatymo 151 straipsnio 5 dalies 3–7 punktuose ir 6 dalyje nustatytiems pagrindams, išbraukti draudimo brokerį iš draudimo brokerių sąrašo ar laikinai sustabdyti draudimo brokerio pažymėjimo galiojimą;“.\n\n2. Pakeisti 197 straipsnio 12 punktą ir jį išdėstyti taip:\n\n„12) esant šio Įstatymo 19 straipsnio 2 dalies 1, 2, 4–7 punktuose, 66 straipsnio 2 dalies 1, 2, 4–11 punktuose, 150 straipsnio 2 dalies 1, 2, 4, 5 punktuose ar 179 straipsnio 2 dalies 1, 2, 4, 5 punktuose nustatytiems pagrindams, panaikinti draudimo veiklos licencijos, perdraudimo veiklos licencijos, licencijos draudimo brokerių įmonės veiklai, leidimo užsienio valstybės draudimo ar perdraudimo įmonės filialo draudimo veiklai ar kitos užsienio valstybės nepriklausomų draudimo tarpininkų filialo veiklai Lietuvos Respublikoje galiojimą, visam laikui uždrausti priklausomam draudimo tarpininkui vykdyti draudimo tarpininkavimo veiklą.“"
    },
    {
      "provision_ref": "art8",
      "section": "8",
      "title": "8 straipsnis. 198 straipsnio papildymas 6 dalimi",
      "content": "Papildyti 198 straipsnį 6 dalimi:\n\n„6. Nutarimo dėl poveikio priemonės taikymo rezoliucinė dalis Priežiūros komisijos sprendimu gali būti skelbiama viešai Priežiūros komisijos interneto tinklalapyje ne vėliau kaip per 5 darbo dienas nuo sprendimo priėmimo dienos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
