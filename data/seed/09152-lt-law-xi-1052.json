{
  "id": "lt-law-xi-1052",
  "type": "statute",
  "title": "Lietuvos Respublikos gyventojų turto deklaravimo įstatymo 1, 2, 3, 7, 9 straipsnių pakeitimo ir papildymo įstatymas",
  "short_name": "XI-1052",
  "status": "in_force",
  "issued_date": "2010-10-12",
  "in_force_date": "2010-10-23",
  "url": "https://e-tar.lt/portal/lt/legalAct/TAR.7FC319CFF30B",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis Įstatymas nustato gyventojams nuosavybės teise priklausančio turto ir turimų piniginių lėšų (toliau – turtas) deklaravimą, taip pat turto (įskaitant gautas pajamas) deklaravimą, aukojant politinėms partijoms ar politinės kampanijos dalyviams, kreipiantis dėl valstybės garantuojamos teisinės pagalbos suteikimo, piniginės socialinės paramos skyrimo arba valstybės paramos būstui įsigyti ar išsinuomoti gavimo.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 dalies papildymas 24 punktu ir 2 dalies pakeitimas",
      "content": "1. Papildyti 2 straipsnio 1 dalį 24 punktu:\n\n„24) gyventojai, pageidaujantys gauti valstybės paramą būstui įsigyti ar išsinuomoti pagal Valstybės paramos būstui įsigyti ar išsinuomoti ir daugiabučiams namams atnaujinti (modernizuoti) įstatymą, ir jų šeimos nariai.“\n\n2. Pakeisti 2 straipsnio 2 dalį ir ją išdėstyti taip:\n\n„2. Šio straipsnio 1 dalies 1–20, 23 ir 24 punktuose nurodytais šeimos nariais laikomi sutuoktiniai ir kartu gyvenantys vaikai (įvaikiai) iki 18 metų, kurie privalo deklaruoti turtą tik tuo atveju, jeigu jie yra nuolatiniai Lietuvos gyventojai. Nuolatinis Lietuvos gyventojas yra fizinis asmuo, kuris laikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą. Šio straipsnio 1 dalies 24 punkte nurodytų gyventojų šeimos nariais taip pat laikomi nedirbantys asmenys nuo 18 iki 24 metų, kurie mokosi dieninėse bendrojo lavinimo mokyklose ir kitų formaliojo švietimo įstaigų dieniniuose skyriuose (mokiniai ar studentai), asmenys laikotarpiu nuo dieninių bendrojo lavinimo mokyklų baigimo dienos iki tų pačių metų rugsėjo 1 dienos, taip pat asmenys, teismo tvarka pripažinti šeimos nariais, ir sutuoktinių ar vienišo asmens kartu gyvenantys tėvai (įtėviai).“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 5 dalies pakeitimas",
      "content": "3 straipsnio 5 dalyje vietoj skaičių ir žodžio „20, 21 ir 23“ įrašyti skaičius ir žodį „20, 21, 23 ir 24“ ir šią dalį išdėstyti taip:\n\n„5. Šio Įstatymo 2 straipsnio 1 dalies 20, 21, 23 ir 24 punktuose nurodyti gyventojai deklaruoja ir gautas pajamas.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas ir papildymas",
      "content": "Pakeisti ir papildyti 7 straipsnį ir jį išdėstyti taip:\n\n„7 straipsnis. Gyventojų, pageidaujančių gauti valstybės garantuojamą teisinę pagalbą, gyventojų, pageidaujančių gauti piniginę socialinę paramą, taip pat gyventojų, pageidaujančių gauti valstybės paramą būstui įsigyti ar išsinuomoti, ir jų šeimos narių turto (įskaitant gautas pajamas) deklaravimas\n\n1. Gyventojai, pageidaujantys gauti valstybės garantuojamą teisinę pagalbą, Lietuvos Respublikos valstybės garantuojamos teisinės pagalbos įstatymo nustatytais atvejais privalo turimą turtą (įskaitant gautas pajamas) deklaruoti prieš kreipdamiesi dėl valstybės garantuojamos teisinės pagalbos suteikimo.\n\n2. Gyventojai, pageidaujantys gauti valstybės garantuojamą teisinę pagalbą, deklaruoja mėnesio, einančio prieš mėnesį, kuriuo pateikiamas prašymas gauti valstybės garantuojamą teisinę pagalbą, paskutinę dieną turimą turtą ir gautas pajamas už vienerius metus (12 paskutinių mėnesių) iki prašymo gauti valstybės garantuojamą teisinę pagalbą pateikimo dienos. Tais atvejais, kai gyventojas, pageidaujantis gauti valstybės garantuojamą teisinę pagalbą, yra deklaravęs turimą turtą ir gautas pajamas už vienerius metus (12 paskutinių mėnesių) trijų mėnesių, einančių prieš mėnesį, kurį pateikiamas prašymas gauti valstybės garantuojamą teisinę pagalbą, laikotarpiu, turimo turto ir gautų pajamų už vienerius metus (12 mėnesių) tam gyventojui deklaruoti nereikia. Jeigu valstybės garantuojama teisinė pagalba teikiama ilgiau kaip vienerius metus, praėjus vieneriems metams po sprendimo suteikti valstybės garantuojamą teisinę pagalbą priėmimo dienos, vietos mokesčio administratoriui turi būti pateikiama kitų metų (12 mėnesių) deklaracija, pradedant skaičiuoti nuo to mėnesio, kurį buvo pateikta ankstesnė deklaracija.\n\n3. Gyventojai, pageidaujantys gauti piniginę socialinę paramą, ir jų šeimos nariai privalo savo turtą (įskaitant gautas pajamas) deklaruoti savivaldybei pareikalavus.\n\n4. Gyventojai, pageidaujantys gauti piniginę socialinę paramą, ir jų šeimos nariai deklaruoja mėnesio, einančio prieš mėnesį, kuriuo kreipiamasi dėl piniginės socialinės paramos, paskutinę dieną turimą turtą ir gautas pajamas už praėjusius 12 mėnesių iki kreipimosi dėl piniginės socialinės paramos.\n\n5. Gyventojai, pageidaujantys gauti valstybės paramą būstui įsigyti ar išsinuomoti, ir jų šeimos nariai privalo turimą turtą ir gautas pajamas deklaruoti Lietuvos Respublikos valstybės paramos būstui įsigyti ar išsinuomoti ir daugiabučiams namams atnaujinti (modernizuoti) įstatyme nustatytais atvejais.\n\n6. Gyventojai, pageidaujantys gauti valstybės paramą būstui įsigyti ar išsinuomoti, ir jų šeimos nariai deklaruoja mėnesio, einančio prieš mėnesį, kuriuo pateikiamas prašymas suteikti valstybės paramą būstui įsigyti ar išsinuomoti, paskutinę dieną turimą turtą ir gautas pajamas, nurodytas Lietuvos Respublikos piniginės socialinės paramos nepasiturinčioms šeimoms ir vieniems gyvenantiems asmenims įstatymo 15 straipsnyje, už vienerius metus (12 paskutinių mėnesių) iki prašymo suteikti valstybės paramą būstui įsigyti ar išsinuomoti pateikimo dienos.\n\n7. Gyventojai, pageidaujantys gauti valstybės garantuojamą teisinę pagalbą, gyventojai, pageidaujantys gauti piniginę socialinę paramą, taip pat gyventojai, pageidaujantys gauti valstybės paramą būstui įsigyti ar išsinuomoti, ir jų šeimos nariai deklaruoja turtą (įskaitant gautas pajamas) pateikdami mokesčio administratoriui du deklaracijos egzempliorius. Vietos mokesčio administratorius per 7 darbo dienas nuo deklaracijos pateikimo dienos grąžina vieną deklaracijos egzempliorių su žyma, kad deklaracija yra pateikta. Šį deklaracijos egzempliorių gyventojai pateikia arba institucijai (pareigūnui), priimančiai (priimančiam) sprendimą dėl valstybės garantuojamos teisinės pagalbos suteikimo, arba savivaldybei – kai kreipiamasi dėl piniginės socialinės paramos skyrimo ar valstybės paramos būstui įsigyti ar išsinuomoti teikimo.\n\n8. Šiame straipsnyje nurodytų turtą (įskaitant gautas pajamas) deklaravusių gyventojų pageidavimu gali būti pateikiami trys deklaracijos egzemplioriai. Du deklaracijos egzemplioriai su žyma, kad deklaracija yra pateikta, grąžinami deklaraciją pateikusiam gyventojui.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 1 dalies pakeitimas",
      "content": "Pakeisti 9 straipsnio 1 dalį ir ją išdėstyti taip:\n\n„1. Šio Įstatymo 2 straipsnio 1 dalies 1–19, 22 punktuose nurodyti turtą deklaruoti privalantys gyventojai, vengiantys pateikti deklaracijas, laiku arba iš viso jų nepateikę, neteisingai nurodę duomenis, taip pat šio Įstatymo 2 straipsnio 1 dalies 20, 21 ir 24 punktuose nurodyti turtą deklaruoti privalantys gyventojai, neteisingai nurodę duomenis, atsako administracine ar baudžiamąja tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
