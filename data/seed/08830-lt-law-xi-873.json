{
  "id": "lt-law-xi-873",
  "type": "statute",
  "title": "Lietuvos Respublikos kolektyvinio investavimo subjektų įstatymo 1, 2, 6, 7, 9, 10, 15, 16, 25, 28, 34, 65, 71, 74, 75, 79, 84, 85, 93, 94, 95, 96, 109, 110 straipsnių ir VIII skyriaus pavadinimo pakeitimo ir papildymo įstatymas",
  "short_name": "XI-873",
  "status": "in_force",
  "issued_date": "2010-06-03",
  "in_force_date": "2010-06-19",
  "url": "https://e-tar.lt/portal/lt/legalAct/TAR.6F0A70DAD68F",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 3 dalies pakeitimas",
      "content": "1 straipsnio 3 dalyje po žodžio „nėra“ įrašyti žodį „viešai“ ir šią dalį išdėstyti taip:\n\n„3. Šis įstatymas taikomas suderintųjų ir specialiųjų kolektyvinio investavimo subjektų, išskyrus tuos, kurių investiciniai vienetai ar akcijos nėra viešai siūlomi Lietuvos Respublikoje ar kitose valstybėse narėse arba pagal jų sudarymo dokumentus yra siūlomi tik ne valstybėse narėse, teikiamoms paslaugoms.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 13 dalį ir ją išdėstyti taip:\n\n„13. Viešas investicinių vienetų arba akcijų siūlymas – investicinių vienetų arba akcijų siūlymas per visuomenės informavimo priemones, reklamą arba kai kreipiamasi į daugiau kaip 100 asmenų.“\n\n2. Papildyti 2 straipsnį 39 dalimi:\n\n„39. Daugiašalė prekybos sistema – kaip tai apibrėžta Finansinių priemonių rinkų įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 4 dalies pakeitimas",
      "content": "Pakeisti 6 straipsnio 4 dalį ir ją išdėstyti taip:\n\n„4. Valdymo įmonės ar investicinės bendrovės vadovai yra:\n\n1) administracijos vadovas;\n\n2) valdybos nariai;\n\n3) stebėtojų tarybos nariai.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 1 dalies papildymas 14 punktu",
      "content": "Papildyti 7 straipsnio 1 dalį 14 punktu:\n\n„14) laikytis Vertybinių popierių komisijos nustatytų kapitalo reikalavimų.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 3 dalies pakeitimas",
      "content": "9 straipsnio 3 dalies antrame sakinyje išbraukti žodžius „ir (arba) vykdymo“ ir šią dalį išdėstyti taip:\n\n„3. Valdymo įmonė ar šio straipsnio 1 dalyje nustatyta investicinė bendrovė neturi teisės kitiems asmenims pavesti tiek savo valdymo funkcijų, kad iš esmės jų nebeturėtų. Draudžiama investicinių sprendimų priėmimo funkciją pavesti depozitoriumui, kuris saugo tos valdymo įmonės valdomus investicinius fondus sudarantį ar investicinių bendrovių turtą, ar kitiems asmenims, kurių interesai gali susikirsti su valdymo įmonės, investicinės bendrovės ar dalyvių interesais.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 1 ir 3 dalių pakeitimas",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Fizinis ar juridinis asmuo arba kartu veikiantys šie asmenys, nusprendę tiesiogiai ar netiesiogiai įsigyti arba tiesiogiai ar netiesiogiai padidinti jau turimą valdymo įmonės akcijų paketą (toliau šiame straipsnyje – įsigyjantis asmuo), jeigu dėl planuojamo įmonės akcijų paketo padidinimo asmeniui priklausančių balsavimo teisių ar įstatinio kapitalo dalis pasiektų ar peržengtų didėjimo tvarka 20 procentų, 30 procentų ar 50 procentų arba įmonė taptų to juridinio asmens dukterine įmone (toliau šiame straipsnyje – siūlomas įsigijimas), turi gauti Vertybinių popierių komisijos sprendimą neprieštarauti siūlomam įsigijimui. Reikalavimo gauti Vertybinių popierių komisijos sprendimą neprieštarauti siūlomam įsigijimui nesilaikymas nedaro sandorio negaliojančiu, tačiau sukelia šio straipsnio 22 dalyje nustatytas pasekmes. Kartu veikiančiais asmenimis šiame straipsnyje laikomi du ar daugiau asmenų, kurie remdamiesi savo aiškiai sudarytu ar numanomu žodiniu ar rašytiniu susitarimu įgyvendina ar siekia įgyvendinti savo teises, suteikiamas turimo valdymo įmonės akcijų paketo.“\n\n2. Pakeisti 10 straipsnio 3 dalį ir ją išdėstyti taip:\n\n„3. Asmuo, nusprendęs tiesiogiai ar netiesiogiai perleisti arba sumažinti jam priklausantį valdymo įmonės akcijų paketą, jeigu dėl planuojamo valdymo įmonės akcijų netekimo asmeniui priklausančių balsavimo teisių ar įstatinio kapitalo dalis pasiektų ar peržengtų mažėjimo tvarka 20 procentų, 30 procentų ar 50 procentų arba įmonė nustotų būti to juridinio asmens dukterine įmone, turi Vertybinių popierių komisijai pateikti rašytinį pranešimą ir nurodyti ketinamo perleisti ar sumažinti valdymo įmonės akcijų paketo dydį.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio 1 ir 2 dalių pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Vertybinių popierių komisija turi teisę taikyti šias poveikio priemones valdymo įmonėms ar investicinėms bendrovėms:\n\n1) įspėti dėl veiklos trūkumų bei pažeidimų ir nustatyti jų pašalinimo terminus;\n\n2) skirti šio įstatymo nustatytas baudas;\n\n3) ne ilgiau kaip 3 mėnesiams uždrausti kolektyvinio investavimo subjekto sąskaita sudaryti sandorius dėl investicinių priemonių įsigijimo;\n\n4) sustabdyti investicinių vienetų (akcijų) platinimą ar išpirkimą;\n\n5) paskirti laikinąjį Vertybinių popierių komisijos atstovą veiklos priežiūrai;\n\n6) įpareigoti valdymo įmonę ar investicinę bendrovę pakeisti vadovą;\n\n7) laikinai sustabdyti valdymo įmonės licencijos teikti vieną ar kelias paslaugas galiojimą;\n\n8) panaikinti licencijos teikti vieną, kelias ar visas paslaugas galiojimą.“\n\n2. 15 straipsnio 2 dalyje vietoj žodžių „administracijos vadovams, jų pavaduotojams, valdybos nariams“ įrašyti žodį „vadovams“ ir šią dalį išdėstyti taip:\n\n„2. Vertybinių popierių komisija turi teisę skirti Administracinių teisės pažeidimų kodekse numatytas nuobaudas valdymo įmonės ar investicinės bendrovės vadovams ar darbuotojams.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio 2 ir 3 dalių pakeitimas",
      "content": "1. Pakeisti 16 straipsnio 2 dalį ir ją išdėstyti taip:\n\n„2. Vertybinių popierių komisija taiko poveikio priemones Finansinių priemonių rinkų įstatymo nustatyta tvarka.“\n\n2. Pakeisti 16 straipsnio 3 dalį ir ją išdėstyti taip:\n\n„3. Sprendimas dėl poveikio priemonių taikymo gali būti priimtas, jeigu praėjo ne daugiau kaip 2 metai nuo pažeidimo įvykdymo dienos, o esant tęstiniam ar trunkamajam pažeidimui – nuo paskutinių tęstinio pažeidimo veiksmų atlikimo dienos ar trunkamojo pažeidimo paaiškėjimo dienos.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pavadinimo pakeitimas",
      "content": "25 straipsnio pavadinime prieš žodį „Siūlymas“ įrašyti žodį „Viešas“ ir šį pavadinimą išdėstyti taip:\n\n„25 straipsnis. Viešas siūlymas ir reklama“."
    },
    {
      "provision_ref": "art10",
      "section": "10",
      "title": "10 straipsnis. 28 straipsnio pakeitimas ir papildymas",
      "content": "Pakeisti ir papildyti 28 straipsnį ir jį išdėstyti taip:\n\n„28 straipsnis. Valdymo perdavimas depozitoriumui\n\n1. Jeigu valdymo įmonės teisė valdyti kolektyvinio investavimo subjektą sustabdoma arba pasibaigia, o kitai valdymo įmonei kolektyvinio investavimo subjekto valdymas neperduodamas, valdymo įmonė privalo pranešti depozitoriumui apie teisės valdyti turtą sustabdymą ar pasibaigimą. Tokiu atveju kolektyvinio investavimo subjekto laikiną valdymą perima depozitoriumas, kuris turi visas valdymo įmonės teises ir pareigas, jeigu įstatymai arba sudarymo dokumentai nenumato ko kita.\n\n2. Depozitoriumas perima kolektyvinio investavimo subjekto valdymą laikotarpiui, kuriam sustabdoma valdymo įmonės teisė valdyti kolektyvinio investavimo subjektą. Tuo atveju, kai valdymo įmonės teisė valdyti kolektyvinio investavimo subjektą pasibaigia, depozitoriumas privalo perduoti valdymą kitai valdymo įmonei per 3 mėnesius nuo valdymo perėmimo. Per 3 mėnesius kitai valdymo įmonei neperduotas kolektyvinio investavimo subjektas turi būti likviduojamas (padalijamas).“"
    },
    {
      "provision_ref": "art11",
      "section": "11",
      "title": "11 straipsnis. 34 straipsnio 3 dalies pakeitimas",
      "content": "Pakeisti 34 straipsnio 3 dalį ir ją išdėstyti taip:\n\n„3. Vadovaujantis šiuo įstatymu sudarytų kolektyvinio investavimo subjektų investiciniai vienetai ar akcijos gali būti platinami reguliuojamos rinkos ar daugiašalės prekybos sistemos operatoriaus ir (arba) atsiskaitymų sistemos techninėmis organizacinėmis priemonėmis Vertybinių popierių komisijos nustatyta tvarka. Reguliuojamos rinkos, daugiašalės prekybos sistemos ir atsiskaitymų sistemos operatorius privalo užtikrinti, kad sandorius dėl alternatyvaus kolektyvinio investavimo subjektų investicinių vienetų ar akcijų galėtų sudaryti tik profesionalieji investuotojai.“"
    },
    {
      "provision_ref": "art12",
      "section": "12",
      "title": "12 straipsnis. 65 straipsnio papildymas 4 dalimi",
      "content": "Papildyti 65 straipsnį 4 dalimi ir ją išdėstyti taip:\n\n„4. Uždaro tipo kolektyvinio investavimo subjektams šis įstatymas taikomas tiek, kiek šių santykių nereglamentuoja Vertybinių popierių įstatymas.“"
    },
    {
      "provision_ref": "art13",
      "section": "13",
      "title": "13 straipsnis. 71 straipsnio papildymas ir pakeitimas",
      "content": "1. Papildyti 71 straipsnį nauja 4 dalimi ir ją išdėstyti taip:\n\n„4. Kolektyvinio investavimo į perleidžiamuosius vertybinius popierius subjektas gali investuoti į perleidžiamuosius vertybinius popierius ir pinigų rinkos priemones, įtrauktus į prekybą daugiašalėje prekybos sistemoje ir neįtrauktus į prekybą šio įstatymo 57 straipsnio 1 dalies 1, 2 ir 3 punktuose nustatytus reikalavimus atitinkančiose rinkose, iki 30 procentų grynųjų aktyvų.“\n\n2. Buvusias 71 straipsnio 4 ir 5 dalis laikyti atitinkamai 5 ir 6 dalimis."
    },
    {
      "provision_ref": "art14",
      "section": "14",
      "title": "14 straipsnis. 74 straipsnio 1 dalies papildymas ir pakeitimas",
      "content": "1. Papildyti 74 straipsnio 1 dalį nauju 6 punktu:\n\n„6) perleidžiamieji vertybiniai popieriai ir pinigų rinkos priemonės, įtraukti į prekybą daugiašalėje prekybos sistemoje;“.\n\n2. Buvusį 74 straipsnio 1 dalies 6 punktą laikyti 7 punktu."
    },
    {
      "provision_ref": "art15",
      "section": "15",
      "title": "15 straipsnis. 75 straipsnio 2 dalies pakeitimas",
      "content": "Pakeisti 75 straipsnio 2 dalį ir ją išdėstyti taip:\n\n„2. Ne daugiau kaip 20 procentų nekilnojamojo turto kolektyvinio investavimo subjekto turtą sudarančių grynųjų aktyvų gali būti investuota į šio įstatymo 57 straipsnyje ir 71 straipsnio 4 dalyje nurodytas priemones laikantis šio įstatymo 58, 59, 61 ir 62 straipsniuose nustatytų reikalavimų.“"
    },
    {
      "provision_ref": "art16",
      "section": "16",
      "title": "16 straipsnis. 79 straipsnio 3 punkto pakeitimas",
      "content": "Pakeisti 79 straipsnio 3 punktą jį išdėstyti taip:\n\n„3) kitos šio įstatymo 57, 61 ir 62 straipsniuose išvardytos investicinės priemonės ir finansinės priemonės, kurios įtrauktos į prekybą daugiašalėje prekybos sistemoje, tačiau nėra įtrauktos į prekybą šio įstatymo 57 straipsnio 1 dalies 1, 2 ir 3 punktuose numatytus reikalavimus atitinkančiose rinkose.“"
    },
    {
      "provision_ref": "art17",
      "section": "17",
      "title": "17 straipsnis. 84 straipsnio 1 dalies papildymas 4 punktu",
      "content": "Papildyti 84 straipsnio 1 dalį 4 punktu:\n\n„4) kitos finansinės priemonės, kurios įtrauktos į prekybą daugiašalėje prekybos sistemoje, tačiau nėra įtrauktos į prekybą šio įstatymo 57 straipsnio 1 dalies 1, 2 ir 3 punktuose numatytus reikalavimus atitinkančiose rinkose.“"
    },
    {
      "provision_ref": "art18",
      "section": "18",
      "title": "18 straipsnis. 85 straipsnio 4 dalies pakeitimas",
      "content": "Pakeisti 85 straipsnio 4 dalį ir ją išdėstyti taip:\n\n„4. Ne daugiau kaip 20 procentų subjekto turtą sudarančių grynųjų aktyvų gali būti investuota į šio įstatymo 57 straipsnyje ir 84 straipsnio 1 dalies 4 punkte nurodytas priemones, laikantis šio įstatymo 58, 59, 61 ir 62 straipsniuose nustatytų reikalavimų.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo VIII skyriaus pavadinimo pakeitimas",
      "content": "Pakeisti VIII skyriaus pavadinimą ir jį išdėstyti taip:\n\n„VIII SKYRIUS\nINVESTICINIŲ VIENETŲ AR AKCIJŲ ĮTRAUKIMAS Į PREKYBĄ LIETUVOS RESPUBLIKOJE VEIKIANČIOJE REGULIUOJAMOJE RINKOJE IR (ARBA) DAUGIAŠALĖJE PREKYBOS SISTEMOJE“."
    },
    {
      "provision_ref": "art20",
      "section": "20",
      "title": "20 straipsnis. 93 straipsnio pakeitimas",
      "content": "Pakeisti 93 straipsnį ir jį išdėstyti taip:\n\n„93 straipsnis. Investicinių vienetų ar akcijų įtraukimas į prekybą reguliuojamoje rinkoje ir (arba) daugiašalėje prekybos sistemoje\n\n1. Remiantis šiuo įstatymu sudaryto kolektyvinio investavimo subjekto investiciniai vienetai ar akcijos gali būti įtraukiami į prekybą Lietuvos Respublikoje veikiančioje reguliuojamoje rinkoje ir (arba) daugiašalėje prekybos sistemoje, laikantis šiame įstatyme ir Finansinių priemonių rinkų įstatyme nustatytų taisyklių, reglamentuojančių finansinių priemonių įtraukimą į prekybą reguliuojamoje rinkoje ir (arba) daugiašalėje prekybos sistemoje, reikalavimų. Reguliuojamos rinkos operatorius ir daugiašalės prekybos sistemos operatorius privalo užtikrinti, kad sandorius dėl alternatyvaus kolektyvinio investavimo subjektų investicinių vienetų ar akcijų galėtų sudaryti tik profesionalieji investuotojai.\n\n2. Uždaro tipo kolektyvinio investavimo subjekto investicinių vienetų ar akcijų įtraukimui į prekybą reguliuojamoje rinkoje ir (arba) daugiašalėje prekybos sistemoje šis įstatymas taikomas tiek, kiek šių santykių nereglamentuoja Vertybinių popierių įstatymas.\n\n3. Valdymo įmonės valdymo organo ar investicinės bendrovės visuotinio akcininkų susirinkimo sprendimas įtraukti investicinės bendrovės akcijas ar investicinio fondo investicinius vienetus į prekybą reguliuojamoje rinkoje ir (arba) daugiašalėje prekybos sistemoje taikomas visiems (ir po įtraukimo į prekybą reguliuojamoje rinkoje ir (arba) daugiašalėje prekybos sistemoje išleistiems) kolektyvinio investavimo subjekto investiciniams vienetams ar akcijoms.“"
    },
    {
      "provision_ref": "art21",
      "section": "21",
      "title": "21 straipsnis. 94 straipsnio pakeitimas",
      "content": "Pakeisti 94 straipsnį ir jį išdėstyti taip:\n\n„94 straipsnis. Prekyba investiciniais vienetais ar akcijomis reguliuojamoje rinkoje ir (arba) daugiašalėje prekybos sistemoje\n\nPrekyba kolektyvinio investavimo subjekto investiciniais vienetais ar akcijomis reguliuojamoje rinkoje ir (arba) daugiašalėje prekybos sistemoje vyksta pagal reguliuojamos rinkos ir (arba) daugiašalės prekybos sistemos taisykles.“"
    },
    {
      "provision_ref": "art22",
      "section": "22",
      "title": "22 straipsnis. 95 straipsnio pakeitimas",
      "content": "Pakeisti 95 straipsnį ir jį išdėstyti taip:\n\n„95 straipsnis. Informacijos atskleidimas\n\n1. Informacija apie tai, kad kolektyvinio investavimo subjekto investiciniai vienetai ar akcijos yra įtraukti į prekybą reguliuojamoje rinkoje ir (arba) daugiašalėje prekybos sistemoje, turi būti nurodyta kolektyvinio investavimo subjekto sudarymo dokumentuose ir prospektuose, nurodant atitinkamos reguliuojamos rinkos ir (arba) daugiašalės prekybos sistemos pavadinimą.\n\n2. Kolektyvinio investavimo subjekto, išskyrus uždaro tipo kolektyvinio investavimo subjektą, kurio investicinius vienetus ar akcijas ketinama įtraukti į prekybą reguliuojamoje rinkoje ir (arba) daugiašalėje prekybos sistemoje, visas prospektas ir vėlesni jo pakeitimai turi būti paskelbti Vertybinių popierių įstatyme nustatyta tvarka. Vertybinių popierių komisija turi teisę nustatyti šioje dalyje įtvirtintos pareigos papildomai skelbti visą prospektą išimtis.\n\n3. Uždaro tipo kolektyvinio investavimo subjekto, kurio investicinius vienetus ar akcijas ketinama įtraukti į prekybą reguliuojamoje rinkoje ir (arba) daugiašalėje prekybos sistemoje, prospekto ir uždaro tipo investicinės bendrovės akcijų emisijos prospekto rengimui, tvirtinimui ir paskelbimui šis įstatymas taikomas tiek, kiek minėtų santykių nereglamentuoja Vertybinių popierių įstatymas.\n\n4. Valdymo įmonė ar investicinė bendrovė reguliuojamos rinkos ir (arba) daugiašalės prekybos sistemos operatoriui privalo pranešti:\n\n1) investicinių vienetų ar akcijų kainą, apskaičiuotą laikantis šio įstatymo 35 straipsnyje nustatytos tvarkos;\n\n2) išleistų, išpirktų ir į prekybą reguliuojamoje rinkoje ir (arba) daugiašalėje prekybos sistemoje įtrauktų investicinių vienetų ar akcijų skaičių jam pasikeitus;\n\n3) bet kokius indeksą atkartojančio kolektyvinio investavimo subjekto finansinių priemonių portfelio sudėties pasikeitimus;\n\n4) kitą reguliuojamos rinkos ir (arba) daugiašalės prekybos sistemos taisyklėse nurodytą informaciją.\n\n5. Šio straipsnio 4 dalies 1 ir 2 punktuose nurodyti pranešimai turi būti pateikiami kiekvieną prekybos reguliuojamoje rinkoje ir (arba) daugiašalėje prekybos sistemoje dieną.\n\n6. Siekiant užtikrinti investuotojo galimybę tinkamai ir laiku palyginti investicinių vienetų ar akcijų kainą reguliuojamoje rinkoje ir (arba) daugiašalėje prekybos sistemoje su šio įstatymo 35 straipsnyje nurodyta tvarka apskaičiuota investicinių vienetų ar akcijų kaina, šio straipsnio 4 dalies 1, 2 ir 3 punktuose nurodytą informaciją reguliuojamos rinkos ir (arba) daugiašalės prekybos sistemos operatorius privalo viešai skelbti kiekvieną prekybos reguliuojamoje rinkoje ir (arba) daugiašalėje prekybos sistemoje dieną.\n\n7. Papildomi šio straipsnio 4 dalyje nurodytos informacijos pranešimo ir skelbimo reguliuojamoje rinkoje ir (arba) daugiašalėje prekybos sistemoje reikalavimai nurodyti reguliuojamos rinkos ir (arba) daugiašalės prekybos sistemos operatoriaus nustatytose taisyklėse.“"
    },
    {
      "provision_ref": "art23",
      "section": "23",
      "title": "23 straipsnis. 96 straipsnio pakeitimas",
      "content": "Pakeisti 96 straipsnį ir jį išdėstyti taip:\n\n„96 straipsnis. Investicinių vienetų ar akcijų apskaita\n\nKolektyvinio investavimo subjekto investiciniai vienetai ar akcijos, kurie yra įtraukti į prekybą Lietuvos Respublikoje veikiančioje reguliuojamoje rinkoje ir (arba) daugiašalėje prekybos sistemoje arba platinami reguliuojamos rinkos operatoriaus ir (arba) atsiskaitymų sistemos techninėmis organizacinėmis priemonėmis, turi būti traukiami į apskaitą pagal Vertybinių popierių komisijos patvirtintas taisykles.“"
    },
    {
      "provision_ref": "art24",
      "section": "24",
      "title": "24 straipsnis. 109 straipsnio pakeitimas",
      "content": "Pakeisti 109 straipsnį ir jį išdėstyti taip:\n\n„109 straipsnis. Vertybinių popierių komisijos teisės nagrinėjant kolektyvinio investavimo subjektų veiklą reglamentuojančių teisės aktų pažeidimus\n\n1. Vertybinių popierių komisija, siekdama nustatyti, ar laikomasi šio įstatymo ir jo pagrindu priimtų teisės aktų, turi teisę organizuoti ir atlikti kolektyvinio investavimo subjektų veiklos patikrinimus.\n\n2. Atlikdami kolektyvinio investavimo subjektų veiklos patikrinimą, Vertybinių popierių komisijos darbuotojai turi Finansinių priemonių rinkų įstatymo 85 straipsnio 2 dalyje nustatytas teises. Šioms teisėms įgyvendinti Vertybinių popierių komisija gali pasitelkti policijos pareigūnus.\n\n3. Vertybinių popierių komisija, turėdama pagrindą įtarti, kad buvo pažeistos šio įstatymo ar jo pagrindu priimtų teisės aktų nuostatos, ir siekdama išvengti esminės žalos ar nepataisomų pasekmių investuotojų interesams, turi teisę įpareigoti nutraukti tokią veiklą, kol bus atliktas tyrimas ir priimtas Vertybinių popierių komisijos sprendimas dėl įtariamo pažeidimo. Vertybinių popierių komisijos sprendimas įpareigoti nutraukti veiklą gali būti priimtas tik turint teismo leidimą. Teismo leidimas gaunamas Finansinių priemonių rinkų įstatymo 85 straipsnio 4 dalyje nustatyta tvarka.\n\n4. Šio straipsnio 3 dalyje nurodytas Vertybinių popierių komisijos sprendimas gali būti skundžiamas Vilniaus apygardos administraciniam teismui per vieną mėnesį nuo sprendimo priėmimo dienos. Skundo padavimas sprendimo vykdymo nesustabdo.\n\n5. Jeigu Vertybinių popierių komisija nustato teisės aktų, reglamentuojančių riziką ribojančius reikalavimus, pažeidimus arba jeigu valdymo įmonės veikla kelia grėsmę įmonės veiklos stabilumui ir patikimumui, Vertybinių popierių komisija turi teisę valdymo įmonei ar investicinei bendrovei nustatyti individualius veiklos riziką ribojančių normatyvų dydžius ar papildomus reikalavimus dėl veiklos rizikos ribojimo.\n\n6. Šio straipsnio 5 dalyje nustatyti nurodymai neatima iš Vertybinių popierių komisijos teisės taikyti kitų šiame įstatyme nustatytų poveikio priemonių.“"
    },
    {
      "provision_ref": "art25",
      "section": "25",
      "title": "25 straipsnis. 110 straipsnio pakeitimas",
      "content": "Pakeisti 110 straipsnį ir jį išdėstyti taip:\n\n„110 straipsnis. Piniginės baudos už šio įstatymo pažeidimą\n\n1. Vertybinių popierių komisija, vadovaudamasi Finansinių priemonių rinkų įstatymo nustatyta tvarka, turi teisę skirti tokias baudas:\n\n1) juridiniams asmenims, užsiimantiems valdymo įmonės, investicinės kintamojo kapitalo bendrovės ir uždaro tipo investicinės bendrovės veikla, bet neturintiems šio įstatymo numatytos licencijos, – iki 200 tūkstančių litų;\n\n2) juridiniams asmenims, nesilaikantiems šio įstatymo 7 straipsnio 1 dalyje nustatytų reikalavimų veiklai ir riziką ribojančių reikalavimų, – iki 200 tūkstančių litų;\n\n3) juridiniams asmenims, nesilaikantiems šio įstatymo III skyriuje nustatytų reikalavimų, – iki 200 tūkstančių litų;\n\n4) juridiniams asmenims, nesilaikantiems šio įstatymo I skyriaus antrajame skirsnyje nustatytų informacijos atskleidimo taisyklių, – iki 100 tūkstančių litų;\n\n5) juridiniams asmenims, nesilaikantiems šio įstatymo IV skyriaus antrajame skirsnyje nustatytos kolektyvinio investavimo subjektų investicinių vienetų ar akcijų pardavimo ir išpirkimo tvarkos, – iki 100 tūkstančių litų;\n\n6) juridiniams asmenims, nesilaikantiems šio įstatymo VI skyriuje nustatytų suderintųjų kolektyvinio investavimo subjektų investavimo taisyklių, – iki 100 tūkstančių litų;\n\n7) juridiniams asmenims, nesilaikantiems kitų šiame įstatyme ir jo įgyvendinamuosiuose kolektyvinio investavimo subjekto teisės aktuose nustatytų reikalavimų, – iki 100 tūkstančių litų;\n\n8) juridiniams asmenims, nevykdantiems Vertybinių popierių komisijos nurodymų, neteikiantiems Vertybinių popierių komisijai šiame ir kituose įstatymuose nurodytos informacijos arba trukdantiems Vertybinių popierių komisijai ar jos įgaliotiems asmenims atlikti tyrimus ar patikrinimus, – iki 100 tūkstančių litų.\n\n2. Jeigu dėl šio straipsnio 1 dalies 1–6 punktuose išvardytų pažeidimų padarymo buvo neteisėtai gauta pajamų, kitokios turtinės naudos, išvengta nuostolių ar padaryta žalos ir tokių pajamų, kitokios turtinės naudos, išvengtų nuostolių ar padarytos žalos dydis viršijo minėtuose punktuose nurodytų baudų dydžius, Vertybinių popierių komisija turi teisę skirti baudą iki dvigubo neteisėtai gautų pajamų, kitokios turtinės naudos, išvengtų nuostolių ar padarytos žalos dydžio.\n\n3. Šio straipsnio 1 dalyje nustatytų sankcijų taikymas juridiniams asmenims neatleidžia jų vadovų ar darbuotojų nuo įstatymų nustatytos civilinės, administracinės ir baudžiamosios atsakomybės, taip pat neužkerta kelio Vertybinių popierių komisijai svarstyti klausimą dėl jos išduotų licencijų galiojimo sustabdymo ar panaikinimo.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
