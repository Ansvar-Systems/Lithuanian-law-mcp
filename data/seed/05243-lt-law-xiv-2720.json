{
  "id": "lt-law-xiv-2720",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo Nr. IX-975 2, 3, 7, 12, 13, 14, 26, 33 straipsnių ir 1 priedo pakeitimo įstatymas",
  "short_name": "XIV-2720",
  "status": "in_force",
  "issued_date": "2024-06-13",
  "in_force_date": "2024-06-21",
  "url": "https://e-tar.lt/portal/lt/legalAct/cf2fde602ed411efbdaea558de59136c/opjbDumSPA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 291 dalimi:\n\n„291. Kredito įstaigos nuosavos lėšos – kaip tai apibrėžta Reglamento (ES) Nr. 575/2013 4 straipsnio 1 dalies 118 punkte.“\n\n2. Pripažinti netekusia galios 2 straipsnio 31 dalį."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 2 dalies 2 punktą ir jį išdėstyti taip:\n\n„2) kredito įstaigos nuosavos lėšos;“."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 15 dalį ir ją išdėstyti taip:\n\n„15. Indėlių draudimo išmokų išmokėjimo tvarką ir mokėjimo paslaugų teikėjo (teikėjų), per kurį (kuriuos) bus mokamos indėlių draudimo išmokos, atrankos tvarką nustato draudimo įmonės savininko teises ir pareigas įgyvendinanti institucija. Indėlių draudimo išmokų išmokėjimo tvarka skelbiama draudimo įmonės interneto svetainėje. Indėlių draudimo išmokų išmokėjimo paslaugų įsigijimui taikomas specialus informacijos apsaugos reikalavimas – apie pasirengimą įsigyti indėlių draudimo išmokų išmokėjimo paslaugas ir šių paslaugų įsigijimą neskelbiama viešai.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "1. Pakeisti 12 straipsnio 1 dalį ir ją išdėstyti taip:\n\n„1. Indėlių draudimo sistemos dalyviai į Indėlių draudimo fondą privalo mokėti periodines (ex ante) indėlių draudimo įmokas.“\n\n2. Pakeisti 12 straipsnio 2 dalies 1 punktą ir jį išdėstyti taip:\n\n„1) pas indėlių draudimo sistemos dalyvį indėlininkų laikomų pagrindinių apdraustųjų indėlių sumą. Jeigu nėra galimybių vienoje depozitinėje sąskaitoje nustatyti tikslios vienam indėlininkui priklausančios pagrindinių apdraustųjų indėlių sumos arba didžiausios galimos pagrindinių apdraustųjų indėlių sumos, periodinių (ex ante) draudimo įmokų apskaičiavimo tikslais laikoma, kad visos toje depozitinėje sąskaitoje esančios lėšos yra apdraustos ir nuo jų apskaičiuojamos ir mokamos periodinės (ex ante) indėlių draudimo įmokos;“.\n\n3. Pakeisti 12 straipsnio 3 dalį ir ją išdėstyti taip:\n\n„3. Periodinių (ex ante) indėlių draudimo įmokų ir specialiųjų (ex post) indėlių draudimo įmokų apskaičiavimo tikslais indėlių draudimo sistemos dalyvio veiklos rizikos koeficientas nustatomas kartą per metus, atsižvelgiant į konkretaus indėlių draudimo sistemos dalyvio verslo modelį, jo turto kokybę, teisės aktuose nustatytus indėlių draudimo sistemos dalyvių veiklos riziką ribojančius normatyvus ir kitus indėlių draudimo sistemos dalyvio veiklos riziką apibūdinančius kriterijus. Per einamuosius metus prie Lietuvos Respublikos indėlių draudimo sistemos prisijungusiems naujiems indėlių draudimo sistemos dalyviams, atsižvelgiant į tuos pačius kriterijus, nustatomas laikinas atskirasis rizikos koeficientas, taikytinas iki reguliaraus metinio visų indėlių draudimo sistemos dalyvių veiklos rizikos koeficientų nustatymo. Indėlių draudimo sistemos dalyvio veiklos rizikos koeficiento ir laikino atskirojo rizikos koeficiento nustatymo metodus ir tvarką, vadovaudamasi Europos bankininkystės institucijos gairėmis, priimtomis įgyvendinant 2014 m. balandžio 16 d. Europos Parlamento ir Tarybos direktyvos 2014/49/ES dėl indėlių garantijų sistemų 13 straipsnio 3 dalį, (toliau – Europos bankininkystės institucijos gairės), bendradarbiaudama su draudimo įmone, nustato ir tvirtina priežiūros institucija. Apie patvirtintus indėlių draudimo sistemos dalyvio veiklos rizikos koeficiento nustatymo metodus priežiūros institucija informuoja Europos bankininkystės instituciją.“\n\n4. Pakeisti 12 straipsnio 4 dalies 4 punktą ir jį išdėstyti taip:\n\n„4) esamą verslo ciklo stadiją ir galimą prociklinį periodinių (ex ante) indėlių draudimo įmokų poveikį indėlių draudimo sistemos dalyvių finansinei būklei, atsižvelgiant į Europos bankininkystės institucijos gaires.“\n\n5. Pakeisti 12 straipsnio 10 dalies nuostatą iki dvitaškio ir ją išdėstyti taip:\n\n„10. Kiekvieno indėlių draudimo sistemos dalyvio mokėtinos periodinės (ex ante) indėlių draudimo įmokos dydį, atsižvelgdama į Europos bankininkystės institucijos gaires, kiekvieną kalendorinį ketvirtį pagal praėjusio kalendorinio ketvirčio paskutinio mėnesio paskutinės dienos duomenis apskaičiuoja draudimo įmonė. Draudimo įmonei informaciją, reikalingą indėlių draudimo įmokoms apskaičiuoti, pateikia:“."
    },
    {
      "provision_ref": "art5",
      "section": "5",
      "title": "5 straipsnis. 13 straipsnio pakeitimas",
      "content": "Pakeisti 13 straipsnio 4 dalį ir ją išdėstyti taip:\n\n„4. Indėlių draudimo įmokos mokamos eurais. Draudimo įmonė gali leisti indėlių draudimo sistemos dalyviui iki 30 procentų savo periodinių (ex ante) indėlių draudimo įmokų padengti mokėjimo įsipareigojimais. Mokėjimo įsipareigojimai negali sudaryti daugiau kaip 30 procentų visų Indėlių draudimo fondo finansinių išteklių sumos. Įmokų užtikrinimo mokėjimo įsipareigojimais tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "Pakeisti 14 straipsnio 7 dalies nuostatą iki dvitaškio ir ją išdėstyti taip:\n\n„7. Kiekvieno indėlių draudimo sistemos dalyvio mokėtinos specialiosios (ex post) indėlių draudimo įmokos dydį, atsižvelgdama į Europos bankininkystės institucijos gaires, pagal praėjusio kalendorinio ketvirčio paskutinio mėnesio paskutinės dienos duomenis apskaičiuoja draudimo įmonė. Draudimo įmonei informaciją, reikalingą indėlių draudimo įmokoms apskaičiuoti, pateikia:“."
    },
    {
      "provision_ref": "art7",
      "section": "7",
      "title": "7 straipsnis. 26 straipsnio pakeitimas",
      "content": "Pakeisti 26 straipsnio 1 dalies 7 punktą ir jį išdėstyti taip:\n\n„7) trečiųjų valstybių bankai, finansų maklerio įmonės, valdymo įmonės, Lietuvos Respublikoje įsteigusios filialą, kuriuose prisiimti įsipareigojimai investuotojams yra draudžiami (kompensuojami) arba kitaip užtikrinamas jų saugumas pagal trečiosios valstybės teisės aktus, tačiau draudimo įmonė nustato, kad šios įsipareigojimų investuotojams draudimo (kompensavimo) arba kitokios saugumo užtikrinimo sąlygos yra blogesnės, negu nustatyta šiame įstatyme.“"
    },
    {
      "provision_ref": "art8",
      "section": "8",
      "title": "8 straipsnis. 33 straipsnio pakeitimas",
      "content": "Pakeisti 33 straipsnio 3 dalį ir ją išdėstyti taip:\n\n„3. Kiekvieno Pertvarkymo fondo dalyvio įmoka nustatoma proporcingai jo įsipareigojimų, išskyrus kredito įstaigos nuosavas lėšas ir pagrindinius apdraustuosius indėlius, sumos ir bendros visų Lietuvos Respublikoje licencijuotų įstaigų įsipareigojimų, išskyrus kredito įstaigos nuosavas lėšas ir pagrindinius apdraustuosius indėlius, sumos santykiui. Šis dydis koreguojamas įvertinus Pertvarkymo fondo dalyvio rizikos pobūdį, kaip nustatyta Europos Komisijos deleguotuosiuose ir pertvarkymo institucijos teisės aktuose.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo 1 priedo pakeitimas",
      "content": "Pakeisti Įstatymo 1 priedą ir jį išdėstyti taip:\n\n„Lietuvos Respublikos\nindėlių ir įsipareigojimų\ninvestuotojams draudimo įstatymo\n1 priedas\n\n(Informacijos indėlininkui teikimo forma)\n\nINFORMACIJA INDĖLININKUI\n\nPagrindinė informacija apie indėlio apsaugą\n\n1.\n(Įrašyti kredito įstaigos pavadinimą) laikomi indėliai yra draudžiami\n(Įrašyti draudimo įmonės pavadinimą)\n\n2.\nApsaugos riba\niki 100 000 eurų vienam indėlininkui už visus vienoje kredito įstaigoje laikomus indėlius\n\n3.\nJeigu turite daugiau indėlių toje pačioje kredito įstaigoje,\nvisi jūsų indėliai, laikomi toje pačioje kredito įstaigoje, susumuojami ir bendrai sumai taikoma 100 000 eurų apsaugos riba\n\n4.\nJeigu turite bendrą sąskaitą su kitu (kitais) asmeniu (asmenimis),\n100 000 eurų riba atskirai taikoma kiekvienam indėlininkui\n\n5.\nIndėlių draudimo išmokos išmokėjimo terminas, jeigu kredito įstaiga nevykdo įsipareigojimų,\n7 darbo dienos\n\n6.\nIndėlių draudimo išmokos išmokėjimo valiuta\neurai\n\n7.\nKontaktiniai duomenys\n(Įrašyti draudimo įmonės pavadinimą, adresą, telefono, fakso numerį, el. pašto adresą)\n\n8.\nDaugiau informacijos\niidraudimas.lt\n\n9.\nIndėlininko patvirtinimas, kad gavo informaciją\n\nPastabos:\n\n1. Paaiškinimas dėl 2 ir 3 punktuose pateikiamos informacijos. Jeigu indėlis negrąžinamas dėl to, kad kredito įstaiga nepajėgi įvykdyti savo finansinių įsipareigojimų, indėlininkams draudimo įmonė išmoka indėlių draudimo išmokas. Didžiausia indėlių, laikomų vienoje kredito įstaigoje, draudimo išmokos suma vienam indėlininkui yra 100 000 eurų. Nustatant indėlių draudimo išmokos dydį, visi toje pačioje kredito įstaigoje laikomi indėliai yra susumuojami. Pavyzdžiui, jeigu indėlininkas turi taupomąją sąskaitą, kurioje yra 90 000 eurų, ir einamąją sąskaitą, kurioje yra 20 000 eurų, jam bus išmokama tik 100 000 eurų draudimo išmoka.\nTam tikrais atvejais (kai į indėlininko sąskaitą ne anksčiau kaip prieš 6 mėnesius iki indėlių draudžiamojo įvykio dienos pervesti pinigai už parduotą indėlininkui nuosavybės teise priklausiusį gyvenamąjį būstą; indėlininko paveldėti pinigai pagal testamentą arba pagal įstatymą; indėlininko kaip naudos gavėjo pagal gyvybės draudimo sutartį ar jos esmę atitinkančią sutartį mirties atveju gauti pinigai; indėlininko kaip kompensacija arba išmoka įstatymų nustatytais atvejais dėl kito asmens žūties atliekant darbo ar tarnybines pareigas gauti pinigai; išmokos ar kompensacijos už smurtiniais nusikaltimais padarytą žalą) indėliai apsaugomi didesne kaip 100 000 eurų suma.\nDaugiau informacijos galima rasti interneto svetainėje iidraudimas.lt.\n\n2. Paaiškinimas dėl 4 punkte pateikiamos informacijos. Jeigu turite bendrą sąskaitą su kitu (kitais) asmeniu (asmenimis), 100 000 eurų apsaugos riba atskirai taikoma kiekvienam indėlio bendraturčiui.\n\n3. Paaiškinimas dėl 5 punkte pateikiamos informacijos. Draudimo išmokų išmokėjimas.\nAtsakinga už indėlių draudimo sistemą yra draudimo įmonė (įrašyti draudimo įmonės pavadinimą, adresą, telefono, fakso numerį, el. pašto adresą), interneto svetainė iidraudimas.lt. Ji grąžins jūsų indėlius (iki 100 000 eurų) ne vėliau kaip per 7 darbo dienas.\nJeigu per šį terminą draudimo išmoka jums nebuvo išmokėta, turėtumėte susisiekti su draudimo įmone. Daugiau informacijos galima rasti interneto svetainėje iidraudimas.lt.\n\n4. Kita svarbi informacija\nIš principo visi mažmeninių indėlininkų ir įmonių indėliai yra apdrausti draudimo įmonėje.\nTam tikriems indėliams taikomos išimtys yra nurodytos draudimo įmonės interneto svetainėje iidraudimas.lt. Jūsų paprašyta kredito įstaiga taip pat informuos jus, ar tam tikri produktai yra apdrausti. Jeigu indėliai apdrausti, kredito įstaiga tai patvirtina ir sąskaitos išraše.\n\n_____________________“."
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas",
      "content": "Šio įstatymo 4 ir 6 straipsniai įsigalioja 2024 m. liepos 3 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
