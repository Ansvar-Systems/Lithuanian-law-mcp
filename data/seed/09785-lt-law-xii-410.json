{
  "id": "lt-law-xii-410",
  "type": "statute",
  "title": "Lietuvos Respublikos žemės gelmių įstatymo 3, 14, 16, 18 ir 20 straipsnių pakeitimo įstatymas",
  "short_name": "XII-410",
  "status": "in_force",
  "issued_date": "2013-06-27",
  "in_force_date": "2014-01-01",
  "url": "https://e-tar.lt/portal/lt/legalAct/TAR.9D9E7CCB56BC",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. 3 straipsnio 17–20 dalis laikyti atitinkamai 16–19 dalimis.\n\n2. 3 straipsnio 19 dalį pripažinti netekusia galios."
    },
    {
      "provision_ref": "art2",
      "section": "2",
      "title": "2 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Žemės gelmių naudojimo planas\n\n1. Naudoti žemės gelmių išteklius ir ertmes, išskyrus požeminį geriamąjį gėlą ir gamybinį vandenį, šiluminę energiją ir šio įstatymo 12 straipsnio 8 dalyje numatytus atvejus, galima tik pagal žemės gelmių naudojimo planą (toliau – naudojimo planas).\n\n2. Naudojimo planų organizavimo, rengimo, derinimo, tikrinimo, tvirtinimo ir registravimo tvarką nustato Aplinkos ministerijos patvirtintos Žemės gelmių naudojimo planų rengimo taisyklės. Naudojimo planą tvirtina Lietuvos geologijos tarnyba, naudojimo plano organizatorius – juridiniai ir fiziniai asmenys bei šių asmenų grupės, veikiančios pagal jungtinės veiklos sutartis, turintys leidimą naudoti planuojamo telkinio išteklius ir teisę naudoti ar valdyti žemės sklypą.\n\n3. Naudojimo planas yra vietovės lygmens specialusis teritorijų planavimo dokumentas.\n\n4. Naudojimo plane turi būti numatyta:\n\n1) žemės gelmių išteklių ir ertmių naudojimo būdas ir priemonės;\n\n2) žemės rekultivavimo ir būtinos kitų aplinkos elementų atkūrimo priemonės;\n\n3) išteklių naudojimo metu pažeistos žemės rekultivavimo ir žemės gelmių išteklių, likusių telkinyje, apsaugos nuo išsekimo ir kokybės blogėjimo priemonės, kai laikinai ar visiškai nutraukiamas jų naudojimas;\n\n4) išteklių naudojimo plote esančių požeminio vandens telkinių apsaugos nuo galimų neigiamų naudojimo padarinių priemonės;\n\n5) išteklių naudojimo metu susidarančių kasybos pramonės atliekų ir kitų atliekų, taip pat gamtinės kilmės radioaktyviųjų atliekų tvarkymo būdai ir priemonės;\n\n6) žemės sklypo ribos, plotas, pagrindinė žemės naudojimo paskirtis, galimas žemės naudojimo būdas, eksploatuojant žemės gelmių išteklius ir po žemės rekultivavimo.\n\n5. Gręžinių geriamajam gėlam ir gamybiniam požeminiam vandeniui tiekti ir vandens šiluminei energijai vartoti įrengimo ir likvidavimo tvarką nustato Aplinkos ministerija.“"
    },
    {
      "provision_ref": "art3",
      "section": "3",
      "title": "3 straipsnis. 16 straipsnio pakeitimas",
      "content": "16 straipsnyje po žodžio „išnuomojamas“ įrašyti žodžius „Civilinio kodekso“, išbraukti žodžius „Žemės nuomos įstatymo“ ir visą straipsnį išdėstyti taip:\n\n„16 straipsnis. Žemės sklypo įsigijimas\n\nŽemės sklypas, reikalingas žemės gelmių ištekliams ar ertmėms naudoti, perkamas, paimamas visuomenės poreikiams ar išnuomojamas Civilinio kodekso, Žemės įstatymo, kitų teisės aktų nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 18 straipsnio 1 dalies 2 punkto ir 2 dalies 1 punkto pakeitimas",
      "content": "1. Pakeisti 18 straipsnio 1 dalies 2 punktą ir jį išdėstyti taip:\n\n„2) naudojimo plane numatyti žemės gelmių išteklių naudojimo būdas ir priemonės neatitinka teisės aktuose nustatytų reikalavimų;“.\n\n2. 18 straipsnio 2 dalies 1 punkte vietoj žodžių „naudojimo projekte“ įrašyti žodžius „naudojimo plane“ ir šį punktą išdėstyti taip:\n\n„1) pažeidžia išteklių ar ertmių naudojimo sutarties sąlygas ar naudojimo plane numatytus reikalavimus arba darbų atlikimo terminus ir kontroliuojančios institucijos nurodytu laiku nepašalina pažeidimų;“."
    },
    {
      "provision_ref": "art5",
      "section": "5",
      "title": "5 straipsnis. 20 straipsnio 2 dalies pakeitimas",
      "content": "Pakeisti 20 straipsnio 2 dalį ir ją išdėstyti taip:\n\n„2. Visų lygių ir rūšių teritorijų planavimo dokumentų sprendiniai ir planuojamos ūkinės veiklos poveikio aplinkai pasekmės, susijusios su žemės gelmių ir jų išteklių naudojimu bei apsauga, rengiami, vertinami ir vykdomi Teritorijų planavimo, Planuojamos ūkinės veiklos poveikio aplinkai vertinimo įstatymų ir kitų teisės aktų nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 4 dalį, įsigalioja 2014 m. sausio 1 d.\n\n2. Iki šio įstatymo įsigaliojimo parengti ir patvirtinti žemės gelmių išteklių arba ertmių naudojimo projektai suteikia teisę naudoti žemės gelmių išteklius ir ertmes pagal žemės gelmių išteklių arba ertmių naudojimo projekte numatytus sprendinius.\n\n3. Iki šio įstatymo įsigaliojimo pradėti rengti detalieji planai naudingųjų iškasenų teritorijoms, dėl kurių rengimo kreiptasi planavimo sąlygoms išduoti, gali būti baigiami rengti, derinami, tikrinami ir tvirtinami pagal iki šio įstatymo įsigaliojimo galiojusį teritorijų planavimo teisinį reglamentavimą.\n\n4. Aplinkos ministerija iki šio įstatymo įsigaliojimo priima Žemės gelmių naudojimo planų rengimo taisykles.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
