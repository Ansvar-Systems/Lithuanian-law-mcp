{
  "id": "lt-law-xi-199",
  "type": "statute",
  "title": "Lietuvos Respublikos finansinių priemonių rinkų įstatymo 3, 7, 10, 14, 20, 41, 42, 43, 47, 51, 62, 64, 80, 82, 83, 85, 86, 95, 97 straipsnių bei priedo pakeitimo ir papildymo ir įstatymo papildymo 85-1 straipsniu įstatymas",
  "short_name": "XI-199",
  "status": "in_force",
  "issued_date": "2009-03-19",
  "in_force_date": "2009-04-04",
  "url": "https://e-tar.lt/portal/lt/legalAct/TAR.C6CA18E4EC56",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas ir papildymas",
      "content": "1. Pakeisti 3 straipsnio 3 dalį ir ją išdėstyti taip:\n\n„3. Dukterinė įmonė – kaip tai apibrėžta Įmonių grupių konsoliduotosios finansinės atskaitomybės įstatyme.“\n\n2. Pakeisti 3 straipsnio 8 dalį ir ją išdėstyti taip:\n\n„8. Finansų maklerio įmonės akcijų paketas – tiesiogiai ar netiesiogiai valdoma finansų maklerio įmonės įstatinio kapitalo ar balsavimo teisių dalis, sudaranti ne mažiau kaip 1/10 įstatinio kapitalo ar balsavimo teisių arba leidžianti daryti esminę įtaką finansų maklerio įmonės valdymui. Skaičiuojant, ar įmonės įstatinio kapitalo ar balsavimo teisių dalis sudaro ne mažiau kaip 1/10 įstatinio kapitalo, atsižvelgiama į Vertybinių popierių įstatymo 23 ir 24 straipsniuose nustatytus įpareigojimus bei balsų skaičiavimo tvarką.“\n\n3. Pakeisti 3 straipsnio 11 dalies 1 punktą ir jį išdėstyti taip:\n\n„1) dalyvavimo ryšiai – ne mažiau kaip 1/5 įmonės įstatinio kapitalo ar balsavimo teisių yra valdoma tiesiogiai arba kontrolės būdu;“.\n\n4. Pakeisti 3 straipsnio 17 dalį ir ją išdėstyti taip:\n\n„17. Kontrolė – tiesioginis ir (arba) netiesioginis lemiamas poveikis įmonei, kaip tai apibrėžta Įmonių grupių konsoliduotosios finansinės atskaitomybės įstatyme.“\n\n5. Papildyti 3 straipsnio 19 dalį 4 punktu:\n\n„4) jeigu nėra kitų reikšmingų aplinkybių, dėl kurių asmens reputacija negali būti laikoma nepriekaištinga.“\n\n6. Pakeisti 3 straipsnio 23 dalį ir ją išdėstyti taip:\n\n„23. Patronuojanti įmonė – kaip tai apibrėžta Įmonių grupių konsoliduotosios finansinės atskaitomybės įstatyme.“\n\n7. Papildyti 3 straipsnį nauja 37 dalimi:\n\n„37. Suderintasis kolektyvinio investavimo subjektas – kaip tai apibrėžta Kolektyvinio investavimo subjektų įstatyme.“\n\n8. Papildyti 3 straipsnį nauja 38 dalimi:\n\n„38. Trečioji šalis – valstybė ne Europos Sąjungos narė arba Europos ekonominei erdvei nepriklausanti valstybė.“\n\n9. Buvusias 3 straipsnio 37–40 dalis laikyti atitinkamai 39–42 dalimis.\n\n10. 3 straipsnio 39 dalyje vietoj žodžio „užsienio“ įrašyti žodžius „trečiosios šalies“ ir šią dalį išdėstyti taip:\n\n„39. Trečiosios šalies priežiūros institucija – priežiūros institucija, vykdanti finansinių priemonių rinkų priežiūros funkcijas ne valstybėje narėje.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio 1 dalies papildymas 14 punktu ir 2 dalies pakeitimas",
      "content": "1. Papildyti 7 straipsnio 1 dalį 14 punktu:\n\n„14) įmonė, jos vadovai ar akcininkai įvertinti kaip netinkami pagal šio įstatymo 10 straipsnio 10 dalyje nurodytus vertinimo kriterijus.“\n\n2. 7 straipsnio 2 dalyje vietoj žodžio „užsienio“ įrašyti žodžius „trečiosios šalies“ ir šią dalį išdėstyti taip:\n\n„2. Vertybinių popierių komisija gali atsisakyti išduoti licenciją ne valstybėje narėje licencijuotai finansų maklerio įmonei, jei Vertybinių popierių komisija su trečiosios šalies priežiūros institucija nėra sudariusi susitarimų, kurie užtikrintų tinkamą veiklos priežiūrą ir informacijos teikimą.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Finansų maklerio įmonės akcijų įsigijimas ir perleidimas\n\n1. Fizinis ar juridinis asmuo arba kartu veikiantys asmenys, nusprendę tiesiogiai ar netiesiogiai įsigyti ar tiesiogiai ar netiesiogiai padidinti turimą finansų maklerio įmonės akcijų paketą (toliau šiame straipsnyje – įsigyjantis asmuo), jei dėl planuojamo įmonės akcijų įsigijimo asmeniui priklausančių balsavimo teisių ar įstatinio kapitalo dalis pasiektų ar peržengtų didėjimo tvarka 20, 30 ar 50 procentų arba įmonė taptų to juridinio asmens dukterine įmone (toliau šiame straipsnyje – siūlomas įsigijimas), turi gauti Vertybinių popierių komisijos sprendimą neprieštarauti siūlomam įsigijimui. Tokio reikalavimo nesilaikymas nepadaro sandorio negaliojančio, tačiau sukelia šio straipsnio 23 dalyje nustatytas pasekmes. Kartu veikiančiais asmenimis šiame straipsnyje laikomi du ar daugiau asmenų, kurie, remdamiesi savo aiškiai sudarytu ar numanomu žodiniu ar rašytiniu susitarimu, įgyvendina ar siekia įgyvendinti savo teises, suteikiamas turimo finansų maklerio įmonės akcijų paketo.\n\n2. Nustatant, ar tenkinami finansų maklerio įmonės akcijų paketui pagal šį straipsnį taikomi kriterijai, neatsižvelgiama į balsavimo teises ar akcijas, kurias finansų maklerio įmonės gali turėti po teiktos finansinių priemonių pasirašymo ir (arba) platinimo, įsipareigojant išplatinti, investicinės paslaugos, jei šiomis teisėmis nesinaudojama ar jos kitaip nenaudojamos siekiant kištis į emitento valdymą ir jei jos perleidžiamos per vienus metus nuo įsigijimo.\n\n3. Įsigyjantis asmuo privalo pateikti Vertybinių popierių komisijai rašytinį pranešimą apie siūlomą įsigijimą, nurodydamas ketinamo įsigyti finansų maklerio įmonės akcijų paketo dydį, ir pateikti tai pagrindžiančius dokumentus bei kitą Vertybinių popierių komisijos nustatytą informaciją ir duomenis.\n\n4. Asmuo, nusprendęs perleisti arba sumažinti jam priklausantį finansų maklerio įmonės akcijų paketą, jei dėl planuojamo įmonės akcijų netekimo asmeniui priklausančių balsavimo teisių ar įstatinio kapitalo dalis pasiektų ar peržengtų mažėjimo tvarka 20, 30 ar 50 procentų arba įmonė nustotų būti to juridinio asmens dukterine įmone, turi pateikti Vertybinių popierių komisijai rašytinį pranešimą ir nurodyti ketinamo perleisti arba sumažinti finansų maklerio įmonės akcijų paketo dydį.\n\n5. Vertybinių popierių komisija nustato kartu su pranešimu apie siūlomą įsigijimą pateikiamų dokumentų ir duomenų, būtinų įsigyjančio asmens ir siūlomo įsigijimo vertinimui atlikti, sąrašą. Šiame sąraše nurodyti dokumentai ir duomenys turi būti proporcingi ir pritaikyti įsigyjančiam asmeniui ir siūlomam įsigijimui. Sąraše neturi būti nurodyta dokumentų ir duomenų, kurie nėra būtini įsigyjančio asmens ir siūlomo įsigijimo vertinimui pagal šio straipsnio 10 dalyje nustatytus kriterijus atlikti.\n\n6. Vertybinių popierių komisija, gavusi pranešimą apie siūlomą įsigijimą, taip pat vėliau gavusi šio straipsnio 8 dalyje nurodytus dokumentus ir duomenis, nedelsdama, ne vėliau kaip per 2 darbo dienas, raštu patvirtina jų gavimą ir praneša įsigyjančiam asmeniui datą, kada baigiasi vertinimo laikotarpis.\n\n7. Vertybinių popierių komisija ne vėliau kaip per 60 darbo dienų nuo rašytinio patvirtinimo, kad gauti pranešimas ir visi dokumentai bei duomenys, nurodyti šio straipsnio 5 dalyje nustatytame sąraše, atlieka vertinimą (toliau šiame straipsnyje – vertinimo laikotarpis).\n\n8. Vertinimo laikotarpiu Vertybinių popierių komisija prireikus, ne vėliau kaip penkiasdešimtą vertinimo laikotarpio darbo dieną, gali prašyti papildomų vertinimui užbaigti reikalingų dokumentų ir duomenų. Šis prašymas pateikiamas raštu ir nurodoma, kokios papildomos informacijos reikia. Vertinimo laikotarpio trukmės skaičiavimas stabdomas nuo dienos, kurią Vertybinių popierių komisija pateikia prašymą suteikti papildomų dokumentų ir duomenų, ir atnaujinamas tą dieną, kurią gaunamas įsigyjančio asmens atsakymas į prašymą. Sustabdyti vertinimo laikotarpio trukmės skaičiavimą galima ne ilgiau kaip 20 darbo dienų. Be to, Vertybinių popierių komisija turi teisę savo nuožiūra pakartotinai prašyti pateikti papildomų dokumentų ir duomenų ar juos patikslinti, tačiau dėl to vertinimo laikotarpio trukmės skaičiavimas nebegali būti stabdomas.\n\n9. Šio straipsnio 8 dalyje nurodytą vertinimo laikotarpio trukmės skaičiavimo sustabdymą Vertybinių popierių komisija gali pratęsti ne ilgiau kaip 30 darbo dienų tokiu atveju, kai įsigyjantis asmuo yra įsisteigęs ar jo veikla reglamentuojama trečiojoje šalyje arba kai įsigyjančiam asmeniui netaikoma priežiūra pagal valstybių narių teisės aktus, reglamentuojančius finansų maklerio įmonių, suderintųjų kolektyvinio investavimo subjektų valdymo įmonių, kredito įstaigų, draudimo įmonių ar perdraudimo įmonių veiklą.\n\n10. Nagrinėdama šio straipsnio 3 dalyje nurodytą pranešimą apie siūlomą įsigijimą ir dokumentus bei duomenis, būtinus įsigyjančio asmens ir siūlomo įsigijimo vertinimui atlikti, Vertybinių popierių komisija, siekdama užtikrinti patikimą ir skaidrų finansų maklerio įmonės, kurios akcijų paketą siūloma įsigyti ar padidinti, valdymą ir atsižvelgdama į galimą įsigyjančio asmens poveikį finansų maklerio įmonei, vertina jo tinkamumą ir įsigijimo finansinį patikimumą pagal visus šiuos kriterijus:\n\n1) įsigyjančio asmens nepriekaištingą reputaciją;\n\n2) asmens, kuris po siūlomo įsigijimo bus finansų maklerio įmonės vadovas, nepriekaištingą reputaciją ir patirtį. Vertindama asmens, kuris po siūlomo įsigijimo bus finansų maklerio įmonės vadovas, nepriekaištingą reputaciją ir patirtį, Vertybinių popierių komisija atsižvelgia į šio įstatymo 9 straipsnio nuostatas;\n\n3) įsigyjančio asmens finansinį patikimumą, ypač pagal finansų maklerio įmonės, kurios akcijų paketą siūloma įsigyti ar padidinti, vykdomos ar numatomos vykdyti veiklos rūšį;\n\n4) ar finansų maklerio įmonė galės nuolat laikytis riziką ribojančių reikalavimų, ar grupės, kurios dalimi finansų maklerio įmonė taps po siūlomo įsigijimo, struktūra sudaro sąlygas vykdyti veiksmingą priežiūrą, Vertybinių popierių komisijai ir kitų valstybių narių priežiūros institucijoms veiksmingai keistis informacija ir apibrėžti Vertybinių popierių komisijos ir kitų valstybių narių priežiūros institucijų atsakomybės pasiskirstymą;\n\n5) ar yra pagrindas įtarti, kad, siekiant įgyvendinti siūlomą įsigijimą, vykdoma ar įvykdyta arba buvo bandyta įvykdyti pinigų plovimo ar teroristų finansavimo veikla, kaip tai apibrėžta Pinigų plovimo ir teroristų finansavimo prevencijos įstatyme, ar kad siūlomas įsigijimas gali padidinti šios veiklos pavojų.\n\n11. Vertybinių popierių komisija neturi teisės nustatyti jokių išankstinių sąlygų dėl privalomo įsigyti finansų maklerio įmonės akcijų paketo dydžio ir nenagrinėja siūlomo įsigijimo pagal rinkos ekonominius poreikius.\n\n12. Vertybinių popierių komisija turi teisę prieštarauti siūlomam įsigijimui tik remdamasi šio straipsnio 10 dalyje nurodytais kriterijais arba tuo atveju, jei įsigyjantis asmuo pateikė ne visus šio straipsnio 5 ar 8 dalyje nustatytus dokumentus ir duomenis.\n\n13. Vertybinių popierių komisija, prieš priimdama sprendimą dėl siūlomo įsigijimo, konsultuojasi su Lietuvos Respublikos ir kitų valstybių narių priežiūros institucijomis, jeigu įsigyjantis asmuo yra valstybėje narėje licencijuota finansų maklerio įmonė, suderintųjų kolektyvinio investavimo subjektų valdymo įmonė, kredito įstaiga, draudimo įmonė, perdraudimo įmonė arba bet kurio iš šių subjektų patronuojanti įmonė ar kontroliuojantis asmuo.\n\n14. Vertybinių popierių komisija, konsultuodamasi pagal šio straipsnio 13 dalį, kitų priežiūros institucijų prašo pateikti visą įsigyjančio asmens tinkamumui ir siūlomo įsigijimo finansiniam patikimumui vertinti svarbią informaciją ir pati nedelsdama kitoms priežiūros institucijoms teikia jų prašomą atliekamam vertinimui svarbią informaciją, o visą atliekamam vertinimui esminę informaciją teikia savo iniciatyva.\n\n15. Jei Vertybinių popierių komisija per šio straipsnio 7 dalyje nurodytą vertinimo laikotarpį nepriima sprendimo prieštarauti siūlomam įsigijimui, laikoma, kad Vertybinių popierių komisija siūlomam įsigijimui neprieštarauja. Jei Vertybinių popierių komisija nepasibaigus vertinimo laikotarpiui priima sprendimą neprieštarauti siūlomam įsigijimui, apie tai ji per 2 darbo dienas nuo sprendimo priėmimo raštu praneša įsigyjančiam asmeniui.\n\n16. Jei Vertybinių popierių komisija priima sprendimą neprieštarauti siūlomam įsigijimui, ji gali nustatyti ir prireikus pratęsti asmens ketinimo įsigyti arba padidinti finansų maklerio įmonės akcijų paketą įgyvendinimo terminą.\n\n17. Jei baigusi vertinimą Vertybinių popierių komisija priima sprendimą prieštarauti siūlomam įsigijimui, ji per 2 darbo dienas nuo sprendimo priėmimo ir neviršydama vertinimo laikotarpio raštu praneša apie tai įsigyjančiam asmeniui, nurodydama sprendimo motyvus.\n\n18. Vertybinių popierių komisijos sprendime dėl siūlomo įsigijimo nurodomos visos po konsultacijų pagal šio straipsnio 13 ir 14 dalis gautos kitų priežiūros institucijų nuomonės ir išlygos. Vertybinių popierių komisijos sprendimas prieštarauti siūlomam įsigijimui gali būti skundžiamas teismui. Vertybinių popierių komisija viešai paskelbia sprendimą ir jo motyvus, nepaisydama to, ar yra gautas įsigyjančio asmens sutikimas. Vertybinių popierių komisija turi teisę viešai neskelbti sprendimo ir jo motyvų tais atvejais, kai toks paskelbimas padarytų žalos rinkai ar padarytų neproporcingos žalos suinteresuotiems asmenims.\n\n19. Jei Vertybinių popierių komisija gauna daugiau negu vieną pranešimą apie siūlomą įsigijimą toje pačioje finansų maklerio įmonėje, visi pranešimai nagrinėjami tokia pat tvarka, nediskriminuojant įsigyjančių asmenų.\n\n20. Jei finansų maklerio įmonei tampa žinoma apie jos akcijų įgijimą ar netekimą, dėl kurio įmonės akcininkų turimi akcijų paketai peržengia šio straipsnio 1 dalyje nustatytas ribas didėjimo arba mažėjimo tvarka, ji privalo nedelsdama apie tai pranešti Vertybinių popierių komisijai.\n\n21. Finansų maklerio įmonė privalo ne rečiau kaip kartą per metus pateikti Vertybinių popierių komisijai pranešimą, kuriame nurodomi įmonės akcininkai, valdantys įmonės akcijų paketą, ir jų valdomų akcijų paketų dydžiai. Informacija pateikiama pagal duomenis, turimus eilinio visuotinio akcininkų susirinkimo dieną, o jei įmonės akcijos yra įtrauktos į prekybą reguliuojamoje rinkoje, – laikantis bendrovėms, kurių vertybiniais popieriais prekiaujama reguliuojamoje rinkoje, taikomų teisės aktų reikalavimų.\n\n22. Jei asmenų, nurodytų šio straipsnio 1 dalyje, daroma įtaka kelia grėsmę patikimam ir skaidriam finansų maklerio įmonės valdymui, Vertybinių popierių komisija privalo imtis priemonių šiai padėčiai ištaisyti. Šiuo tikslu Vertybinių popierių komisija turi teisę duoti privalomus nurodymus ir taikyti šiame įstatyme nustatytas sankcijas vadovams ir kitiems asmenims, atsakingiems už įmonės valdymą.\n\n23. Asmens, įsigijusio finansų maklerio įmonės akcijų paketą arba padidinusio akcijų paketą peržengiant šiame straipsnyje numatytas ribas negavus Vertybinių popierių komisijos sprendimo neprieštarauti siūlomam įsigijimui arba nepasibaigus šio straipsnio 7 dalyje nustatytam terminui (išskyrus atvejį, kai anksčiau priimamas Vertybinių popierių komisijos sprendimas neprieštarauti siūlomam įsigijimui), visos turimos akcijos praranda balso teisę visuotiniame akcininkų susirinkime. Balso teisė vėl įgyjama tą dieną, kurią gaunamas Vertybinių popierių komisijos sprendimas neprieštarauti siūlomam įsigijimui arba jei Vertybinių popierių komisija vertinimo laikotarpiu nepareiškia prieštaravimo siūlomam įsigijimui.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio 1 ir 2 dalių pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Vykdyti vieną ar kelias numatytas finansų maklerių (toliau – makleris) operacijas gali fizinis asmuo, turintis Vertybinių popierių komisijos išduotą maklerio licenciją ar kitą Vertybinių popierių komisijos pripažintą kvalifikaciją.“\n\n2. Pakeisti 14 straipsnio 2 dalį ir ją išdėstyti taip:\n\n„2. Asmuo, pretenduojantis gauti maklerio licenciją, turi išlaikyti Vertybinių popierių komisijos organizuojamus egzaminus. Vertybinių popierių komisija turi teisę nustatyti pretendentams išsimokslinimo ir profesinius reikalavimus. Maklerio licencija negali būti išduodama asmeniui, kuris nėra nepriekaištingos reputacijos.“"
    },
    {
      "provision_ref": "art5",
      "section": "5",
      "title": "5 straipsnis. 20 straipsnio 3 dalies pakeitimas",
      "content": "20 straipsnio 3 dalyje vietoj žodžių „tarpinę finansinę atskaitomybę“ įrašyti žodžius „tarpines finansines ataskaitas“ ir šią dalį išdėstyti taip:\n\n„3. Finansų maklerio įmonės Vertybinių popierių komisijos nustatyta tvarka ir atvejais privalo pateikti kapitalo pakankamumo skaičiavimo ataskaitą, tarpines finansines ataskaitas, veiklos ataskaitą ir kitus Vertybinių popierių komisijos nustatytus dokumentus.“"
    },
    {
      "provision_ref": "art6",
      "section": "6",
      "title": "6 straipsnis. 41 straipsnio papildymas 3 dalimi",
      "content": "Papildyti 41 straipsnį 3 dalimi:\n\n„3. Šio straipsnio 1 dalies nuostatos mutatis mutandis taikomos licencijuotoms kredito įstaigoms.“"
    },
    {
      "provision_ref": "art7",
      "section": "7",
      "title": "7 straipsnis. 42 straipsnio papildymas 5 dalimi",
      "content": "Papildyti 42 straipsnį 5 dalimi:\n\n„5. Šio straipsnio nuostatos mutatis mutandis taikomos licencijuotoms kredito įstaigoms.“"
    },
    {
      "provision_ref": "art8",
      "section": "8",
      "title": "8 straipsnis. 43 straipsnio papildymas 4 dalimi",
      "content": "Papildyti 43 straipsnį 4 dalimi:\n\n„4. Šio straipsnio nuostatos mutatis mutandis taikomos licencijuotoms kredito įstaigoms.“"
    },
    {
      "provision_ref": "art9",
      "section": "9",
      "title": "9 straipsnis. 47 straipsnio papildymas ir pakeitimas",
      "content": "1. Papildyti 47 straipsnį nauja 5 dalimi:\n\n„5. Reguliuojamos rinkos operatorius Vertybinių popierių komisijos nustatyta tvarka ir patvirtinta forma jai privalo pateikti kasdienės prekybos ir kitą pasikeitusią informaciją apie per prekybos sesiją sudarytus sandorius, prekybos sesijai pateiktus pavedimus, prekybos sesijų statistiką, finansines priemones, įtrauktas į reguliuojamą rinką, emitentus, kurių finansinės priemonės yra įtrauktos į reguliuojamą rinką, skaičiuojamus finansinių priemonių indeksus ir reguliuojamos rinkos narius.“\n\n2. Buvusią 47 straipsnio 5 dalį laikyti 6 dalimi."
    },
    {
      "provision_ref": "art10",
      "section": "10",
      "title": "10 straipsnis. 51 straipsnio pakeitimas",
      "content": "Pakeisti 51 straipsnį ir jį išdėstyti taip:\n\n„51 straipsnis. Reguliuojamos rinkos operatoriaus akcijų paketo įsigijimas ir perleidimas\n\n1. Reguliuojamos rinkos operatoriaus akcijų paketas įsigyjamas ir perleidžiamas tokia pat tvarka, kokia šiame įstatyme nustatyta finansų maklerio įmonės akcijų paketui įsigyti ar perleisti.\n\n2. Vertybinių popierių komisija vertina asmens, ketinančio įsigyti reguliuojamos rinkos operatoriaus akcijų paketą, tinkamumą ir siūlomo įsigijimo finansinį patikimumą pagal šio įstatymo 10 straipsnio 10 dalyje nustatytus kriterijus.“"
    },
    {
      "provision_ref": "art11",
      "section": "11",
      "title": "11 straipsnis. 62 straipsnio 9 dalies pakeitimas",
      "content": "Pakeisti 62 straipsnio 9 dalį ir ją išdėstyti taip:\n\n„9. Šiame straipsnyje ir 63 straipsnyje numatyti draudimai ir reikalavimai finansinių priemonių, kuriomis prekiaujama Lietuvos Respublikoje esančiose ar veikiančiose reguliuojamose rinkose ar daugiašalėse prekybos sistemose (arba dėl kurių įtraukimo į tokias rinkas ar sistemas yra kreiptasi), atžvilgiu taikomi tiek veiksmams, atliktiems Lietuvos Respublikos teritorijoje, tiek už jos ribų. Šiame straipsnyje ir 63 straipsnyje numatyti draudimai ir reikalavimai finansinių priemonių, kuriomis prekiaujama valstybių narių reguliuojamose rinkose ar daugiašalėse prekybos sistemose (arba dėl kurių įtraukimo į tokias rinkas ar sistemas yra kreiptasi), atžvilgiu taikomi veiksmams, atliktiems Lietuvos Respublikos teritorijoje, net jei atitinkamas sandoris yra sudarytas už tokios rinkos ar sistemos ribų.“"
    },
    {
      "provision_ref": "art12",
      "section": "12",
      "title": "12 straipsnis. 64 straipsnio 3 dalies pakeitimas",
      "content": "Pakeisti 64 straipsnio 3 dalį ir ją išdėstyti taip:\n\n„3. Trečiosiose šalyse registruotų sąskaitų tvarkytojų klientų sąskaitos gali būti atidaromos sąskaitų tvarkytojų vardu, nurodant, kad jie veikia kaip sąskaitų tvarkytojai ir kad sąskaita yra atidaryta klientų naudai. Trečiųjų šalių sąskaitų tvarkytojai, kurių vardu yra atidarytos tokios sąskaitos, Vertybinių popierių komisijos ar Lietuvos centrinio vertybinių popierių depozitoriumo reikalavimu privalo nurodyti klientus, kurių naudai yra įgytos finansinės priemonės.“"
    },
    {
      "provision_ref": "art13",
      "section": "13",
      "title": "13 straipsnis. 80 straipsnio 3 ir 7 dalių pakeitimas",
      "content": "1. 80 straipsnio 3 dalyje vietoj žodžių „užsienio valstybės“ įrašyti žodžius „trečiosios šalies“ ir šią dalį išdėstyti taip:\n\n„3. Vertybinių popierių komisija turi teisę iš kitų valstybių narių ar trečiųjų šalių priežiūros institucijų gautą informaciją perduoti Lietuvos Respublikos institucijoms, vykdančioms kredito įstaigų, draudimo įmonių ir kitų finansų įstaigų priežiūrą. Informaciją gavusios Lietuvos Respublikos institucijos gali perduoti šią informaciją kitiems fiziniams ar juridiniams asmenims tik turėdamos išankstinį kitos valstybės narės ar trečiosios šalies priežiūros institucijos sutikimą perduoti suteiktą informaciją ir tik jame nurodytais tikslais, nebent informacijos perdavimas nesant tokio sutikimo ar kitais tikslais nei nurodyti būtų pateisinamas atsižvelgiant į susiklosčiusias aplinkybes – pastaruoju atveju turi būti pranešama Vertybinių popierių komisijai, kuri nedelsdama apie tai informuoja pranešimą pateikusią kitos valstybės narės ar trečiosios šalies priežiūros instituciją.“\n\n2. Pakeisti 80 straipsnio 7 dalį ir ją išdėstyti taip:\n\n„7. Jei Vertybinių popierių komisija turi duomenų, kad šio Įstatymo 62 ar 63 straipsniuose uždrausti veiksmai yra atliekami ar buvo atlikti kitos valstybės narės teritorijoje ar jie yra susiję su finansinėmis priemonėmis, kuriomis prekiaujama tokios valstybės reguliuojamoje rinkoje, ji apie tai praneša atitinkamai valstybės narės priežiūros institucijai.“"
    },
    {
      "provision_ref": "art14",
      "section": "14",
      "title": "14 straipsnis. 82 straipsnio 2 dalies 3 ir 5 punktų pakeitimas",
      "content": "1. 82 straipsnio 2 dalies 3 punkte vietoj žodžių „finansinės atskaitomybės“ įrašyti žodžius „finansinių ataskaitų“ ir šį punktą išdėstyti taip:\n\n„3) teisės aktuose numatyto privalomo finansų maklerio įmonių, kredito įstaigų, kitų finansų įstaigų ir draudimo įmonių finansinių ataskaitų audito atlikimą jiems vykdant priežiūros funkcijas arba investicijų draudimo sistemų administravimą jiems vykdant priežiūros funkcijas;“.\n\n2. 82 straipsnio 2 dalies 5 punkte vietoj žodžių „finansinės atskaitomybės“ įrašyti žodžius „finansinių ataskaitų“ ir šį punktą išdėstyti taip:\n\n„5) asmenų, atliekančių teisės aktuose numatytą privalomą draudimo įmonių, kredito įstaigų, finansų maklerio įmonių ir kitų finansų įstaigų finansinių ataskaitų auditą, priežiūrą.“"
    },
    {
      "provision_ref": "art15",
      "section": "15",
      "title": "15 straipsnis. 83 straipsnio 1 dalies 3 punkto pakeitimas",
      "content": "83 straipsnio 1 dalies 3 punkte vietoj žodžių „finansinę atskaitomybę“ įrašyti žodžius „finansines ataskaitas“ ir šį punktą išdėstyti taip:\n\n„3) sudaryti pagrindą atsisakyti pareikšti nuomonę apie finansines ataskaitas ar formuoti sąlyginę nuomonę.“"
    },
    {
      "provision_ref": "art16",
      "section": "16",
      "title": "16 straipsnis. 85 straipsnio 5 dalies pakeitimas",
      "content": "Pakeisti 85 straipsnio 5 dalį ir ją išdėstyti taip:\n\n„5. Vertybinių popierių komisija gali prašyti, kad valstybės narės priežiūros institucijos atliktų reikalingus patikrinimus šių valstybių teritorijoje ir kad tokiuose patikrinimuose būtų leista dalyvauti Vertybinių popierių komisijos darbuotojams. Jei valstybės narės priežiūros institucija laiku neatsako į prašymą dėl informacijos pateikimo arba atsisako pateikti informaciją, Vertybinių popierių komisija gali apie tai pranešti Europos vertybinių popierių reguliavimo institucijų komitetui.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo papildymas 851 straipsniu",
      "content": "Papildyti Įstatymą 851 straipsniu:\n\n„851 straipsnis. Vertybinių popierių komisijos tyrimo ar patikrinimo medžiagos slaptumas\n\nFinansų maklerio įmonei ar kredito įstaigai ir jų darbuotojams draudžiama atskleisti klientui ar kitiems asmenims bet kokią informaciją, susijusią su Vertybinių popierių komisijos atliekamu tyrimu ar patikrinimu, išskyrus šio įstatymo nustatytus atvejus.“"
    },
    {
      "provision_ref": "art18",
      "section": "18",
      "title": "18 straipsnis. 86 straipsnio 1 dalies papildymas ir pakeitimas",
      "content": "1. Papildyti 86 straipsnio 1 dalį nauju 3 punktu:\n\n„3) sustabdyti licencijos teikti vieną, kelias ar visas investicines paslaugas galiojimą;“.\n\n2. Buvusius 86 straipsnio 1 dalies 3 ir 4 punktus laikyti atitinkamai 4 ir 5 punktais."
    },
    {
      "provision_ref": "art19",
      "section": "19",
      "title": "19 straipsnis. 95 straipsnio 1 dalies pakeitimas ir papildymas",
      "content": "1. Pakeisti 95 straipsnio 1 dalies 1 punktą ir jį išdėstyti taip:\n\n„1) juridiniams asmenims, teikiantiems investicines paslaugas be šio įstatymo nustatytos licencijos, kai tokia licencija yra reikalinga, – iki 100 tūkstančių litų, jei dėl pažeidimo padarymo negauta pajamų ar kitokios turtinės naudos arba neteisėtai gautų pajamų ar kitokios turtinės naudos dydis neviršija 100 tūkstančių litų, ir iki dvigubo neteisėtai gautų pajamų ar turtinės naudos dydžio, jei neteisėtai gautų pajamų ar turtinės naudos dydis viršija 100 tūkstančių litų;“.\n\n2. Pakeisti 95 straipsnio 1 dalies 3 punktą ir jį išdėstyti taip:\n\n„3) juridiniams asmenims, kurie verčiasi reguliuojamos rinkos operatoriaus veikla be šio įstatymo nustatytos licencijos, – iki 100 tūkstančių litų, jei dėl pažeidimo padarymo negauta pajamų ar kitokios turtinės naudos arba neteisėtai gautų pajamų ar kitokios turtinės naudos dydis neviršija 100 tūkstančių litų, ir iki dvigubo neteisėtai gautų pajamų ar kitokios turtinės naudos dydžio, jei neteisėtai gautų pajamų ar kitokios turtinės naudos dydis viršija 100 tūkstančių litų;“.\n\n3. Pakeisti 95 straipsnio 1 dalies 5 punktą ir jį išdėstyti taip:\n\n„5) juridiniams asmenims, nesilaikantiems šio įstatymo IV skyriuje nustatytų reikalavimų, – iki 100 tūkstančių litų, jei dėl pažeidimo padarymo negauta pajamų ar kitokios turtinės naudos arba neteisėtai gautų pajamų ar kitokios turtinės naudos dydis neviršija 100 tūkstančių litų, ir iki trigubo neteisėtai gautų pajamų ar turtinės naudos dydžio, jei neteisėtai gautų pajamų ar kitokios turtinės naudos dydis viršija 100 tūkstančių litų;“.\n\n4. Papildyti 95 straipsnio 1 dalį 8 punktu:\n\n„8) juridiniams asmenims, nesilaikantiems šio įstatymo 851 straipsnyje nustatyto draudimo, – iki 100 tūkstančių litų.“"
    },
    {
      "provision_ref": "art20",
      "section": "20",
      "title": "20 straipsnis. 97 straipsnio pakeitimas",
      "content": "Pakeisti 97 straipsnį ir išdėstyti jį taip:\n\n„97 straipsnis. Piniginių baudų išieškojimas\n\nPiniginės baudos į valstybės biudžetą sumokamos ne vėliau kaip per vieną mėnesį nuo dienos, kai asmuo gavo Vertybinių popierių komisijos sprendimą skirti baudą. Apskundus tokį sprendimą, bauda turi būti sumokėta ne vėliau kaip per 40 dienų nuo teismo sprendimo, kuriuo atmestas skundas, įsiteisėjimo dienos. Jei bauda nebuvo savanoriškai sumokėta, Vertybinių popierių komisijos sprendimas skirti baudą vykdomas Civilinio proceso kodekso nustatyta tvarka.“"
    },
    {
      "provision_ref": "art21",
      "section": "21",
      "title": "21 straipsnis. Įstatymo priedo papildymas",
      "content": "Papildyti Įstatymo priedą 4 punktu:\n\n„4. 2007 m. rugsėjo 5 d. Europos Parlamento ir Tarybos direktyva 2007/44/EB, iš dalies keičianti Tarybos direktyvą 92/49/EEB ir direktyvas 2002/83/EB, 2004/39/EB, 2005/68/EB ir 2006/48/EB dėl riziką ribojančio vertinimo tvarkos taisyklių ir vertinimo kriterijų, taikomų akcijų paketų įsigijimui ir didinimui finansų sektoriuje (OL 2007 L 247, p. 1).“"
    },
    {
      "provision_ref": "art22",
      "section": "22",
      "title": "22 straipsnis. Įstatymo taikymas",
      "content": "Iki šio įstatymo įsigaliojimo Vertybinių popierių komisijai paduoti prašymai dėl sutikimo įsigyti ar padidinti finansų maklerio įmonės ar reguliuojamos rinkos operatoriaus akcijų paketą nagrinėjami ir sprendimai priimami prašymo padavimo metu galiojusių teisės aktų nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": [
    {
      "term": "Buvusias 3 straipsnio 37",
      "definition": "40 dalis laikyti atitinkamai 39–42 dalimis.\n\n10. 3 straipsnio 39 dalyje vietoj žodžio „užsienio“ įrašyti žodžius „trečiosios šalies“ ir šią dalį išdėstyti taip:\n\n„39. Trečiosios šalies priežiūros institucija – priežiūros institucija, vykdanti finansinių priemonių rinkų priežiūros funkcijas ne valstybėje narėje.“",
      "source_provision": "art1"
    }
  ]
}
