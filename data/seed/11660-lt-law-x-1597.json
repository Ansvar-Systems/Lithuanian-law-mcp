{
  "id": "lt-law-x-1597",
  "type": "statute",
  "title": "Lietuvos Respublikos baudžiamojo kodekso 42, 67, 129, 135, 138 straipsnių pakeitimo ir papildymo bei Kodekso papildymo 72(1), 72(2)straipsniais įstatymas",
  "short_name": "X-1597",
  "status": "in_force",
  "issued_date": "2008-06-12",
  "in_force_date": "2008-06-27",
  "url": "https://e-tar.lt/portal/lt/legalAct/TAR.F851E98BFEB8",
  "provisions": [
    {
      "provision_ref": "art1",
      "section": "1",
      "title": "1 straipsnis. 42 straipsnio 6 dalies pakeitimas",
      "content": "Pakeisti 42 straipsnio 6 dalį ir ją išdėstyti taip:\n\n„6. Padariusiam nusikalstamą veiką asmeniui kartu su bausme, remiantis šio kodekso 67, 68, 72, 721 ir 722 straipsniais, gali būti skiriamos viena arba daugiau šių baudžiamojo poveikio priemonių – uždraudimas naudotis specialia teise, turto konfiskavimas, draudimas prisiartinti prie nukentėjusio asmens, dalyvavimas smurtinį elgesį keičiančiose programose.“"
    },
    {
      "provision_ref": "art2",
      "section": "2",
      "title": "2 straipsnis. 67 straipsnio 2 dalies papildymas 6, 7 punktais ir 3 dalies pakeitimas",
      "content": "1. Papildyti 67 straipsnio 2 dalį 6 punktu:\n\n„6) draudimas prisiartinti prie nukentėjusio asmens;“.\n\n2. Papildyti 67 straipsnio 2 dalį 7 punktu:\n\n„7) dalyvavimas smurtinį elgesį keičiančiose programose.“\n\n3. Pakeisti 67 straipsnio 3 dalį ir ją dalį išdėstyti taip:\n\n„3. Uždraudimas naudotis specialia teise, turto konfiskavimas, draudimas prisiartinti prie nukentėjusio asmens, dalyvavimas smurtinį elgesį keičiančiose programose gali būti skiriami kartu su bausme.“"
    },
    {
      "provision_ref": "art3",
      "section": "3",
      "title": "3 straipsnis. Kodekso papildymas 721 straipsniu",
      "content": "Papildyti Kodeksą 721 straipsniu:\n\n„721 straipsnis. Draudimas prisiartinti prie nukentėjusio asmens\n\n1. Teismas gali skirti draudimą prisiartinti prie nukentėjusio asmens, jei tai būtina siekiant apsaugoti nukentėjusio asmens teisėtus interesus.\n\n2. Paskyrus draudimą prisiartinti prie nukentėjusio asmens, iki teismo nustatyto termino pabaigos kaltininkui draudžiama bendrauti ir ieškoti ryšių su nukentėjusiu asmeniu, lankytis nurodytose vietose, kuriose būna nukentėjęs asmuo.\n\n3. Jei kaltininkas ir nukentėjęs asmuo gyvena vienoje gyvenamojoje patalpoje, paskyrus draudimą prisiartinti prie nukentėjusio asmens, teismas įpareigoja kaltininką gyventi skyrium iki teismo nustatyto termino pabaigos arba kol įstatymų nustatyta tvarka bus išspręstas teisės gyventi toje gyvenamojoje patalpoje suteikimo nukentėjusiam asmeniui arba kaltininkui klausimas.“"
    },
    {
      "provision_ref": "art4",
      "section": "4",
      "title": "4 straipsnis. Kodekso papildymas 722 straipsniu",
      "content": "Papildyti Kodeksą 722 straipsniu:\n\n„722 straipsnis. Dalyvavimas smurtinį elgesį keičiančiose programose\n\nTeismas įpareigoja dalyvauti smurtinį elgesį keičiančiose programose asmenis, padariusius nusikalstamas veikas artimajam giminaičiui ar šeimos nariui. Šis įpareigojimas turi būti įvykdytas per teismo nustatytą terminą.“"
    },
    {
      "provision_ref": "art5",
      "section": "5",
      "title": "5 straipsnis. 129 straipsnio 2 dalies 3 punkto pakeitimas",
      "content": "Pakeisti 129 straipsnio 2 dalies 3 punktą ir jį išdėstyti taip:\n\n„3) savo artimąjį giminaitį ar šeimos narį;“."
    },
    {
      "provision_ref": "art6",
      "section": "6",
      "title": "6 straipsnis. 135 straipsnio 2 dalies 3 punkto pakeitimas",
      "content": "Pakeisti 135 straipsnio 2 dalies 3 punktą ir jį išdėstyti taip:\n\n„3) savo artimąjį giminaitį ar šeimos narį;“."
    },
    {
      "provision_ref": "art7",
      "section": "7",
      "title": "7 straipsnis. 138 straipsnio 2 dalies 3 punkto pakeitimas",
      "content": "Pakeisti 138 straipsnio 2 dalies 3 punktą ir jį išdėstyti taip:\n\n„3) savo artimąjį giminaitį ar šeimos narį;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
