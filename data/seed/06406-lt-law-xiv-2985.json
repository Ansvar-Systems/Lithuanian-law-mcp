{
  "id": "lt-law-xiv-2985",
  "type": "statute",
  "title": "Lietuvos Respublikos nacionaliniam saugumui užtikrinti svarbių objektų apsaugos įstatymo Nr. IX-1132 2, 13 ir 19 straipsnių pakeitimo įstatymas",
  "short_name": "XIV-2985",
  "status": "in_force",
  "issued_date": "2024-09-26",
  "in_force_date": "2024-10-10",
  "url": "https://e-tar.lt/portal/lt/legalAct/fd1bc4f0815a11efabdbb4a1fc8b0b63/BNDQWrmkLn",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 10 dalį.\n\n2. Pakeisti 2 straipsnio 15 dalį ir ją išdėstyti taip:\n\n„15. Šiame įstatyme vartojama sąvoka „sutartinai veikiantys asmenys“ suprantama taip, kaip ji apibrėžta Lietuvos Respublikos vertybinių popierių įstatyme, sąvoka „kontroliuojantis asmuo“ suprantama taip, kaip ji apibrėžta Lietuvos Respublikos konkurencijos įstatyme, sąvoka „ypatingos svarbos informacinės infrastruktūros valdytojas“ suprantama taip, kaip ji apibrėžta Lietuvos Respublikos kibernetinio saugumo įstatyme, sąvoka „subtiekėjas“ suprantama taip, kaip ji vartojama Lietuvos Respublikos viešųjų pirkimų įstatyme ir Lietuvos Respublikos pirkimų, atliekamų vandentvarkos, energetikos, transporto ar pašto paslaugų srities perkančiųjų subjektų, įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "1. Pakeisti 13 straipsnio 2 dalį ir ją išdėstyti taip:\n\n„2. Pirmos ir antros kategorijos nacionaliniam saugumui užtikrinti svarbios įmonės taip pat privalo informuoti Komisiją apie ketinamus sudaryti sandorius, kai sandorio šaliai sandorio pagrindu yra suteikiamos šio straipsnio 4 dalies 1 punkte, o subtiekėjui – šio straipsnio 4 dalies 1 punkto a papunktyje nurodytos teisės, išskyrus šio straipsnio 8 dalyje nurodytus sandorius. Kreipdamosi į Komisiją dėl šioje dalyje nurodytų ketinamų sudaryti sandorių pirmos ir antros kategorijos nacionaliniam saugumui užtikrinti svarbios įmonės Komisijai privalo pateikti vertinimą, pagrindžiantį, kad ketinamu sudaryti sandoriu sandorio šaliai yra suteikiamos šio straipsnio 4 dalies 1 punkte, o subtiekėjui – šio straipsnio 4 dalies 1 punkto a papunktyje nurodytos teisės, ir kitą Komisijos darbo tvarkos apraše nustatytą informaciją.“\n\n2. Pakeisti 13 straipsnio 4 dalies 2 punktą ir jį išdėstyti taip:\n\n„2) sandorio šalies patikros ar subtiekėjo patikros, kuri atliekama vertinant sandorio šalį ar subtiekėją pagal šio įstatymo 11 straipsnyje nustatytus kriterijus ir mutatis mutandis laikantis šio įstatymo 12 straipsnyje nustatytos investuotojų atitikties nacionalinio saugumo interesams patikros tvarkos bei sandorio šaliai ar subtiekėjui mutatis mutandis taikant šio įstatymo 10 straipsnio 4, 5 ir 6 dalyse nustatytas išimtis, kai nėra atliekama investuotojo patikra;“.\n\n3. Papildyti 13 straipsnio 4 dalį 3 punktu:\n\n„3) sandorio šalies ir (ar) šiam sandoriui vykdyti pasitelkiamų subtiekėjų patikros, kuri atliekama vertinant, ar sandorio šalis ir (ar) šiam sandoriui vykdyti pasitelkiami subtiekėjai vykdo veiklą Vyriausybės pagal Viešųjų pirkimų įstatymo 92 straipsnio 15 dalies nuostatas patvirtintame sąraše nurodytose valstybėse ir (ar) jie yra įmonių grupės, kurios bet kuris narys vykdo veiklą tokioje valstybėje, nariai ir (ar) jų vadovai, kiti valdymo ar priežiūros organo nariai ar kitas (-i) asmuo (-enys), turintis (-ys) teisę atstovauti tiekėjui, subtiekėjui ar jį kontroliuoti, jo vardu priimti sprendimą, sudaryti sandorį, dalyvauja tokių įmonių grupių ir (ar) įmonių veikloje, ir nustatant, kad tai kelia riziką nacionalinio saugumo interesams arba neatitinka nacionalinio saugumo interesų;“.\n\n4. Papildyti 13 straipsnio 4 dalį 4 punktu:\n\n„4) sandorio šalies ir (ar) šiam sandoriui vykdyti pasitelkiamos įrangos patikros, kai toks vertinimas yra būtinas siekiant įgyvendinti Lietuvos Respublikos valstybės ir savivaldybių turto valdymo, naudojimo ir disponavimo juo įstatymo 15 straipsnio 1 dalies 3 punkto nuostatas.“\n\n5. Papildyti 13 straipsnį 51 dalimi:\n\n„51. Komisijai išvadą dėl šio straipsnio 4 dalies 3 punkte nurodyto vertinimo teikia jos sprendime nurodytos institucijos.“\n\n6. Pakeisti 13 straipsnio 6 dalį ir ją išdėstyti taip:\n\n„6. Jeigu nustatoma, kad sandorio pagrindu sandorio šaliai ir subtiekėjui būtų ar yra suteiktos šio straipsnio 4 dalies 1 punkte nurodytos teisės ir tokia sandorio šalis arba subtiekėjas kelia riziką nacionalinio saugumo interesams arba neatitinka nacionalinio saugumo interesų ir (ar) šio straipsnio 4 dalies 3 punkte nurodyta sandorio šalis ar sandoriui vykdyti pasitelkiami subtiekėjai kelia riziką nacionalinio saugumo interesams arba neatitinka nacionalinio saugumo interesų, toks sandoris laikomas atitinkamai keliančiu riziką nacionalinio saugumo interesams arba neatitinkančiu nacionalinio saugumo interesų. Šioje dalyje nurodyti sprendimai priimami mutatis mutandis laikantis šio įstatymo 12 straipsnyje nustatytos tvarkos.“\n\n7. Pakeisti 13 straipsnio 7 dalies 2 punkto b papunktį ir jį išdėstyti taip:\n\n„b) sudarius sandorį su sandorio šalimi, bent vieną iš šio įstatymo 11 straipsnyje įtvirtintų kriterijų atitiks subtiekėjas;“.\n\n8. Pakeisti 13 straipsnio 7 dalies 2 punkto c papunktį ir jį išdėstyti taip:\n\n„c) sandorį sudariusi šalis ar subtiekėjas atitinka bent vieną iš šio įstatymo 11 straipsnyje įtvirtintų kriterijų;“.\n\n9. Pakeisti 13 straipsnio 8 dalį ir ją išdėstyti taip:\n\n„8. Jeigu šio įstatymo nustatyta tvarka priimamas sprendimas, kad sandoris atitinka nacionalinio saugumo interesus, laikoma, kad kiti sandoriai dėl lygiaverčio objekto su ta pačia sandorio šalimi atitinka nacionalinio saugumo interesus, išskyrus atvejus, kai yra naujų duomenų dėl sandorio ar sandorio šalies (subtiekėjo) atitikties nacionalinio saugumo interesams.“\n\n10. Pakeisti 13 straipsnio 10 dalį ir ją išdėstyti taip:\n\n„10. Su sandorio šalimi ar subtiekėju, pripažintu neatitinkančiu nacionalinio saugumo interesų, nacionaliniam saugumui užtikrinti svarbios įmonės ir ypatingos svarbos informacinės infrastruktūros valdytojai negali sudaryti sandorių, suteikiančių sandorio šaliai šio straipsnio 4 dalies 1 punkte, o subtiekėjui – šio straipsnio 4 dalies 1 punkto a papunktyje nurodytas teises, kol sandorio šalis ar subtiekėjas nepateiks informacijos, kad aplinkybės, dėl kurių jis buvo pripažintas neatitinkančiu nacionalinio saugumo interesų, išnyko ar buvo pašalintos.“"
    },
    {
      "provision_ref": "art3",
      "section": "3",
      "title": "3 straipsnis. 19 straipsnio pakeitimas",
      "content": "1. Pakeisti 19 straipsnio 2 dalies 1 punktą ir jį išdėstyti taip:\n\n„1) atlieka investuotojo, sandorio ar sandorio šalies (subtiekėjo) ir asmenų, siekiančių įgyti ar įgijusių transliavimo ir (arba) retransliuojamo turinio licenciją, patikrą dėl atitikties nacionalinio saugumo interesams ir priima sprendimą arba teikia išvadą ar rekomendacijas Vyriausybei ir (ar) investuotojui ar sandorio šaliai (subtiekėjui);“.\n\n2. Pakeisti 19 straipsnio 2 dalies 10 punktą ir jį išdėstyti taip:\n\n„10) teikia informaciją, nuomonę, išvadas, rekomendacijas, taip pat įpareigojimus investuotojui, nacionaliniam saugumui užtikrinti svarbiai įmonei, sandorio šaliai ar subtiekėjui dėl kitų nacionalinio saugumo interesams užtikrinti būtinų priemonių, susijusių su nacionaliniam saugumui užtikrinti svarbių objektų apsauga;“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2024 m. spalio 10 d.\n\n2. Iki šio įstatymo įsigaliojimo dienos gauti kreipimaisi dėl sandorių atitikties nacionalinio saugumo interesams įvertinimo nagrinėjami pagal iki šio įstatymo įsigaliojimo dienos galiojusias Lietuvos Respublikos nacionaliniam saugumui užtikrinti svarbių objektų apsaugos įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
