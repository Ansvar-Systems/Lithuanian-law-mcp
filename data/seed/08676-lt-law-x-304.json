{
  "id": "lt-law-x-304",
  "type": "statute",
  "title": "Lietuvos Respublikos moterų ir vyrų lygių galimybių įstatymo 1, 2, 5, 6, 7(1), 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24, 24(1), 25, 26, 27, 28 straipsnių bei priedo pakeitimo ir papildymo įstatymas",
  "short_name": "X-304",
  "status": "in_force",
  "issued_date": "2005-07-05",
  "in_force_date": "2005-07-21",
  "url": "https://e-tar.lt/portal/lt/legalAct/TAR.677003A820B9",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas ir papildymas",
      "content": "1 straipsnio 1 dalyje išbraukti žodžius „tiesioginę ir netiesioginę“, po žodžio „lyties“ įrašyti žodžius „ypač kai tai susiję su šeimine ar santuokine padėtimi“ ir šią dalį išdėstyti taip:\n\n„1. Šio įstatymo paskirtis – užtikrinti, kad būtų įgyvendintos Lietuvos Respublikos Konstitucijoje įtvirtintos moterų ir vyrų lygios teisės, bei uždrausti bet kokią diskriminaciją dėl asmens lyties, ypač kai tai susiję su šeimine ar santuokine padėtimi.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "Papildyti 2 straipsnį nauja 2 dalimi, buvusias 2 straipsnio 2, 3, 4, 5 dalis laikyti atitinkamai 3, 4, 5, 6 dalimis, jas pakeisti, straipsnį papildyti 7 dalimi ir visą straipsnį išdėstyti taip:\n\n„2 straipsnis. Pagrindinės šio įstatymo sąvokos\n\n1. Moterų ir vyrų lygios galimybės – tarptautiniuose žmogaus ir piliečių teisių dokumentuose ir Lietuvos Respublikos įstatymuose įtvirtintų žmogaus teisių įgyvendinimas.\n\n2. Diskriminacija – tiesioginė ar netiesioginė diskriminacija, seksualinis priekabiavimas, priekabiavimas, nurodymas tiesiogiai ar netiesiogiai diskriminuoti asmenis dėl lyties.\n\n3. Moterų ir vyrų lygių teisių pažeidimas – diskriminacija dėl lyties. Tai, kad asmuo atmeta moterų ir vyrų lygias teises pažeidžiantį elgesį arba paklūsta jam, negali daryti įtakos su tuo asmeniu susijusiems sprendimams.\n\n4. Tiesioginė diskriminacija – pasyvus ar aktyvus elgesys ,su asmeniu, kai dėl jo lyties taikomos prastesnės sąlygos, negu panašiomis aplinkybėmis yra, buvo ar būtų taikomos kitam asmeniui, išskyrus:\n\n1) specialią moterų apsaugą nėštumo bei gimdymo ir vaiko žindymo metu;\n\n2) tik vyrams taikomą karinę prievolę;\n\n3) skirtingą moterų ir vyrų pensinį amžių, išskyrus profesinių pensijų sistemas;\n\n4) moterims taikomus žmonių saugos darbe reikalavimus, kuriais, atsižvelgiant į moterų fiziologines savybes, siekiama išsaugoti jų sveikatą;\n\n5) tam tikrą darbą, kurį atlikti gali tik konkrečios lyties asmuo;\n\n6) įstatymų nustatytas specialias laikinąsias priemones, taikomas siekiant paspartinti faktinės vyrų ir moterų lygybės įtvirtinimą, ir kurios, įgyvendinus moterų ir vyrų lygias teises ir vienodas galimybes, turi būti atšauktos;\n\n7) skirtingų tam tikrų bausmių vykdymo tvarką ir sąlygas;\n\n8) kai prekių pardavimą ar paslaugų teikimą vien tik ar visų pirma vienos lyties asmenims pateisina teisėtas tikslas, o šio tikslo siekiama tinkamomis ir būtinomis priemonėmis.\n\n5. Netiesioginė diskriminacija – veikimas ar neveikimas, teisės norma, vertinimo kriterijus ar praktika, kurie formaliai yra vienodi moterims ir vyrams, bet juos įgyvendinant ar taikant vienos lyties asmenys gali atsidurti ar atsiduria tam tikroje prastesnėje padėtyje negu kitos lyties asmenys.\n\n6. Seksualinis priekabiavimas – nepageidaujamas užgaulus, žodžiu, raštu ar fiziniu veiksmu išreikštas seksualinio pobūdžio elgesys su asmeniu, kai tokį elgesį lemia tikslas ar jo poveikis pakenkti asmens orumui, ypač sukuriant bauginančią, priešišką, žeminančią ar įžeidžiančią aplinką.\n\n7. Priekabiavimas – nepageidaujamas elgesys, kai dėl asmens lyties siekiama įžeisti arba įžeidžiamas asmens orumas ir siekiama sukurti arba sukuriama bauginanti, priešiška, žeminanti ar įžeidžianti aplinka.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Darbdavio pareiga įgyvendinti lygias moterų ir vyrų teises darbe\n\nĮgyvendindamas lygias moterų ir vyrų teises, darbdavys privalo:\n\n1) priimdamas į darbą, taikyti vienodus atrankos kriterijus ir priėmimo sąlygas, išskyrus 2 straipsnio 4 dalies 5 punkte numatytą atvejį;\n\n2) sudaryti vienodas darbo sąlygas, galimybes kelti kvalifikaciją, persikvalifikuoti, įgyti praktinę darbo patirtį, taip pat teikti vienodas lengvatas;\n\n3) už tokį pat ar vienodos vertės darbą mokėti vienodą darbo užmokestį;\n\n4) imtis priemonių, kad darbuotojas nepatirtų seksualinio priekabiavimo ar priekabiavimo;\n\n5) imtis priemonių, kad darbuotojas būtų apsaugotas nuo priešiško elgesio, neigiamų pasekmių bei kitokio persekiojimo, kai reaguojama į jo skundą dėl diskriminacijos.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 1 punkto pakeitimas",
      "content": "6 straipsnio 1 punkte išbraukti žodžius „už tokį pat darbą“, „darbo“, po žodžio „apmokėjimo“ įrašyti žodžius „už tokį pat ar vienodos vertės darbą“ ir šį punktą išdėstyti taip:\n\n„1) taiko asmeniui mažiau (daugiau) palankias įdarbinimo arba apmokėjimo už tokį pat ar vienodos vertės darbą sąlygas;“."
    },
    {
      "provision_ref": "art5",
      "section": "5",
      "title": "5 straipsnis. 71 straipsnio papildymas 3 punktu",
      "content": "Papildyti 71 straipsnį 3 punktu:\n\n„3) persekiojamas asmuo, pateikęs skundą dėl diskriminacijos.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "8 straipsnyje vietoj skaičiaus ir žodžio „3 dalies“ įrašyti skaičių ir žodį „4 dalies“ ir šį straipsnį išdėstyti taip:\n\n„8 straipsnis. Diskriminuojantys skelbimai\n\nSkelbimuose priimti į darbą, valstybės tarnybą arba mokytis draudžiama nurodyti reikalavimus, suteikiančius pirmenybę vienai iš lyčių, išskyrus 2 straipsnio 4 dalies 5 punkte nurodytą atvejį, reikalauti iš darbo ieškančių asmenų informacijos apie jų šeiminę padėtį, amžių (išskyrus įstatyme numatytus atvejus), privatų gyvenimą ar šeimos planus.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Diskriminuojamo asmens teisės\n\nAsmuo, manantis, kad jam buvo taikomi šiame skyriuje nurodyti diskriminuojantys veiksmai, arba tapęs seksualinio priekabiavimo ar kitokio priekabiavimo objektu, turi teisę kreiptis į lygių galimybių kontrolierių.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Įstatymo vykdymo priežiūra\n\n1. Moterų ir vyrų lygių galimybių įstatymo vykdymo priežiūrą atlieka lygių galimybių kontrolierius.\n\n2. Lygių galimybių kontrolieriaus darbui užtikrinti steigiama Lygių galimybių kontrolieriaus tarnyba.“"
    },
    {
      "provision_ref": "art9",
      "section": "9",
      "title": "9 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Lygių galimybių kontrolieriaus tarnybos teisiniai pagrindai\n\n1. Lygių galimybių kontrolieriaus tarnyba vadovaujasi Lietuvos Respublikos Konstitucija, šiuo įstatymu, Lietuvos Respublikos tarptautinėmis sutartimis ir kitais teisės aktais.\n\n2. Lygių galimybių kontrolieriaus tarnyba savo veiklą grindžia teisėtumo, nešališkumo ir teisingumo principais.\n\n3. Lygių galimybių kontrolieriaus tarnybai vadovauja lygių galimybių kontrolierius.“"
    },
    {
      "provision_ref": "art10",
      "section": "10",
      "title": "10 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Lygių galimybių kontrolieriaus kompetencija\n\n1. Lygių galimybių kontrolierius tiria skundus dėl tiesioginės ar netiesioginės diskriminacijos, priekabiavimo ir seksualinio priekabiavimo.\n\n2. Lygių galimybių kontrolierius teikia išvadas dėl šio įstatymo įgyvendinimo, taip pat pasiūlymus Lietuvos Respublikos valdžios ir valdymo institucijoms dėl teisės aktų tobulinimo ir lygių teisių įgyvendinimo politikos prioritetų.“"
    },
    {
      "provision_ref": "art11",
      "section": "11",
      "title": "11 straipsnis. 13 straipsnio pakeitimas",
      "content": "13 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„13 straipsnis. Lygių galimybių kontrolieriui keliami reikalavimai\n\nLygių galimybių kontrolieriumi gali būti skiriamas nepriekaištingos reputacijos Lietuvos Respublikos pilietis, turintis aukštąjį teisinį išsilavinimą ir ne mažesnį kaip penkerių metų teisinio darbo arba darbo valstybės valdžios bei valdymo institucijose stažą.“"
    },
    {
      "provision_ref": "art12",
      "section": "12",
      "title": "12 straipsnis. 14 straipsnio pakeitimas",
      "content": "14 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„14 straipsnis. Lygių galimybių kontrolieriaus skyrimo tvarka\n\n1. Lygių galimybių kontrolierių Seimo Pirmininko teikimu 4 metams skiria ir atleidžia Seimas.\n\n2. Lygių galimybių kontrolieriaus kadencijų skaičius neribojamas.“"
    },
    {
      "provision_ref": "art13",
      "section": "13",
      "title": "13 straipsnis. 15 straipsnio pakeitimas",
      "content": "15 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„15 straipsnis. Lygių galimybių kontrolieriaus įgaliojimų pasibaigimas\n\n1. Lygių galimybių kontrolierius atleidžiamas iš pareigų:\n\n1) paties prašymu;\n\n2) pasibaigus įgaliojimų laikui;\n\n3) kai negali eiti pareigų dėl sveikatos būklės, t. y. per vienerius kalendorinius metus kontrolierius serga daugiau kaip 120 kalendorinių dienų iš eilės arba daugiau kaip 140 kalendorinių dienų per paskutiniuosius dvylika mėnesių;\n\n4) kai jam įsiteisėja apkaltinamasis teismo nuosprendis;\n\n5) kai Lietuvos Respublikos Seimas pareiškia jam nepasitikėjimą.\n\n2. Lygių galimybių kontrolieriaus įgaliojimai pasibaigia jam mirus.“"
    },
    {
      "provision_ref": "art14",
      "section": "14",
      "title": "14 straipsnis. 16 straipsnio pakeitimas",
      "content": "16 straipsnyje išbraukti žodžius „moterų ir vyrų“ ir šį straipsnį išdėstyti taip:\n\n„16 straipsnis. Draudimai lygių galimybių kontrolieriui\n\n1. Lygių galimybių kontrolierius negali eiti jokių kitų pareigų valstybinėse įstaigose ir organizacijose, taip pat dirbti verslo, komercijos bei kitose privačiose įstaigose ar įmonėse.\n\n2. Lygių galimybių kontrolierius negali gauti kito atlyginimo, išskyrus nustatytąjį pagal einamas pareigas bei užmokestį už pedagoginę ar kūrybinę veiklą.“"
    },
    {
      "provision_ref": "art15",
      "section": "15",
      "title": "15 straipsnis. 17 straipsnio pakeitimas",
      "content": "17 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„17 straipsnis. Lygių galimybių kontrolieriaus tarnybos finansavimas\n\nLygių galimybių kontrolieriaus tarnybos veikla finansuojama iš valstybės biudžeto.“"
    },
    {
      "provision_ref": "art16",
      "section": "16",
      "title": "16 straipsnis. 18 straipsnio pakeitimas",
      "content": "18 straipsnyje išbraukti žodžius „moterų ir vyrų“ ir šį straipsnį išdėstyti taip:\n\n„18 straipsnis. Skundų priėmimas\n\n1. Kiekvienas fizinis ir juridinis asmuo turi teisę pateikti lygių galimybių kontrolieriui skundą dėl lygių teisių pažeidimo.\n\n2. Skundai teikiami raštu. Skundų registravimo bei paskirstymo spręsti tvarką nustato lygių galimybių kontrolieriaus tarnybos reglamentas, kurį tvirtina lygių galimybių kontrolierius.\n\n3. Jeigu skundas gautas žodžiu ar telefonu arba jeigu lygių galimybių kontrolierius nustatė lygių teisių pažeidimo požymius iš spaudos ir kitų visuomenės informavimo priemonių ar kitokių šaltinių, jis gali pradėti tyrimą savo iniciatyva.\n\n4. Anoniminiai skundai nenagrinėjami, jeigu lygių galimybių kontrolierius nenusprendžia kitaip.“"
    },
    {
      "provision_ref": "art17",
      "section": "17",
      "title": "17 straipsnis. 19 straipsnio pakeitimas",
      "content": "19 straipsnyje išbraukti žodžius „moterų ir vyrų“ ir šį straipsnį išdėstyti taip:\n\n„19 straipsnis. Skundo reikalavimai\n\n1. Skunde turi būti:\n\n1) adresatas – lygių galimybių kontrolierius;\n\n2) pareiškėjo vardas, pavardė ar institucijos pavadinimas ir adresas;\n\n3) apskundžiamų institucijų pavadinimai ar asmenų vardai, pavardės ir institucija, kurioje jie dirba;\n\n4) apibūdintas skundžiamas sprendimas arba skundžiami veiksmai, nurodytas jų padarymo laikas ir aplinkybės;\n\n5) prašymas lygių galimybių kontrolieriui;\n\n6) skundo parašymo data ir pareiškėjo parašas.\n\n2. Prie skundo gali būti pridedama:\n\n1) ginčijamo sprendimo nuorašas;\n\n2) turimi įrodymai ir jų aprašymas;\n\n3) siūlomų apklausti asmenų sąrašas su jų adresais ir nurodymu, kokias aplinkybes kiekvienas iš jų gali patvirtinti.\n\n3. Šio straipsnio 1 dalyje nurodytų skundo reikalavimų nesilaikymas ar rekvizitų nenurodymas negali būti pagrindas atsisakyti nagrinėti skundą.“"
    },
    {
      "provision_ref": "art18",
      "section": "18",
      "title": "18 straipsnis. 20 straipsnio pakeitimas",
      "content": "20 straipsnyje išbraukti žodžius „moterų ir vyrų“ ir šį straipsnį išdėstyti taip:\n\n„20 straipsnis. Skundų padavimo terminas\n\nSkundą galima paduoti per 3 mėnesius nuo skundžiamų veiksmų padarymo. Skundai, paduoti praėjus šiam terminui, nenagrinėjami, jeigu lygių galimybių kontrolierius nenusprendžia kitaip.“"
    },
    {
      "provision_ref": "art19",
      "section": "19",
      "title": "19 straipsnis. 21 straipsnio pakeitimas",
      "content": "21 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„21 straipsnis. Atsisakymas nagrinėti skundą\n\n1. Lygių galimybių kontrolierius atsisako nagrinėti skundą ir ne vėliau kaip per 15 dienų grąžina jį pareiškėjui, jeigu:\n\n1) neįmanoma pradėti tyrimo dėl duomenų trūkumo, o pareiškėjas lygių galimybių kontrolieriaus prašymu nepateikia reikiamų duomenų;\n\n2) skundas paduotas praėjus šio įstatymo 20 straipsnyje nustatytam terminui;\n\n3) skunde nurodytų aplinkybių tyrimas nepriskirtas lygių galimybių kontrolieriaus kompetencijai;\n\n4) skundas tuo pačiu klausimu buvo išnagrinėtas, yra nagrinėjamas teisme arba pagal įstatymus turi būti nagrinėjamas teisme;\n\n5) dėl skunde keliamo dalyko yra priimtas procesinis sprendimas pradėti ikiteisminį tyrimą.\n\n2. Jeigu pareiškėjui skundas grąžinamas, turi būti nurodyti atsisakymo jį nagrinėti pagrindai. Tais atvejais, kai skundas nepriklauso lygių galimybių kontrolieriaus kompetencijai, atsisakyme nagrinėti nurodoma, į kokią instituciją tuo klausimu galėtų kreiptis pareiškėjas.\n\n3. Po ištyrimo pakartotinai paduotas skundas nenagrinėjamas, išskyrus atvejus, kai nurodomos naujos aplinkybės ar pateikiami nauji faktai.\n\n4. Jeigu skundo tyrimo metu išaiškėja šio straipsnio 1 dalyje nurodytos aplinkybės arba jeigu pareiškėjas nepateikia duomenų, be kurių neįmanoma pradėti skundo tyrimo, skundas paliekamas nenagrinėtas.“"
    },
    {
      "provision_ref": "art20",
      "section": "20",
      "title": "20 straipsnis. 22 straipsnio pakeitimas",
      "content": "22 straipsnyje išbraukti žodžius „moterų ir vyrų“ ir šį straipsnį išdėstyti taip:\n\n„22 straipsnis. Skundo ištyrimo terminai\n\nSkundas turi būti ištirtas ir pareiškėjui atsakyta per vieną mėnesį nuo skundo gavimo dienos. Prireikus lygių galimybių kontrolierius tyrimo terminą gali pratęsti iki dviejų mėnesių. Apie tai turi būti informuojamas pareiškėjas.“"
    },
    {
      "provision_ref": "art21",
      "section": "21",
      "title": "21 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Skundo tyrimo eiga\n\n1. Tirdamas skundą, lygių galimybių kontrolierius išsiaiškina:\n\n1) skunde minimų sprendimų ar skundžiamų veiksmų buvimo ar nebuvimo faktą;\n\n2) kuo remiantis ir kokiomis aplinkybėmis sprendimai arba veiksmai padaryti;\n\n3) ar skunde minimi sprendimai arba veiksmai prieštarauja įstatymams bei kitiems teisės aktams;\n\n4) kas padarė pažeidimą, dėl kokių priežasčių (ar tikslų) tai padaryta, koks pažeidimų mastas, kaip pažeidimą padariusieji asmenys aiškina savo veiksmus;\n\n5) kokie faktai ar įrodymai patvirtina padarytąjį teisės aktų pažeidimą.\n\n2. Jeigu lygių galimybių kontrolierius dėl giminystės ryšių ar kitų svarbių priežasčių negali nešališkai nagrinėti konkretaus skundo, jis paveda skundą tirti vienam iš savo tarnybos darbuotojų.\n\n3. Baigus nagrinėti skundą, parašoma pažyma, kurioje nurodoma tyrimo metu nustatytos aplinkybės, surinkti įrodymai bei veiksmų juridinis įvertinimas. Pažymą pasirašo lygių galimybių kontrolierius.\n\n4. Su tyrimo rezultatais supažindinamas skundo autorius, institucijos, kurioje buvo atliekamas tyrimas, vadovas ir asmuo, kurio veiksmai buvo tiriami. Jiems išsiunčiami arba įteikiami pažymos nuorašai.“"
    },
    {
      "provision_ref": "art22",
      "section": "22",
      "title": "22 straipsnis. 24 straipsnio pakeitimas",
      "content": "Pakeisti 24 straipsnį ir jį išdėstyti taip:\n\n„24 straipsnis. Lygių galimybių kontrolieriaus sprendimai\n\nAtlikęs tyrimą, lygių galimybių kontrolierius gali priimti sprendimą:\n\n1) perduoti tyrimo medžiagą ikiteisminio tyrimo įstaigai ar prokurorui, jeigu nustatomi nusikalstamos veikos požymiai;\n\n2) kreiptis į atitinkamą asmenį ar instituciją ir siūlyti nutraukti lygias teises pažeidžiančius veiksmus ar panaikinti su tuo susijusį aktą;\n\n3) nagrinėti administracinių teisės pažeidimų bylas ir skirti administracines nuobaudas;\n\n4) atmesti skundą, jeigu nepasitvirtino jame nurodyti pažeidimai;\n\n5) nutraukti tyrimą, jeigu pareiškėjas skundą atsiima arba kai trūksta objektyvių duomenų apie padarytą pažeidimą, arba kai pareiškėjas ir pažeidėjas susitaiko, arba kai lygias teises pažeidžiančios veikos nutraukiamos, arba kai lygias teises pažeidžiantis teisės aktas panaikinamas;\n\n6) įspėti dėl padaryto pažeidimo;\n\n7) laikinai sustabdyti tyrimą, jei asmuo, kurio skundas ar apskundžiami veiksmai tiriami, serga arba yra išvykęs.“"
    },
    {
      "provision_ref": "art23",
      "section": "23",
      "title": "23 straipsnis. 241 straipsnio pakeitimas",
      "content": "241 straipsnyje išbraukti žodį „ar“, po žodžio „priekabiavimą“ įrašyti žodžius „ar priekabiavimą“ ir šį straipsnį išdėstyti taip:\n\n„241 straipsnis. Žalos atlyginimas\n\nAsmuo, patyręs diskriminaciją dėl lyties, seksualinį priekabiavimą ar priekabiavimą, turi teisę reikalauti iš kaltų asmenų atlyginti turtinę ir neturtinę žalą Lietuvos Respublikos civilinio kodekso nustatyta tvarka.“"
    },
    {
      "provision_ref": "art24",
      "section": "24",
      "title": "24 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Lygių galimybių kontrolieriaus reikalavimų privalomumas\n\n1. Valdžios ir valdymo institucijos, įmonės, įstaigos, organizacijos, fiziniai asmenys lygių galimybių kontrolieriaus reikalavimu privalo nedelsdami pateikti jam informaciją, dokumentus ir medžiagą, būtinus kontrolieriaus funkcijoms atlikti.\n\n2. Tirdamas skundą, lygių galimybių kontrolierius turi teisę kreiptis į asmenį, kurio veiksmai nagrinėjami, ir reikalauti paaiškinimo. Tokį paaiškinimą asmuo privalo pateikti per 10 darbo dienų.\n\n3. Asmenys, trukdantys lygių galimybių kontrolieriui atlikti pareigas, atsako pagal įstatymus.“"
    },
    {
      "provision_ref": "art25",
      "section": "25",
      "title": "25 straipsnis. 26 straipsnio pakeitimas",
      "content": "26 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„26 straipsnis. Lygių galimybių kontrolieriaus atlyginimas ir socialinės garantijos\n\n1. Lygių galimybių kontrolieriui mokamas paskutinio paskelbto šalies ūkio vidutinio mėnesinio darbo užmokesčio (VMDU) 5 dydžių atlyginimas. Kiti priedai ar premijos lygių galimybių kontrolieriui nemokami.\n\n2. Pradėjus įgyvendinti Lietuvos Respublikos valstybės politikų, teisėjų ir valstybės pareigūnų darbo apmokėjimo įstatymo nustatytą darbo apmokėjimo sistemą, lygių galimybių kontrolieriui taikomos minėtu įstatymu nustatytos darbo apmokėjimo sąlygos.\n\n3. Lygių galimybių kontrolierius valstybiniu socialiniu draudimu draudžiamas Valstybinio socialinio draudimo įstatymo nustatyta tvarka.“"
    },
    {
      "provision_ref": "art26",
      "section": "26",
      "title": "26 straipsnis. 27 straipsnio pakeitimas",
      "content": "27 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„27 straipsnis. Lygių galimybių kontrolieriaus tarnybos veiklos ataskaita\n\nLygių galimybių kontrolierius kasmet iki kovo 15 dienos raštu pateikia Seimui praėjusių kalendorinių metų Lygių galimybių kontrolieriaus tarnybos veiklos ataskaitą, kuri nagrinėjama Seime. Visa ataskaita turi būti paskelbta Lygių galimybių kontrolieriaus tarnybos interneto tinklalapyje, o esant galimybei, – ir per kitas visuomenės informavimo priemones.“"
    },
    {
      "provision_ref": "art27",
      "section": "27",
      "title": "27 straipsnis. 28 straipsnio pakeitimas",
      "content": "28 straipsnyje išbraukti žodžius „Moterų ir vyrų“ ir šį straipsnį išdėstyti taip:\n\n„28 straipsnis. Lygių galimybių kontrolieriaus tarnybos veiklos viešumas\n\nLygių galimybių kontrolieriaus tarnyba informaciją spaudai ir kitoms visuomenės informavimo priemonėms apie skundo dėl lygių teisių pažeidimo tyrimą teikia tik pareiškėjui sutikus.“"
    },
    {
      "provision_ref": "art28",
      "section": "28",
      "title": "28 straipsnis. Įstatymo priedo pakeitimas ir papildymas",
      "content": "Papildyti ir pakeisti Įstatymo priedą ir jį išdėstyti taip:\n\n„Lietuvos Respublikos\nmoterų ir vyrų lygių\ngalimybių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1996 m. gruodžio 20 d. Tarybos direktyva 96/97/EB, iš dalies keičianti Direktyvą 86/378/EEB dėl vienodo požiūrio į vyrus ir moteris principo įgyvendinimo profesinėse socialinės apsaugos sistemose.\n\n2. 1997 m. gruodžio 15 d. Tarybos direktyva 97/80/EB dėl įrodinėjimo pareigos diskriminacijos dėl lyties bylose.\n\n3. 1998 m. liepos 13 d. Tarybos direktyva 98/52/EB, išplečianti Direktyvos 97/80/EB dėl įrodinėjimo pareigos diskriminacijos dėl lyties bylose taikymą Jungtinei Didžiosios Britanijos ir Šiaurės Airijos Karalystei.\n\n4. 2002 m. rugsėjo 23 d. Europos Parlamento ir Tarybos direktyva 2002/73/EB, iš dalies keičianti Tarybos direktyvą 76/207/EEB dėl vienodo požiūrio į vyrus ir moteris principo taikymo įsidarbinimo, profesinio mokymo, pareigų paaukštinimo ir darbo sąlygų atžvilgiu.\n\n5. 2004 m. gruodžio 13 d. Tarybos direktyva 2004/113/EB, įgyvendinanti vienodo požiūrio į moteris ir vyrus principą dėl galimybės naudotis prekėmis bei paslaugomis ir prekių tiekimo bei paslaugų teikimo.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": [
    {
      "term": "Moterų ir vyrų lygios galimybės",
      "definition": "tarptautiniuose žmogaus ir piliečių teisių dokumentuose ir Lietuvos Respublikos įstatymuose įtvirtintų žmogaus teisių įgyvendinimas.",
      "source_provision": "art2"
    },
    {
      "term": "Diskriminacija",
      "definition": "tiesioginė ar netiesioginė diskriminacija, seksualinis priekabiavimas, priekabiavimas, nurodymas tiesiogiai ar netiesiogiai diskriminuoti asmenis dėl lyties.",
      "source_provision": "art2"
    },
    {
      "term": "Moterų ir vyrų lygių teisių pažeidimas",
      "definition": "diskriminacija dėl lyties. Tai, kad asmuo atmeta moterų ir vyrų lygias teises pažeidžiantį elgesį arba paklūsta jam, negali daryti įtakos su tuo asmeniu susijusiems sprendimams.",
      "source_provision": "art2"
    },
    {
      "term": "Tiesioginė diskriminacija",
      "definition": "pasyvus ar aktyvus elgesys ,su asmeniu, kai dėl jo lyties taikomos prastesnės sąlygos, negu panašiomis aplinkybėmis yra, buvo ar būtų taikomos kitam asmeniui, išskyrus:\n\n1) specialią moterų apsaugą nėštumo bei gimdymo ir vaiko žindymo metu;\n\n2) tik vyrams taikomą karinę prievolę;\n\n3) skirtingą moterų ir vyrų pensinį amžių, išskyrus profesinių pensijų sistemas;\n\n4) moterims taikomus žmonių saugos darbe reikalavimus, kuriais, atsižvelgiant į moterų fiziologines savybes, siekiama išsaugoti jų sveikatą;\n\n5) tam tikrą darbą, kurį atlikti gali tik konkrečios lyties asmuo;\n\n6) įstatymų nustatytas specialias laikinąsias priemones, taikomas siekiant paspartinti faktinės vyrų ir moterų lygybės įtvirtinimą, ir kurios, įgyvendinus moterų ir vyrų lygias teises ir vienodas galimybes, turi būti atšauktos;\n\n7) skirtingų tam tikrų bausmių vykdymo tvarką ir sąlygas;\n\n8) kai prekių pardavimą ar paslaugų teikimą vien tik ar visų pirma vienos lyties asmenims pateisina teisėtas tikslas, o šio tikslo siekiama tinkamomis ir būtinomis priemonėmis.",
      "source_provision": "art2"
    },
    {
      "term": "Netiesioginė diskriminacija",
      "definition": "veikimas ar neveikimas, teisės norma, vertinimo kriterijus ar praktika, kurie formaliai yra vienodi moterims ir vyrams, bet juos įgyvendinant ar taikant vienos lyties asmenys gali atsidurti ar atsiduria tam tikroje prastesnėje padėtyje negu kitos lyties asmenys.",
      "source_provision": "art2"
    },
    {
      "term": "Seksualinis priekabiavimas",
      "definition": "nepageidaujamas užgaulus, žodžiu, raštu ar fiziniu veiksmu išreikštas seksualinio pobūdžio elgesys su asmeniu, kai tokį elgesį lemia tikslas ar jo poveikis pakenkti asmens orumui, ypač sukuriant bauginančią, priešišką, žeminančią ar įžeidžiančią aplinką.",
      "source_provision": "art2"
    },
    {
      "term": "Priekabiavimas",
      "definition": "nepageidaujamas elgesys, kai dėl asmens lyties siekiama įžeisti arba įžeidžiamas asmens orumas ir siekiama sukurti arba sukuriama bauginanti, priešiška, žeminanti ar įžeidžianti aplinka.“",
      "source_provision": "art2"
    }
  ]
}
