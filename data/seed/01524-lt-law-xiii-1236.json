{
  "id": "lt-law-xiii-1236",
  "type": "statute",
  "title": "Lietuvos Respublikos kolektyvinio investavimo subjektų įstatymo Nr. IX-1709 2, 4, 5, 9, 10, 14-1, 15, 26, 119, 160, 161, 163, 164, 166, 168, 169, 170, 171, 172, 173 straipsnių ir priedo pakeitimo, Įstatymo papildymo 11-2 straipsniu ir 27, 162, 163-1, 174 straipsnių pripažinimo netekusiais galios įstatymas",
  "short_name": "XIII-1236",
  "status": "in_force",
  "issued_date": "2018-06-05",
  "in_force_date": "2018-06-15",
  "url": "https://e-tar.lt/portal/lt/legalAct/3b01c5b06f0d11e8b83be60b2e217f90/xcaNqPozNO",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 13 dalį ir ją išdėstyti taip:\n\n„13. Investicinės priemonės:\n\n1) suderintajam kolektyvinio investavimo subjektui – Finansinių priemonių rinkų įstatymo 3 straipsnio 15 dalies 1–4 punktuose nurodytos finansinės priemonės, taip pat indėliai, nekilnojamasis ir kilnojamasis turtas, būtini tiesioginei investicinės kintamojo kapitalo bendrovės veiklai;\n\n2) specialiajam kolektyvinio investavimo subjektui – Finansinių priemonių rinkų įstatymo 3 straipsnio 15 dalyje nurodytos finansinės priemonės, taip pat indėliai, nekilnojamasis turtas ir jam eksploatuoti būtinas kilnojamasis turtas ir įrenginiai.“\n\n2. Pakeisti 2 straipsnio 17 dalį ir ją išdėstyti taip:\n\n„17. Išvestinės finansinės priemonės:\n\n1) suderintajam kolektyvinio investavimo subjektui – Finansinių priemonių rinkų įstatymo 3 straipsnio 15 dalies 1–4 punktuose nurodytos finansinės priemonės, kurių vertė keičiasi priklausomai nuo palūkanų normos, perleidžiamųjų vertybinių popierių kainos, valiutos keitimo kurso arba finansinio indekso;\n\n2) specialiajam kolektyvinio investavimo subjektui – Finansinių priemonių rinkų įstatymo 3 straipsnio 15 dalies 4–10 punktuose nurodytos finansinės priemonės, kurių vertė priklauso nuo vienos ar kelių finansinių priemonių vertės.“\n\n3. Pakeisti 2 straipsnio 38 dalį ir ją išdėstyti taip:\n\n„38. Pinigų rinkos priemonės:\n\n1) suderintajam kolektyvinio investavimo subjektui – likvidžios priemonės, kuriomis paprastai prekiaujama pinigų rinkoje ir kurių vertę bet kuriuo metu galima tiksliai nustatyti;\n\n2) specialiajam kolektyvinio investavimo subjektui – Finansinių priemonių rinkų įstatymo 3 straipsnio 53 dalyje apibrėžtos pinigų rinkos priemonės, kurių vertę bet kuriuo metu galima tiksliai nustatyti.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnio 6 dalį ir ją išdėstyti taip:\n\n„6. Valdymo įmonei, turinčiai teisę verstis šio straipsnio 1 dalies 1, 2 ir 3 punktuose nurodyta veikla, mutatis mutandis taikomi Finansinių priemonių rinkų įstatymo 16 ir 31 straipsniuose nustatyti reikalavimai ir priežiūros institucijos teisės aktai, kuriais įgyvendinami šie reikalavimai. Taikant pirmiau minėtus Finansinių priemonių rinkų įstatymo reikalavimus, atsižvelgiama į Finansinių priemonių rinkų įstatymo 2 straipsnio 7 dalies nuostatas.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnio 6 dalį ir ją išdėstyti taip:\n\n„6. Priežiūros institucija, vertindama licencijos siekiančios valdymo įmonės ar investicinės bendrovės akcijų paketo savininkų tinkamumą ir tai pačiai grupei priklausančių įmonių vadovų reputaciją, kvalifikaciją ir patirtį, privalo kreiptis į šio straipsnio 5 dalyje nurodytą kitos valstybės narės priežiūros instituciją, kad ši pateiktų savo nuomonę.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "1. Pakeisti 9 straipsnio 4 dalį ir ją išdėstyti taip:\n\n„4. Valdymo įmonės ar investicinės bendrovės, kurios valdymas neperduotas valdymo įmonei, vadovai privalo būti nepriekaištingos reputacijos ir turėti pakankamos kvalifikacijos ir darbo patirties, kad būtų užtikrintas patikimas ir skaidrus valdymo įmonės ar investicinės bendrovės valdymas. Valdymo įmonės ar investicinės bendrovės, kurios valdymas neperduotas valdymo įmonei, vadovų kvalifikacija ir darbo patirtis vertinamos atsižvelgiant į asmens išsilavinimo lygį ir pobūdį, kvalifikacijos tobulinimą, profesinės veiklos ar darbo patirties pobūdį ir trukmę bei į kitus veiksnius, kurie gali turėti įtakos asmens kvalifikacijai ir darbo patirčiai. Valdymo įmonės ar investicinės bendrovės, kurios valdymas neperduotas valdymo įmonei, vadovų reputacijos, kvalifikacijos ir darbo patirties reikalavimai vertinami priežiūros institucijos priimtų teisės aktų nustatyta tvarka.“\n\n2. Pakeisti 9 straipsnio 5 dalį ir ją išdėstyti taip:\n\n„5. Valdymo įmonė ar investicinė bendrovė, kurios valdymas neperduotas valdymo įmonei, privalo iš anksto pranešti priežiūros institucijai apie visus būsimus valdymo įmonės ar investicinės bendrovės vadovų pasikeitimus ir kartu pateikti priežiūros institucijos nustatytą informaciją, reikalingą įvertinti, ar iš naujo išrinkti ar planuojami rinkti vadovai atitinka nepriekaištingos reputacijos ir pakankamos kvalifikacijos, ir darbo patirties reikalavimus. Iš naujo išrinkti valdymo įmonės ar investicinės bendrovės, kurios turto valdymas neperduotas valdymo įmonei, vadovai gali pradėti eiti pareigas tik po to, kai priežiūros institucija pritaria jų kandidatūroms.“\n\n3. Pakeisti 9 straipsnio 6 dalį ir ją išdėstyti taip:\n\n„6. Priežiūros institucija turi teisę nepritarti iš naujo išrinktų vadovų kandidatūroms, jeigu išrinkti vadovai nėra nepriekaištingos reputacijos, neturi pakankamos kvalifikacijos ir darbo patirties arba yra kitų objektyvių pagrindų manyti, kad planuojami vadovų pasikeitimai kelia grėsmę tinkamam ir skaidriam valdymo įmonės ar investicinės bendrovės valdymui. Išsamūs vadovų kandidatūroms taikomi reikalavimai ir šių kandidatūrų derinimo su priežiūros institucija tvarka nustatomi priežiūros institucijos teisės aktuose.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "1. Pakeisti 10 straipsnio 9 dalies 2 punktą ir jį išdėstyti taip:\n\n„2) asmens, kuris įvykus siūlomam įsigijimui bus valdymo įmonės vadovas, nepriekaištingą reputaciją, kvalifikaciją ir darbo patirtį. Vertindama asmens, kuris įvykus siūlomam įsigijimui bus valdymo įmonės vadovas, nepriekaištingą reputaciją, kvalifikaciją ir darbo patirtį, priežiūros institucija atsižvelgia į šio įstatymo 9 straipsnio nuostatas;“.\n\n2. Pakeisti 10 straipsnio 20 dalį ir ją išdėstyti taip:\n\n„20. Jeigu įsigyjančių asmenų daromas poveikis kelia grėsmę patikimam ir skaidriam valdymo įmonės valdymui, priežiūros institucija privalo imtis priemonių šiai padėčiai ištaisyti. Šiuo tikslu priežiūros institucija turi teisę duoti privalomus nurodymus ir taikyti šiame įstatyme nustatytas poveikio priemones vadovams ir kitiems asmenims, atsakingiems už valdymo įmonės valdymą.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 112 straipsniu",
      "content": "Papildyti Įstatymą 112 straipsniu:\n\n„112 straipsnis. Investuotojų (klientų) skundų nagrinėjimas\n\n1. Valdymo įmonė ar investicinė bendrovė privalo priežiūros institucijos nustatyta tvarka nagrinėti investuotojų (klientų) skundus (prašymus), susijusius su valdymo įmonės ar investicinės bendrovės teikiamomis paslaugomis (toliau – skundai).\n\n2. Valdymo įmonė ar investicinė bendrovė privalo išnagrinėti rašytinį investuotojo (kliento) skundą ir ne vėliau kaip per 15 darbo dienų nuo skundo gavimo dienos pateikti išsamų, motyvuotą, dokumentais pagrįstą atsakymą raštu popieriuje ar naudodama kitą patvariąją laikmeną, jeigu dėl to susitarė investuotojas (klientas) ir valdymo įmonė ar investicinė bendrovė. Išskirtiniais atvejais, kai dėl priežasčių, kurių valdymo įmonė ar investicinė bendrovė negali kontroliuoti, atsakymo neįmanoma pateikti per 15 darbo dienų, ji turi išsiųsti negalutinį atsakymą aiškiai nurodžiusi atsakymo į skundą vėlavimo priežastis ir terminą, iki kurio investuotojas (klientas) gaus galutinį atsakymą. Bet kuriuo atveju galutinio atsakymo pateikimo terminas negali viršyti 35 darbo dienų nuo skundo gavimo dienos. Valdymo įmonė ar investicinė bendrovė investuotojų (klientų) skundus nagrinėja neatlygintinai.“"
    },
    {
      "provision_ref": "art7",
      "section": "7",
      "title": "7 straipsnis. 141 straipsnio pakeitimas",
      "content": "1. Pakeisti 141 straipsnį ir jį išdėstyti taip:\n\n„141 straipsnis. Pranešimas apie pažeidimus valdymo įmonėje, investicinėje bendrovėje, kurios valdymas neperduotas valdymo įmonei, ir depozitoriume\n\nValdymo įmonė, investicinė bendrovė, kurios valdymas neperduotas valdymo įmonei, ir depozitoriumas turi užtikrinti, kad būtų įdiegtos priemonės, leidžiančios jų darbuotojams specialiu, nepriklausomu ir autonomišku kanalu valdymo įmonėje ar investicinėje bendrovėje, kurios valdymas neperduotas valdymo įmonei, ar depozitoriume atsakingam asmeniui pranešti apie padarytą ar galimą šio įstatymo ir kitų kolektyvinio investavimo subjektų veiklą reglamentuojančių teisės aktų pažeidimą. Šioms priemonėms įdiegti valdymo įmonė, investicinė bendrovė, kurios valdymas neperduotas valdymo įmonei, ir depozitoriumas gali pasitelkti trečiuosius asmenis. Šioms priemonėms taikomi Lietuvos Respublikos Lietuvos banko įstatymo 437 straipsnio 2, 3 ir 4 punktuose nustatyti reikalavimai.“\n\n2. Pakeisti 141 straipsnį ir jį išdėstyti taip:\n\n„141 straipsnis. Pranešimas apie pažeidimus valdymo įmonėje, investicinėje bendrovėje, kurios valdymas neperduotas valdymo įmonei, ir depozitoriume\n\nValdymo įmonė, investicinė bendrovė, kurios valdymas neperduotas valdymo įmonei, ir depozitoriumas turi užtikrinti, kad būtų įdiegtos priemonės, leidžiančios jų darbuotojams specialiu, nepriklausomu ir autonomišku kanalu valdymo įmonėje ar investicinėje bendrovėje, kurios valdymas neperduotas valdymo įmonei, ar depozitoriume atsakingam asmeniui pranešti apie padarytą ar galimą šio įstatymo, Reglamento (ES) Nr. 1286/2014 ir kitų kolektyvinio investavimo subjektų veiklą reglamentuojančių teisės aktų pažeidimą. Šioms priemonėms įdiegti valdymo įmonė, investicinė bendrovė, kurios valdymas neperduotas valdymo įmonei, ir depozitoriumas gali pasitelkti trečiuosius asmenis. Šioms priemonėms taikomi Lietuvos Respublikos Lietuvos banko įstatymo 437 straipsnio 2, 3 ir 4 punktuose nustatyti reikalavimai.“"
    },
    {
      "provision_ref": "art8",
      "section": "8",
      "title": "8 straipsnis. 15 straipsnio pakeitimas",
      "content": "Papildyti 15 straipsnį 17 punktu:\n\n„17) kitus reikalavimus, reikalingus šio įstatymo nuostatų tinkamam įgyvendinimui užtikrinti.“"
    },
    {
      "provision_ref": "art9",
      "section": "9",
      "title": "9 straipsnis. 26 straipsnio pakeitimas",
      "content": "Pakeisti 26 straipsnį ir jį išdėstyti taip:\n\n„26 straipsnis. Pagrindinės informacijos investuotojams dokumentas\n\nRengiant ir teikiant pagrindinės informacijos investuotojams dokumentą, turi būti vadovaujamasi Reglamente (ES) Nr. 1286/2014 nustatytais reikalavimais.“"
    },
    {
      "provision_ref": "art10",
      "section": "10",
      "title": "10 straipsnis. 27 straipsnio pripažinimas netekusiu galios",
      "content": "Pripažinti netekusiu galios 27 straipsnį."
    },
    {
      "provision_ref": "art11",
      "section": "11",
      "title": "11 straipsnis. 119 straipsnio pakeitimas",
      "content": "Pakeisti 119 straipsnio 6 dalį ir ją išdėstyti taip:\n\n„6. Jeigu Lietuvos Respublikoje veikianti kitoje valstybėje narėje ar trečiojoje šalyje licencijuota valdymo įmonė pažeidžia teisės aktų reikalavimus, priežiūros institucija nurodo jai pašalinti pažeidimus ir apie tai praneša valdymo įmonės buveinės valstybės narės ar trečiosios šalies priežiūros institucijai. Jeigu kitoje valstybėje narėje ar trečiojoje šalyje licencijuota valdymo įmonė atsisako pateikti priežiūros institucijai šiame straipsnyje nurodytą informaciją ar nenutraukia pažeidimų per nustatytą terminą, priežiūros institucija apie tai praneša valdymo įmonės buveinės valstybės narės ar trečiosios šalies priežiūros institucijai. Jeigu valdymo įmonė, nepaisydama jos buveinės valstybės narės ar trečiosios šalies priežiūros institucijos pritaikytų poveikio priemonių arba dėl to, kad pritaikytos priemonės yra nepakankamos ar konkreti priemonė negali būti pritaikyta, ir toliau atsisako pateikti priežiūros institucijai jos prašomą informaciją ar toliau pažeidžia Lietuvos Respublikos teisės aktų reikalavimus, priežiūros institucija turi teisę, prieš tai pranešusi valdymo įmonės buveinės valstybės narės ar trečiosios šalies priežiūros institucijai, imtis priemonių, būtinų investuotojų interesams apsaugoti ir užkirsti kelią daromiems pažeidimams. Šiam tikslui priežiūros institucija turi tik šio įstatymo 161 straipsnio 2 dalyje ir 164 straipsnyje nustatytas teises, įskaitant teisę užkirsti kelią kolektyvinio investavimo subjekto investicinių vienetų ar akcijų platinimui Lietuvos Respublikoje ir, jeigu reikia, uždrausti valdymo įmonei sudaryti sandorius Lietuvos Respublikoje, taip pat gali taikyti ir kitas šio įstatymo 170 ir 173 straipsniuose nurodytas poveikio priemones.“"
    },
    {
      "provision_ref": "art12",
      "section": "12",
      "title": "12 straipsnis. 160 straipsnio pakeitimas",
      "content": "Pakeisti 160 straipsnį ir jį išdėstyti taip:\n\n„160 straipsnis. Priežiūros institucija\n\n1. Valdymo įmonių, investicinių bendrovių ir depozitoriumų veiklą prižiūri priežiūros institucija.\n\n2. Priežiūros institucija priežiūros funkcijas atlieka vadovaudamasi Lietuvos banko įstatymu, šiuo įstatymu ir kitais teisės aktais, kurių laikymosi priežiūra priskirta priežiūros institucijos kompetencijai.“"
    },
    {
      "provision_ref": "art13",
      "section": "13",
      "title": "13 straipsnis. 161 straipsnio pakeitimas",
      "content": "Pakeisti 161 straipsnį ir jį išdėstyti taip:\n\n„161 straipsnis. Priežiūros institucijos funkcijos ir teisės\n\n1. Priežiūros institucija atlieka šias funkcijas:\n\n1) išduoda valdymo įmonėms, investicinėms bendrovėms licencijas ir panaikina jų galiojimą;\n\n2) išduoda leidimus patvirtinti investicinių fondų taisykles, investicinių bendrovių įstatus ir jų pakeitimus bei kitus šiame įstatyme nustatytus leidimus, taip pat atšaukia arba panaikina jų galiojimą;\n\n3) stebi, analizuoja, tikrina ir kitaip prižiūri valdymo įmonių, investicinių bendrovių ir depozitoriumų veiklą;\n\n4) atlieka kitas šiame ir kituose įstatymuose, kurių laikymosi priežiūra priskirta priežiūros institucijos kompetencijai, nustatytas funkcijas.\n\n2. Be kitų Lietuvos banko įstatyme, šiame įstatyme ir kituose teisės aktuose nustatytų pareigų ir teisių, priežiūros institucija, atlikdama jai pavestas funkcijas, turi teisę:\n\n1) reikalauti, kad valdymo įmonės, jos valdomų kolektyvinio investavimo subjektų ar investicinės bendrovės, kurios valdymas neperduotas valdymo įmonei, auditoriai pateiktų informaciją apie šių subjektų auditą;\n\n2) imtis teisės aktuose nustatytų priemonių, kad investicinės bendrovės, valdymo įmonės ar depozitoriumai nuolat laikytųsi šiame įstatyme ir kituose teisės aktuose, kurių laikymosi priežiūra priskirta priežiūros institucijos kompetencijai, nustatytų reikalavimų;\n\n3) imtis visų reikalingų teisės aktuose nustatytų priemonių dėl Lietuvos Respublikoje licencijuotos valdymo įmonės ir Lietuvos Respublikoje įsteigto kolektyvinio investavimo subjekto, jeigu jie pažeidžia Lietuvos Respublikos teisės aktų reikalavimus.“"
    },
    {
      "provision_ref": "art14",
      "section": "14",
      "title": "14 straipsnis. 162 straipsnio pripažinimas netekusiu galios",
      "content": "Pripažinti netekusiu galios 162 straipsnį."
    },
    {
      "provision_ref": "art15",
      "section": "15",
      "title": "15 straipsnis. 163 straipsnio pakeitimas",
      "content": "Pakeisti 163 straipsnį ir jį išdėstyti taip:\n\n„163 straipsnis. Priežiūros tikslu gautos informacijos apsauga\n\nInformacijai, kurią priežiūros institucija gauna priežiūros tikslu, apsaugoti taikomos Lietuvos banko įstatymo 43 straipsnio nuostatos.“"
    },
    {
      "provision_ref": "art16",
      "section": "16",
      "title": "16 straipsnis. 1631 straipsnio pripažinimas netekusiu galios",
      "content": "Pripažinti netekusiu galios 1631 straipsnį."
    },
    {
      "provision_ref": "art17",
      "section": "17",
      "title": "17 straipsnis. 164 straipsnio pakeitimas",
      "content": "Pakeisti 164 straipsnį ir jį išdėstyti taip:\n\n„164 straipsnis. Priežiūros institucijos teisės nagrinėjant kolektyvinio investavimo subjektų veiklą reglamentuojančių teisės aktų pažeidimus\n\n1. Priežiūros institucija organizuoja ir atlieka patikrinimus, kad nustatytų, ar laikomasi šio įstatymo ir kitų teisės aktų, kurių laikymosi priežiūra priskirta jos kompetencijai.\n\n2. Reikalavimai priežiūros institucijos rengiamiems patikrinimams yra nustatyti Lietuvos banko įstatymo 421 straipsnyje. Atlikdami patikrinimą, priežiūros institucijos tarnautojai turi Lietuvos banko įstatyme ir šiame įstatyme nustatytas teises.\n\n3. Priežiūros institucija, nustačiusi arba turėdama pagrindą įtarti teisės aktų, kurių laikymosi priežiūra priskirta jos kompetencijai, pažeidimus arba valdymo įmonės ar investicinės bendrovės veiklos trūkumus, taip pat jeigu kyla grėsmė valdymo įmonės ar investicinės bendrovės veiklos stabilumui ir patikimumui arba visuomenės, investuotojų ir (arba) dalyvių interesams, Lietuvos banko įstatymo nustatyta tvarka valdymo įmonei ar investicinei bendrovei duoda šiuos privalomus nurodymus:\n\n1) sustabdyti arba nutraukti investicinių vienetų (akcijų) platinimą arba išpirkimą;\n\n2) ne ilgiau kaip 3 mėnesiams uždrausti kolektyvinio investavimo subjekto sąskaita sudaryti sandorius dėl investicinių priemonių įsigijimo;\n\n3) per priežiūros institucijos nustatytą terminą pašalinti teisės aktų pažeidimus ar veiklos trūkumus;\n\n4) atkurti prieš pažeidžiant teisės aktus buvusią padėtį;\n\n5) nutraukti Reglamente (ES) Nr. 1286/2014 nustatytų reikalavimų neatitinkančio pagrindinės informacijos investuotojams dokumento viešą skelbimą bei teikimą investuotojams ir paskelbti naują teisės aktų reikalavimus atitinkantį pagrindinės informacijos investuotojams dokumentą;\n\n6) priežiūros institucijai pateikti papildomą informaciją arba teikti dažniau, negu nustatyta teisės aktuose, informaciją, reikalingą priežiūros funkcijoms atlikti;\n\n7) viešai atskleisti papildomą informaciją;\n\n8) atlikti kitus veiksmus arba neatlikti tam tikrų veiksmų, kad būtų pašalinti teisės aktų pažeidimai ar veiklos trūkumai.\n\n4. Priežiūros institucija, nustačiusi arba turėdama pagrindą įtarti teisės aktų pažeidimus, valdymo įmonės ar investicinės bendrovės veiklos trūkumus, taip pat jeigu kyla grėsmė valdymo įmonės ar investicinės bendrovės veiklos stabilumui ir patikimumui arba visuomenės ir (arba) investuotojų interesams, mutatis mutandis vadovaudamasi Lietuvos banko įstatymo 421straipsnyje nustatyta tvarka, taikoma teismo leidimams, turi teisę prašyti teismo nutartimi laikinai areštuoti asmenų turtą. Priežiūros institucijos prašymus areštuoti turtą nagrinėja Vilniaus apygardos administracinis teismas.\n\n5. Jeigu priežiūros institucija nustato teisės aktų, reglamentuojančių riziką ribojančius reikalavimus, pažeidimus arba jeigu valdymo įmonės veikla kelia grėsmę įmonės veiklos stabilumui ir patikimumui, priežiūros institucija turi teisę valdymo įmonei ar investicinei bendrovei nustatyti individualius veiklos riziką ribojančių normatyvų dydžius ar papildomus reikalavimus dėl veiklos rizikos ribojimo.\n\n6. Valdymo įmonės arba investicinės bendrovės privalo vykdyti šio straipsnio 3 ir 5 dalyse nustatytus privalomus nurodymus priežiūros institucijos nustatytais terminais ir nedelsdamos, ne vėliau kaip kitą darbo dieną po nurodymo įvykdymo, apie tai raštu pranešti priežiūros institucijai.“"
    },
    {
      "provision_ref": "art18",
      "section": "18",
      "title": "18 straipsnis. 166 straipsnio pakeitimas",
      "content": "Pakeisti 166 straipsnį ir jį išdėstyti taip:\n\n„166 straipsnis. Bendradarbiavimas vykdant priežiūrą ir atliekant patikrinimus\n\n1. Priežiūros institucija, atlikdama priežiūros funkcijas ir patikrinimus, bendradarbiauja su kitų valstybių narių ar trečiųjų šalių priežiūros institucijomis. Šiuo tikslu priežiūros institucija turi teisę kreiptis į kitų valstybių narių ar trečiųjų šalių priežiūros institucijas su prašymu suteikti informaciją ar kitokio pobūdžio pagalbą.\n\n2. Priežiūros institucija, gavusi kitos valstybės narės ar trečiosios šalies priežiūros institucijos prašymą suteikti pagalbą atliekant patikrinimą, turi teisę:\n\n1) pati atlikti patikrinimą;\n\n2) leisti prašymą pateikusiai kitos valstybės narės ar trečiosios šalies priežiūros institucijai pačiai atlikti patikrinimą;\n\n3) pavesti auditoriams ar ekspertams atlikti patikrinimą.\n\n3. Jeigu kitoje valstybėje narėje ar trečiojoje šalyje patikrinimą atlieka tos valstybės narės ar trečiosios šalies priežiūros institucija, priežiūros institucija turi teisę prašyti, kad jos pareigūnai dalyvautų tos valstybės narės ar trečiosios šalies priežiūros institucijos pareigūnams atliekant patikrinimą. Tokiu atveju visą patikrinimą kontroliuoja kitos valstybės narės ar trečiosios šalies priežiūros institucija.\n\n4. Jeigu Lietuvos Respublikoje patikrinimą atlieka priežiūros institucija, kitos valstybės narės ar trečiosios šalies priežiūros institucija turi teisę prašyti, kad jos pareigūnai dalyvautų priežiūros institucijos pareigūnams atliekant patikrinimą. Tokiu atveju visą patikrinimą kontroliuoja priežiūros institucija.\n\n5. Jeigu Lietuvos Respublikoje patikrinimą atlieka kitos valstybės narės ar trečiosios šalies priežiūros institucija, priežiūros institucijos pareigūnai turi teisę dalyvauti atitinkamos kitos valstybės narės ar trečiosios šalies priežiūros institucijos pareigūnams atliekant patikrinimą.\n\n6. Šio straipsnio nuostatos įgyvendinamos laikantis Reglamento (ES) Nr. 584/2010 nustatytų taisyklių.“"
    },
    {
      "provision_ref": "art19",
      "section": "19",
      "title": "19 straipsnis. 168 straipsnio pakeitimas",
      "content": "Pakeisti 168 straipsnio 1 dalį ir ją išdėstyti taip:\n\n„1. Priežiūros institucija turi teisę atsisakyti keistis informacija su kitų valstybių narių ar trečiųjų šalių priežiūros institucijomis, kaip tai nurodyta šio įstatymo 167 straipsnio 1 dalyje, arba bendradarbiauti ar teikti pagalbą atliekant patikrinimą, kaip tai nurodyta šio įstatymo 166 straipsnio 1 ir 2 dalyse, tik tuo atveju, jeigu:\n\n1) toks patikrinimas ar informacijos perdavimas galėtų neigiamai paveikti Lietuvos Respublikos suverenitetą, saugumą ar viešąją tvarką;\n\n2) dėl tų pačių veiksmų ir tų pačių asmenų jau yra pradėtas teismo ar ikiteisminis procesas Lietuvos Respublikoje;\n\n3) dėl tų pačių veiksmų ir tų pačių asmenų jau yra priimtas galutinis teismo sprendimas Lietuvos Respublikoje;\n\n4) įvykdžius prašymą, galėtų būti pakenkta jos pačios atliekamam patikrinimui, jo vykdymo užtikrinimo veiklai arba ikiteisminiam tyrimui.“"
    },
    {
      "provision_ref": "art20",
      "section": "20",
      "title": "20 straipsnis. 169 straipsnio pakeitimas",
      "content": "Pakeisti 169 straipsnį ir jį išdėstyti taip:\n\n„169 straipsnis. Europos vertybinių popierių ir rinkų institucijos informavimas\n\nPriežiūros institucija gali pranešti Europos vertybinių popierių ir rinkų institucijai apie šiuos kitos valstybės narės priežiūros institucijos atmestus arba per pagrįstą terminą neįvykdytus prašymus:\n\n1) keistis informacija;\n\n2) atlikti patikrinimą;\n\n3) leisti priežiūros institucijos pareigūnams dalyvauti kitos valstybės narės priežiūros institucijos pareigūnams atliekant patikrinimą.“"
    },
    {
      "provision_ref": "art21",
      "section": "21",
      "title": "21 straipsnis. 170 straipsnio pakeitimas",
      "content": "Pakeisti 170 straipsnį ir jį išdėstyti taip:\n\n„170 straipsnis. Poveikio priemonės\n\n1. Priežiūros institucija taiko šias poveikio priemones:\n\n1) viešai paskelbia šio įstatymo ir kitų teisės aktų, kurių laikymosi priežiūra priskirta priežiūros institucijos kompetencijai, pažeidimą ir jį padariusį asmenį;\n\n2) valdymo įmonę, investicinę bendrovę, depozitoriumą ir jų vadovus, likvidatorius ir kitus asmenis, atsakingus už šiame įstatyme ir kituose kolektyvinio investavimo subjektų veiklą reglamentuojančiuose teisės aktuose nustatytų reikalavimų laikymąsi, įspėja dėl pažeidimo, nurodo per priežiūros institucijos nustatytą terminą nutraukti pažeidimą;\n\n3) valdymo įmonei, investicinei bendrovei, depozitoriumui ir jų vadovams, likvidatoriui ir kitiems asmenims, atsakingiems už šiame įstatyme ir kituose kolektyvinio investavimo subjektų veiklą reglamentuojančiuose teisės aktuose nustatytų reikalavimų laikymąsi, skiria šiame įstatyme nustatytas pinigines baudas;\n\n4) laikinai, kol yra pagrindas, sustabdo (apriboja) valdymo įmonės akcininko balsavimo teisę;\n\n5) laikinai uždraudžia valdymo įmonės arba investicinės bendrovės valdymo organo nariui ar bet kuriam fiziniam asmeniui, kuris laikomas atsakingu, vykdyti kolektyvinio investavimo subjekto valdymą tose ar kitose valdymo įmonėse arba investicinėse bendrovėse. Valdymo įmonės arba investicinės bendrovės valdymo organo nariui ar bet kuriam fiziniam asmeniui, kuris laikomas atsakingu, pateikus dokumentus, kuriais įrodoma, kad nebėra aplinkybių, dėl kurių jam buvo laikinai uždrausta vykdyti kolektyvinio investavimo subjekto valdymą tose ar kitose valdymo įmonėse arba investicinėse bendrovėse (arba priežiūros institucijai atlikus patikrinimą ir tai nustačius), priežiūros institucijos sprendimu laikinas draudimas nedelsiant, ne vėliau kaip per 5 darbo dienas nuo tos dienos, kurią priežiūros institucija nustato, kad pagrindas išnyko, panaikinamas;\n\n6) kai šiurkštūs pažeidimai padaryti pakartotinai per vienus metus nuo poveikio priemonės taikymo, uždraudžia valdymo įmonės arba investicinės bendrovės valdymo organo nariui ar bet kuriam fiziniam asmeniui, kuris laikomas atsakingu, vykdyti kolektyvinio investavimo subjekto valdymą tose ar kitose valdymo įmonėse arba investicinėse bendrovėse;\n\n7) paskiria laikinąjį atstovą valdymo įmonės ar investicinės bendrovės veiklos priežiūrai;\n\n8) įpareigoja valdymo įmonę ar investicinę bendrovę pakeisti vadovą ir (arba) sprendimus dėl investicijų valdymo priimantį asmenį;\n\n9) sustabdo valdymo įmonės licencijos galiojimą visiškai arba iš dalies, apribodama teisę teikti vieną ar kelias paslaugas. Valdymo įmonei pateikus dokumentus, kuriais įrodoma, kad nebėra aplinkybių, dėl kurių buvo sustabdytas licencijos galiojimas (arba priežiūros institucijai atlikus patikrinimą ir tai nustačius), priežiūros institucijos sprendimu licencijos galiojimas nedelsiant, ne vėliau kaip per 5 darbo dienas nuo tos dienos, kurią priežiūros institucija nustato, kad pagrindas išnyko, atnaujinamas;\n\n10) panaikina valdymo įmonės ir investicinės bendrovės licencijos galiojimą visiškai arba iš dalies, atimdama teisę teikti vieną ar kelias paslaugas.\n\n2. Taikant šio straipsnio 1 dalies 6 punktą, šiurkščiu pažeidimu laikomi valdymo įmonės arba investicinės bendrovės valdymo organo nario ar bet kurio fizinio asmens, kuris laikomas atsakingu, veiksmai, kuriais pažeidžiamos šio įstatymo ir kolektyvinio investavimo subjektų veiklą reglamentuojančių teisės aktų nuostatos ir dėl kurių už pažeidimą atsakingas asmuo savo ar kitų asmenų naudai išvengė didelės turtinės žalos arba gavo didelės turtinės naudos, arba padarė didelės turtinės žalos tretiesiems asmenims, arba dėl kurių kilo grėsmė finansų rinkos stabilumui ir patikimumui.\n\n3. Šio straipsnio 2 dalyje nurodyta turtinė žala, turtinė nauda yra didelė, kai jos vertė viršija 250 bazinių bausmių ir nuobaudų dydžių sumą.\n\n4. Priežiūros institucija Europos vertybinių popierių ir rinkų institucijos nustatyta tvarka kiekvienais metais pateikia Europos vertybinių popierių ir rinkų institucijai apibendrintą informaciją apie visas pagal šio straipsnio 1 dalį taikytas poveikio priemones.“"
    },
    {
      "provision_ref": "art22",
      "section": "22",
      "title": "22 straipsnis. 171 straipsnio pakeitimas",
      "content": "Pakeisti 171 straipsnį ir jį išdėstyti taip:\n\n„171 straipsnis. Poveikio priemonių taikymo pagrindai ir tvarka\n\n1. Šiame įstatyme nustatytos poveikio priemonės taikomos, kai yra bent vienas iš šių pagrindų:\n\n1) kolektyvinio investavimo subjekto ar valdymo įmonės veikla vykdoma negavus priežiūros institucijos leidimo;\n\n2) šiame įstatyme nustatyti licencija ar leidimas gauti pateikus priežiūros institucijai klaidingą informaciją ar pasinaudojus kitomis neteisėtomis priemonėmis;\n\n3) valdymo įmonė ar investicinė bendrovė nebeatitinka reikalavimų, kuriais remiantis licencija buvo išduota;\n\n4) nustatytais terminais nepateikiama šiame įstatyme ar kituose teisės aktuose, reglamentuojančiuose informacijos teikimą priežiūros institucijai, nustatyta ar priežiūros institucijos pareikalauta informacija arba pateikiama neišsami, neteisinga arba netiksli informacija, įskaitant informaciją pagal šio įstatymo 10 straipsnio 1 ir 3 dalių nuostatas, susijusias su valdymo įmonės akcijų paketo įsigijimu, padidinimu, perleidimu arba sumažinimu;\n\n5) nustatyta tvarka nevykdomi arba netinkamai vykdomi priežiūros institucijos pagal šio įstatymo 164 straipsnį duoti privalomi nurodymai;\n\n6) valdymo įmonė ar investicinė bendrovė, kurios valdymas neperduotas valdymo įmonei, nesilaiko procedūrų ir tvarkos, struktūros ir organizacinių reikalavimų ir reikalavimų, susijusių su jų funkcijų perdavimu trečiosioms šalims;\n\n7) valdymo įmonė ar investicinė bendrovė pažeidžia Reglamente (EB) Nr. 1060/2009 nustatytus reikalavimus;\n\n8) valdymo įmonė ar investicinė bendrovė pažeidžia Reglamente (ES) Nr. 1286/2014 nustatytus reikalavimus;\n\n9) valdymo įmonė ar investicinė bendrovė nesilaiko Lietuvos Respublikos pinigų plovimo ir teroristų finansavimo prevencijos įstatymo reikalavimų;\n\n10) valdymo įmonės ar investicinės bendrovės vadovais išrenkami arba vadovų pareigas eina vienas ar keli asmenys, neatitinkantys finansinių priemonių rinkų veiklą reglamentuojančiuose įstatymuose nustatytų nepriekaištingos reputacijos ir priežiūros institucijos nustatytų kvalifikacijos ir patirties reikalavimų;\n\n11) trukdoma priežiūros institucijai arba jos įgaliotiems asmenims atlikti patikrinimus;\n\n12) depozitoriumas neatlieka arba netinkamai atlieka savo funkcijas pagal šio įstatymo 31, 32, 321 straipsnių nuostatas;\n\n13) valdymo įmonė ar investicinė bendrovė, kurios valdymas neperduotas valdymo įmonei, nesilaiko pareigų, susijusių su kolektyvinio investavimo subjekto investavimo taisyklėmis;\n\n14) valdymo įmonė ar investicinė bendrovė, kurios valdymas neperduotas valdymo įmonei, netaiko rizikos valdymo proceso ar proceso, leidžiančio tiksliai ir nepriklausomai nustatyti ne biržos išvestinių finansinių priemonių vertę;\n\n15) valdymo įmonė ar investicinė bendrovė, kurios valdymas neperduotas valdymo įmonei, nesilaiko pareigų, susijusių su investuotojams teiktina informacija;\n\n16) valdymo įmonė ar investicinė bendrovė, kurios valdymas neperduotas valdymo įmonei, kitoje negu kolektyvinio investavimo subjekto buveinės valstybė narė valstybėje narėje platinanti valdomo kolektyvinio investavimo subjekto investicinius vienetus, nesilaiko pranešimo reikalavimo, nustatyto šio įstatymo 115 straipsnio 1 dalyje;\n\n17) valdymo įmonė ar investicinė bendrovė nesugeba įvykdyti įsipareigojimų arba yra duomenų, kad nesugebės to padaryti ateityje;\n\n18) padaryti kiti šio įstatymo ir kolektyvinio investavimo subjektų veiklą reglamentuojančių teisės aktų pažeidimai.\n\n2. Poveikio priemonių taikymo tvarką nustato Lietuvos banko įstatymas.\n\n3. Kai priežiūros institucija priima sprendimą dėl šio įstatymo 170 straipsnio 1 dalies 5 ar 6 punkte numatytos poveikio priemonės taikymo, priežiūros institucijos įgaliotas tarnautojas pateikia Vilniaus apygardos administraciniam teismui prašymą dėl šio sprendimo sankcionavimo. Šiame prašyme turi būti nurodyti šio įstatymo 170 straipsnio 1 dalies 5 ir 6 punktuose nurodytų fizinių asmenų duomenys ir įtariamų pažeidimų pobūdis. Prie prašymo turi būti pridėti įrodymai, patvirtinantys įtariamus pažeidimus. Prašymas dėl priežiūros institucijos sprendimo sankcionavimo Vilniaus apygardos administraciniame teisme nagrinėjamas rašytinio proceso tvarka, išnagrinėjus priimama motyvuota nutartis patenkinti prašymą arba jį atmesti. Prašymas dėl priežiūros institucijos sprendimo sankcionavimo turi būti išnagrinėtas ir nutartis priimta ne vėliau kaip per 20 darbo dienų nuo prašymo pateikimo momento. Jeigu priežiūros institucija nesutinka su Vilniaus apygardos administracinio teismo nutartimi atmesti prašymą, ji turi teisę per 5 darbo dienas apskųsti nutartį Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl Vilniaus apygardos administracinio teismo nutarties ne vėliau kaip per 5 darbo dienas. Priežiūros institucijos atstovai turi teisę dalyvauti nagrinėjant skundą. Teismai, nagrinėdami prašymus ir skundus dėl priežiūros institucijos sprendimo sankcionavimo, privalo užtikrinti pateiktos informacijos slaptumą.\n\n4. Apie tai, kad valdymo įmonei ar investicinei bendrovei taikomos poveikio priemonės, ne vėliau kaip per 5 darbo dienas nuo poveikio priemonės paskyrimo pranešama valstybių narių ar trečiųjų šalių, kuriose valdymo įmonė ar investicinė kintamojo kapitalo bendrovė platina investicinius vienetus arba akcijas, priežiūros institucijoms. Priežiūros institucija, paskelbusi apie taikomą poveikio priemonę, tuo pačiu metu apie tai praneša Europos vertybinių popierių ir rinkų institucijai.“"
    },
    {
      "provision_ref": "art23",
      "section": "23",
      "title": "23 straipsnis. 172 straipsnio pakeitimas",
      "content": "Pakeisti 172 straipsnį ir jį išdėstyti taip:\n\n„172 straipsnis. Laikinasis atstovas veiklos priežiūrai\n\n1. Neatidėliotinais atvejais, kai yra duomenų apie grėsmę saugiai ir patikimai valdymo įmonės ar investicinės bendrovės veiklai, siekdama išvengti investuotojų turto nuvertėjimo ar kitokio netekimo, priežiūros institucija turi teisę paskirti laikinąjį atstovą valdymo įmonės ar investicinės bendrovės veiklai prižiūrėti (toliau – atstovas veiklos priežiūrai).\n\n2. Atstovu veiklos priežiūrai gali būti paskirtas juridinis ar fizinis asmuo. Atstovu veiklos priežiūrai skiriamam fiziniam asmeniui ar juridinio asmens vadovui mutatis mutandis taikomi šio įstatymo 9 straipsnio 4 dalyje nustatyti nepriekaištingos reputacijos, kvalifikacijos ir darbo patirties reikalavimai. Jei atstovu veiklos priežiūrai skiriamas fizinis asmuo, gali būti paskirtas atstovo veiklos priežiūrai padėjėjas. Atlyginimus atstovui veiklos priežiūrai ir jo padėjėjui, atsižvelgdama į jų veiklos mastą, kvalifikaciją, veiklos terminus, nustato priežiūros institucija. Atlyginimai išmokami iš valdymo įmonės ar investicinės bendrovės lėšų. Atstovu veiklos priežiūrai ir jo padėjėju negali būti paskirtas priežiūros institucijos darbuotojas.\n\n3. Valdymo įmonės ar investicinės bendrovės vadovai turi gauti atstovo veiklos priežiūrai sutikimą dėl kiekvieno su valdymo įmonės ar investicinės bendrovės veikla susijusio sprendimo. Visi valdymo įmonės ar investicinės bendrovės sprendimai, priimti po sprendimo paskirti atstovą veiklos priežiūrai įsigaliojimo dienos be atstovo veiklos priežiūrai sutikimo, yra negaliojantys.\n\n4. Atstovas veiklos priežiūrai nesutinka su valdymo įmonės ar investicinės bendrovės vadovų sprendimais, jei jie, jo nuomone, prieštarauja saugią ir patikimą valdymo įmonės ar investicinės bendrovės veiklą reglamentuojantiems teisės aktams ar dėl kitų priežasčių kelia grėsmę valdymo įmonės ar investicinės bendrovės veiklos stabilumui ir patikimumui. Atstovui veiklos priežiūrai, atliekančiam savo funkcijas, mutatis mutandis taikomos Lietuvos banko įstatymo 421 straipsnio 5 dalies 1, 3, 11 ir 12 punktų nuostatos. Atstovas veiklos priežiūrai privalo teikti priežiūros institucijai jos nustatytą informaciją.\n\n5. Apie priimtą sprendimą paskirti atstovą veiklos priežiūrai ar jį atšaukti ne vėliau kaip kitą darbo dieną po sprendimo priėmimo dienos pranešama valdymo įmonei ar investicinei bendrovei ir Juridinių asmenų registrui, taip pat paskelbiama priežiūros institucijos interneto svetainėje.\n\n6. Atstovas veiklos priežiūrai atšaukiamas, kai:\n\n1) nustatoma, kad valdymo įmonė ar investicinė bendrovė gali stabiliai ir patikimai veikti;\n\n2) valdymo įmonei ar investicinei bendrovei iškeliama bankroto byla;\n\n3) panaikinamas valdymo įmonės, investicinės kintamojo kapitalo bendrovės ar uždarojo tipo investicinės bendrovės licencijos galiojimas.“"
    },
    {
      "provision_ref": "art24",
      "section": "24",
      "title": "24 straipsnis. 173 straipsnio pakeitimas",
      "content": "Pakeisti 173 straipsnį ir jį išdėstyti taip:\n\n„173 straipsnis. Baudos\n\n1. Priežiūros institucija skiria baudas:\n\n1) juridiniams asmenims - iki 5 000 000 eurų arba 10 procentų bendrųjų metinių pajamų, atsižvelgdama į tai, kuri suma didesnė;\n\n2) juridinio asmens vadovams ir kitiems fiziniams asmenims - iki 5 000 000 eurų.\n\n2. Už Reglamento (ES) Nr. 1286/2014 pažeidimus priežiūros institucija skiria baudas, kurių maksimalus dydis yra toks, kaip nurodyta Reglamento (ES) Nr. 1286/2014 24 straipsnyje.\n\n3. Juridinio asmens bendrosios metinės pajamos, pagal kurias nustatomas skiriamos baudos dydis, nustatomos pagal paskutinių sudarytų (pasirašytų) metinių finansinių ataskaitų duomenis. Jeigu juridinis asmuo priklauso patronuojančiajai įmonei, kaip ji apibrėžta Įmonių, priklausančių finansų konglomeratui, papildomos priežiūros įstatymo 2 straipsnio 22 dalyje, bendrosios metinės pajamos, pagal kurias nustatomas skiriamos baudos dydis, yra pajamos, nurodytos pagrindinės patronuojančiosios įmonės paskutinėse sudarytose (pasirašytose) metinėse konsoliduotosiose finansinėse ataskaitose.\n\n4. Jeigu dėl šio įstatymo 171 straipsnio 1 dalyje išvardytų pažeidimų padarymo buvo neteisėtai gauta pajamų, kitokios turtinės naudos, išvengta nuostolių ar padaryta žalos ir tokių pajamų, kitokios turtinės naudos, išvengtų nuostolių ar padarytos žalos dydis, jeigu jį įmanoma nustatyti, viršijo šio straipsnio 1 arba 5 dalyje nurodytų baudų dydžius, priežiūros institucija turi teisę skirti baudą iki dvigubo neteisėtai gautų pajamų, kitokios turtinės naudos, išvengtų nuostolių ar padarytos žalos dydžio.\n\n5. Kai juridinio asmens bendrosios metinės pajamos yra mažesnės negu vienas milijonas eurų, priežiūros institucija vietoj šio straipsnio 1 dalies 1 punkte nurodytos baudos juridiniam asmeniui skiria iki 100 000 eurų baudą.\n\n6. Šio įstatymo 171 straipsnio 1 dalies 5 punkte nurodytais atvejais priežiūros institucija už kiekvieną privalomo nurodymo nevykdymo ar netinkamo vykdymo dieną skiria baudą iki vieno procento bendrųjų metinių pajamų, o tais atvejais, kai sunku ar neįmanoma nustatyti bendrųjų metinių pajamų, – iki 1 500 eurų.\n\n7. Baudos apskaičiuojamos vadovaujantis Lietuvos banko įstatymo 433 straipsnyje nustatyta tvarka.“"
    },
    {
      "provision_ref": "art25",
      "section": "25",
      "title": "25 straipsnis. 174 straipsnio pripažinimas netekusiu galios",
      "content": "Pripažinti netekusiu galios 174 straipsnį."
    },
    {
      "provision_ref": "art26",
      "section": "26",
      "title": "26 straipsnis. Įstatymo priedo pakeitimas",
      "content": "Papildyti Įstatymo priedą 8 punktu:\n\n„8. 2014 m. lapkričio 26 d. Europos Parlamento ir Tarybos reglamentas (ES) Nr. 1286/2014 dėl mažmeninių investicinių produktų paketų ir draudimo principu pagrįstų investicinių produktų (MIPP ir DIP) pagrindinės informacijos dokumentų (OL 2014 L 352, p. 1).“"
    },
    {
      "provision_ref": "art27",
      "section": "27",
      "title": "27 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 3 dalį, šio įstatymo 7 straipsnio 2 dalį, 9 ir 10 straipsnius, šio įstatymo 17 straipsnyje išdėstyto Lietuvos Respublikos kolektyvinio investavimo subjektų įstatymo 164 straipsnio 3 dalies 5 punktą, šio įstatymo 22 straipsnyje išdėstyto Lietuvos Respublikos kolektyvinio investavimo subjektų įstatymo 171 straipsnio 1 dalies 8 punktą ir šio įstatymo 26 straipsnį, įsigalioja 2018 m. birželio 15 d.\n\n2. Šio įstatymo 7 straipsnio 2 dalis, 9 ir 10 straipsniai, šio įstatymo 17 straipsnyje išdėstyto Lietuvos Respublikos kolektyvinio investavimo subjektų įstatymo 164 straipsnio 3 dalies 5 punktas, šio įstatymo 22 straipsnyje išdėstyto Lietuvos Respublikos kolektyvinio investavimo subjektų įstatymo 171 straipsnio 1 dalies 8 punktas ir šio įstatymo 26 straipsnis įsigalioja 2020 m. sausio 1 d.\n\n3. Priežiūros institucija iki šio straipsnio 1 ir 2 dalyse nurodytų šio įstatymo nuostatų įsigaliojimo dienos priima šio įstatymo įgyvendinamuosius teisės aktus.\n\n4. Iki šio įstatymo įsigaliojimo dienos Lietuvos banko gauti, bet neišnagrinėti prašymai išduoti licenciją, leidimą, sutikimą arba atlikti kitus veiksmus baigiami nagrinėti ir sprendimai priimami prašymo pateikimo metu galiojusių teisės aktų nustatyta tvarka.\n\n5. Valdymo įmonės ar investicinės bendrovės, kurios valdymas neperduotas valdymo įmonei, administracijos vadovas, valdybos nariai ir stebėtojų tarybos nariai, paskirti iki šio įstatymo įsigaliojimo dienos, atitinkantys Lietuvos Respublikos kolektyvinio investavimo subjektų įstatymo, galiojusio iki šio įstatymo įsigaliojimo dienos, 2 straipsnio 31 dalyje ir 9 straipsnyje nurodytus reputacijos, kvalifikacijos ir darbo patirties reikalavimus, įsigaliojus šiam įstatymui laikomi atitinkančiais šio įstatymo 4 straipsnyje išdėstytame Lietuvos Respublikos kolektyvinio investavimo subjektų įstatymo 9 straipsnyje nurodytus reikalavimus, jeigu įsigaliojus šiam įstatymui neatsiranda aplinkybių, nustatytų šiame įstatyme ir Lietuvos Respublikos finansinių priemonių rinkų įstatymo 9 straipsnio 6 ir 7 dalyse.\n\n6. Šio įstatymo 6 straipsnyje išdėstyto Lietuvos Respublikos kolektyvinio investavimo subjektų įstatymo 112 straipsnio nuostatos taikomos tik po šio įstatymo įsigaliojimo gautų investuotojų (klientų) skundų nagrinėjimui.\n\n7. Iki šio įstatymo įsigaliojimo dienos pradėtos, bet nebaigtos poveikio priemonių taikymo procedūros vykdomos pagal iki šio įstatymo įsigaliojimo dienos galiojusias Lietuvos Respublikos kolektyvinio investavimo subjektų įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
