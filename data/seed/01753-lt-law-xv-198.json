{
  "id": "lt-law-xv-198",
  "type": "statute",
  "title": "Lietuvos Respublikos atsinaujinančių išteklių energetikos įstatymo Nr. XI-1375 3, 22 ir 22-1 straipsnių pakeitimo įstatymas",
  "short_name": "XV-198",
  "status": "in_force",
  "issued_date": "2025-05-15",
  "in_force_date": "2025-06-01",
  "url": "https://e-tar.lt/portal/lt/legalAct/444ee14036eb11f08fdabd4950271e2c",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Šio straipsnio 2 dalies 3 punkte nurodyta skatinimo priemonė asmenims, išskyrus atsinaujinančių išteklių energijos bendrijas, taikoma, kai jie šio įstatymo ir jo įgyvendinamųjų teisės aktų nustatyta tvarka įgyja ir turi teisę į šio straipsnio 2 dalies 1 punkte nurodytą skatinimo priemonę. Šio straipsnio 2 dalies 3 punkte nurodyta skatinimo priemonė atsinaujinančių išteklių energijos bendrijoms taikoma Elektros energetikos įstatymo 31 straipsnio 3 dalyje ir 39 straipsnio 3 dalyje nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 22 straipsnio pakeitimas",
      "content": "1. Pakeisti 22 straipsnio 4 dalį ir ją išdėstyti taip:\n\n„4. Jūrinės teritorijos dalis (dalys) atsinaujinančius energijos išteklius naudojančių elektrinių plėtrai ir eksploatacijai naudojama (naudojamos) tik turint Valstybinės energetikos reguliavimo tarybos išduotą leidimą plėtrai ir eksploatacijai. Leidimas plėtrai ir eksploatacijai išduodamas 41 metams. Leidime plėtrai ir eksploatacijai nurodoma atsinaujinančius energijos išteklius naudojančių elektrinių leistina generuoti galia ir įrengtoji galia, numatytos Vyriausybės nutarime dėl elektrinių plėtros jūrinėje teritorijoje. Šio leidimo galiojimo terminą pratęsia Valstybinė energetikos reguliavimo taryba neribotą kartų skaičių valstybės, kitų asmenų veiksmų ar neveikimo arba nenugalimos jėgos aplinkybių, kitų aplinkybių, kai nėra leidimo turėtojo kaltės ir kurių leidimo turėtojas negalėjo kontroliuoti, protingai numatyti ir negalėjo užkirsti kelio šioms aplinkybėms ar jų pasekmėms atsirasti, buvimo laikotarpiui, jeigu leidimo plėtrai ir eksploatacijai turėtojas, kreipdamasis dėl leidimo galiojimo termino pratęsimo, pateikia įrodymus, kad šio straipsnio 29 dalies 1 ir 3 punktuose, kai konkursas organizuotas vadovaujantis šiuo straipsniu, ar šio įstatymo 221 straipsnio 9 dalies 1 ir 2 punktuose, kai konkursas organizuotas vadovaujantis šio įstatymo 221 straipsniu, numatytas sąlygas įvykdyti buvo vėluojama ar leidimo pratęsimo atveju suplanuotus darbus atlikti vėluojama dėl valstybės, kitų asmenų veiksmų ar neveikimo arba nenugalimos jėgos aplinkybių, kitų aplinkybių, kai nėra leidimo turėtojo kaltės ir kurių leidimo turėtojas negalėjo kontroliuoti, protingai numatyti ir negalėjo užkirsti kelio šioms aplinkybėms ar jų pasekmėms atsirasti.“\n\n2. Pakeisti 22 straipsnio 9 dalį ir ją išdėstyti taip:\n\n„9. Konkursas naudoti jūrinę teritoriją Vyriausybės nutarime dėl elektrinių plėtros jūrinėje teritorijoje nustatytose dalyse, plėtojant ne didesnės, negu šiame nutarime nustatytos, leistinos generuoti galios elektrines, sandorio kainai, kuri turi būti didesnė už žemiausią ribą ir mažesnė už Valstybinės energetikos reguliavimo tarybos patvirtintą didžiausią galimą sandorio kainą arba jai lygi, ir metiniam elektros energijos gamybos kiekiui, kuriam konkurso dalyvis pageidauja laimėti sandorio kainą, (toliau – skatinamas kiekis) organizuojamas vadovaujantis Konkursų organizavimo ir leidimų išdavimo tvarkos apraše nustatyta tvarka. Šio straipsnio 1 dalyje numatytų tyrimų ir kitų veiksmų rezultatai bei šių tyrimų ir kitų veiksmų atlikimo išlaidos viešai paskelbiami per 5 kalendorines dienas nuo jų gavimo dienos, tačiau ne vėliau, negu skelbiama informacija apie planuojamą organizuoti konkursą. Konkurso dalyvių registracija trunka 90 kalendorinių dienų nuo informacijos apie planuojamą organizuoti konkursą paskelbimo dienos. Valstybinė energetikos reguliavimo taryba konkurso laimėtoją nustato per 60 kalendorinių dienų nuo konkurso dalyvių registracijos pabaigos. Šis terminas gali būti pratęstas 30 kalendorinių dienų motyvuotu konkurso komiteto, sudaryto Konkursų organizavimo ir leidimų išdavimo tvarkos apraše nustatyta tvarka, prašymu. Į konkurso laimėtojo nustatymo terminus neįskaičiuojama šio straipsnio 19 dalyje numatytos patikros dėl atitikties nacionalinio saugumo interesams trukmė. Informacijos apie planuojamą organizuoti konkursą paskelbimo diena nurodoma Vyriausybės nutarime dėl elektrinių plėtros jūrinėje teritorijoje. Neįvykus konkursui šio straipsnio 10 dalyje numatytais atvejais, Vyriausybė nustato naują konkurso paskelbimo datą.“\n\n3. Pakeisti 22 straipsnio 10 dalies 1 punktą ir jį išdėstyti taip:\n\n„1) dalyvauti konkurse užsiregistruoja mažiau negu du dalyviai;“.\n\n4. Pakeisti 22 straipsnio 10 dalies 2 punktą ir jį išdėstyti taip:\n\n„2) į konkurso dalyvių sąrašą įrašyti mažiau negu du konkurso dalyviai;“.\n\n5. Pakeisti 22 straipsnio 151 dalį ir ją išdėstyti taip:\n\n„151. Valstybinė energetikos reguliavimo taryba nuo konkurso laimėtojo patvirtinimo dienos iki kol konkurso laimėtojui bus išduotas leidimas gaminti elektros energiją, bet ne ilgiau kaip 8 metus, kiekvienais kalendoriniais metais iki sausio 31 dienos perskaičiuoja sandorio kainą, indeksuodama įvykusį sandorio kainos ir praėjusių metų prekybos elektros energijos biržoje Lietuvos zonoje vidutinės metinės elektros energijos kainos skirtumo pokytį dėl metinės infliacijos, kurios rodiklis, išreikštas procentais, skelbiamas Valstybinės duomenų agentūros. Atliekant sandorio kainos perskaičiavimą, taikomas ne didesnis negu 2 procentų metinės infliacijos rodiklio dydis. Apskaičiuojant sandorio kainos ir praėjusių metų prekybos elektros energijos biržoje Lietuvos zonoje vidutinės metinės elektros energijos kainos skirtumą, pirmaisiais metais vertinama konkurso laimėtojo laimėta sandorio kaina, kitais metais vertinama praėjusiais metais perskaičiuota sandorio kaina. Jeigu praėjusių metų prekybos elektros energijos biržoje Lietuvos zonoje vidutinė metinė elektros energijos kaina yra didesnė už sandorio kainą arba jai lygi, sandorio kaina neperskaičiuojama. Perskaičiuota sandorio kaina taikoma einamaisiais kalendoriniais metais, apskaičiuojant konkurso laimėtojui, kuriam išduotas leidimas gaminti elektros energiją, mokėtiną viešuosius interesus atitinkančių paslaugų lėšų sumą už praėjusius metus ar iš gamintojo surinktiną lėšų sumą. Viešuosius interesus atitinkančių paslaugų lėšų poreikis Vyriausybės nustatyta tvarka mažinamas konkurso laimėtojo sumokėta pelno mokesčio suma už praėjusiais kalendoriniais metais parduotą elektros energiją, kuriai taikoma šio įstatymo 3 straipsnio 2 dalies 2 punkte nurodyta skatinimo priemonė.“\n\n6. Pakeisti 22 straipsnio 171 dalį ir ją išdėstyti taip:\n\n„171. Viešuosius interesus atitinkančių paslaugų administratorius, atsižvelgdamas į Valstybinės energetikos reguliavimo tarybos vadovaujantis šio straipsnio 151 dalimi perskaičiuotą sandorio kainą, apskaičiuoja gamintojui mokėtiną viešuosius interesus atitinkančių paslaugų lėšų sumą, kai tenkinama šio straipsnio 16 dalies 1 punkte nurodyta sąlyga, ar iš gamintojo surinktiną lėšų sumą, kai tenkinama šio straipsnio 16 dalies 2 punkte nurodyta sąlyga.“\n\n7. Papildyti 22 straipsnį 172 dalimi:\n\n„172. Per 6 mėnesius nuo šio straipsnio 16 dalyje nurodyto skatinimo laikotarpio pabaigos Valstybinė energetikos reguliavimo taryba įvertina konkurso laimėtojui išmokėtą viešuosius interesus atitinkančių paslaugų lėšų sumą ir savo nustatyta tvarka apskaičiuoja konkurso laimėtojo jūrinėje teritorijoje pastatytų atsinaujinančius išteklius naudojančių elektrinių naudą, išreikštą pinigine išraiška, (toliau – nauda) ir, nustačiusi, kad išmokėtų viešuosius interesus atitinkančių paslaugų lėšų suma viršija naudas, informaciją apie tai pateikia Energetikos ministerijai. Energetikos ministerija per 18 mėnesių nuo Valstybinės energetikos reguliavimo tarybos pateiktos informacijos gavimo dienos Vyriausybei pateikia pasiūlymą dėl skirtumo tarp konkurso laimėtojui išmokėtos viešuosius interesus atitinkančių paslaugų lėšų sumos dydžio ir jūrinėje teritorijoje pastatytų atsinaujinančius išteklius naudojančių elektrinių naudos pinigine išraiška kompensavimo elektros energijos vartotojams būdų ir tvarkos. Vyriausybė priima sprendimą dėl skirtumo tarp konkurso laimėtojui išmokėtos viešuosius interesus atitinkančių paslaugų lėšų sumos dydžio ir jūrinėje teritorijoje pastatytų atsinaujinančius išteklius naudojančių elektrinių naudos pinigine išraiška kompensavimo iš valstybės biudžeto ir (ar) lėšų, gautų iš kitų finansavimo šaltinių, ir nustato kompensavimo elektros energijos vartotojams būdus ir tvarką.“\n\n8. Pakeisti 22 straipsnio 19 dalį ir ją išdėstyti taip:\n\n„19. Valstybinė energetikos reguliavimo taryba ne vėliau kaip per 5 darbo dienas nuo potencialaus konkurso laimėtojo nustatymo dienos inicijuoja jo patikrą dėl atitikties nacionalinio saugumo interesams ir tik įsitikinusi, kad jis nekelia rizikos ar grėsmės nacionalinio saugumo interesams, potencialų konkurso laimėtoją pripažįsta konkurso laimėtoju. Vadovaujantis Nacionaliniam saugumui užtikrinti svarbių objektų apsaugos įstatymo 12 straipsniu, Vyriausybei priėmus sprendimą, kad potencialiu konkurso laimėtoju pripažintas konkurso dalyvis neatitinka nacionalinio saugumo interesų, konkurso laimėtoju pripažįstamas kitas potencialių konkurso laimėtojų sąraše iš eilės einantis potencialus konkurso laimėtojas, atitinkantis nacionalinio saugumo interesus.“\n\n9. Pakeisti 22 straipsnio 21 dalį ir ją išdėstyti taip:\n\n„21. Konkurso laimėtojas per 4 mėnesius nuo jo paskelbimo konkurso laimėtoju dienos privalo Valstybinei energetikos reguliavimo tarybai pateikti prašymą gauti leidimą plėtrai ir eksploatacijai. Konkurso laimėtojas, gavęs leidimą plėtrai ir eksploatacijai, įgyja teisę naudoti jūrinės teritorijos dalį (dalis), nustatytą (nustatytas) Vyriausybės nutarime dėl elektrinių plėtros jūrinėje teritorijoje, atsinaujinančius išteklius naudojančių elektrinių plėtrai, statybai ir eksploatacijai. Leidimas plėtrai ir eksploatacijai taip pat suteikia teisę naudoti jūrinę teritoriją šioms elektrinėms reikalingai infrastruktūrai įrengti ir teisę įgyvendinti teritorijų planavimo dokumento (dokumentų), skirto (skirtų) atsinaujinančius energijos išteklius naudojančioms elektrinėms, planuojamoms plėtoti jūrinės teritorijos dalyje (dalyse), prijungti prie elektros perdavimo tinklų, sprendinius. Valstybinės žemės patikėtinio sutikimas dėl valstybinės žemės naudojimo atsinaujinančius išteklius naudojančių elektrinių plėtrai, statybai ir eksploatacijai jūrinės teritorijos dalyje (dalyse), nustatytoje (nustatytose) Vyriausybės nutarime dėl elektrinių plėtros jūrinėje teritorijoje, ir su jomis susijusios šio straipsnio 20 dalyje nurodytos infrastruktūros, suplanuotos teritorijų planavimo dokumentu (dokumentais), skirtu (skirtais) atsinaujinančius energijos išteklius naudojančioms elektrinėms, planuojamoms plėtoti jūrinės teritorijos dalyje (dalyse), prijungti prie elektros perdavimo tinklų, plėtros ir statybos sausumos ir jūrinėje teritorijose nereikalingas.“\n\n10. Pakeisti 22 straipsnio 29 dalį ir ją išdėstyti taip:\n\n„29. Asmuo, gavęs leidimą plėtrai ir eksploatacijai, neturi teisės įgalioti kitų asmenų verstis šiame leidime nurodyta veikla arba perduoti jiems šios teisės pagal sutartį ar kitais pagrindais ir privalo laikytis šių veiklos sąlygų:\n\n1) per 4 metus nuo leidimo plėtrai ir eksploatacijai gavimo dienos gauti statybą leidžiantį dokumentą, išskyrus atvejus, kai šį terminą įvykdyti vėluojama dėl valstybės, kitų asmenų veiksmų ar neveikimo, nenugalimos jėgos aplinkybių buvimo arba dėl kitų aplinkybių, kurių leidimo turėtojas negalėjo kontroliuoti, protingai numatyti ir negalėjo užkirsti kelio šioms aplinkybėms ar jų pasekmėms atsirasti, ir kai nėra leidimo turėtojo kaltės;\n\n2) per 4 metus nuo leidimo plėtrai ir eksploatacijai gavimo dienos su perdavimo sistemos operatoriumi pasirašyti atsinaujinančius išteklius naudojančių elektrinių prijungimo prie elektros tinklų paslaugos sutartį, išskyrus atvejus, kai šį terminą įvykdyti vėluojama dėl valstybės, kitų asmenų veiksmų ar neveikimo, nenugalimos jėgos aplinkybių buvimo;\n\n3) per 8 metus nuo leidimo plėtrai ir eksploatacijai gavimo dienos gauti leidimą gaminti elektros energiją ketinimų protokole nurodytai elektrinės leistinai generuoti galiai, išskyrus atvejus, kai šį terminą įvykdyti vėluojama dėl valstybės, kitų asmenų veiksmų ar neveikimo, nenugalimos jėgos aplinkybių buvimo arba dėl kitų aplinkybių, kurių leidimo turėtojas negalėjo kontroliuoti, protingai numatyti ir negalėjo užkirsti kelio šioms aplinkybėms ar jų pasekmėms atsirasti, ir kai nėra leidimo turėtojo kaltės;\n\n4) nedidinti leidime plėtrai ir eksploatacijai numatytos leistinos generuoti galios, nemažinti leidime plėtrai ir eksploatacijai numatytos įrengtosios galios ir neplėsti teritorijos;\n\n5) laiku ir tinkamai vykdyti pagal šio straipsnio 11 dalies 2 ir 17 punktus prisiimtus įsipareigojimus;\n\n6) veiklai, vykdomai pagal leidimą plėtrai ir eksploatacijai, naudoti Lietuvos Respublikos uostus tais atvejais, kai tai yra ekonomiškai pagrįsta ir kai uosto valdytojas gali suteikti reikalingą infrastruktūrą ir paslaugas;\n\n7) Vyriausybės nustatyta tvarka ir terminais Lietuvos energetikos agentūrai teikti ataskaitas apie elektrinių plėtros jūrinėje teritorijoje projekto įgyvendinimo eigą ir apie šio straipsnio 11 dalies 2 ir 17 punktuose nurodytų prisiimtų reikalavimų vykdymą.“\n\n11. Pakeisti 22 straipsnio 31 dalies 2 punktą ir jį išdėstyti taip:\n\n„2) leidimo plėtrai ir eksploatacijai turėtojas pažeidė šio straipsnio 29 dalies 3 ir 4 punktuose, kai konkursas organizuotas vadovaujantis šiuo straipsniu, ar šio įstatymo 221 straipsnio 9 dalies 2 ir 3 punktuose, kai konkursas organizuotas vadovaujantis šio įstatymo 221 straipsniu, nustatytas reguliuojamos veiklos sąlygas, išskyrus atvejus, kai pastatoma mažesnės, negu nurodyta ketinimų protokole, leistinos generuoti galios ir (ar) įrengtosios galios elektrinė;“.\n\n12. Pakeisti 22 straipsnio 33 dalies 1 punktą ir jį išdėstyti taip:\n\n„1) leidimo plėtrai ir eksploatacijai turėtojas, kurio leidimo galiojimas jau buvo sustabdytas, pakartotinai per 12 mėnesių nuo šio leidimo galiojimo sustabdymo dienos pažeidžia šio straipsnio 29 dalies 4 punkte nustatytas reguliuojamos veiklos sąlygas;“.\n\n13. Pakeisti 22 straipsnio 35 dalį ir ją išdėstyti taip:\n\n„35. Šiame straipsnyje nurodyto konkurso dalyvis, pasiūlęs didesnį už nulį vystymo mokestį ir pagal šio straipsnio 19 dalį pripažintas konkurso laimėtoju, ne vėliau kaip per 5 metus nuo leidimo gaminti elektros energiją gavimo dienos lygiomis dalimis Vyriausybės nustatyta tvarka sumoka vystymo mokestį į atskirą valstybės iždo sąskaitą. Konkurso laimėtojas turi teisę iš karto sumokėti visą pasiūlytą vystymo mokestį į atskirą valstybės iždo sąskaitą. Valstybinė energetikos reguliavimo taryba nuo konkurso laimėtojo patvirtinimo dienos iki kol konkurso laimėtojui bus išduotas leidimas gaminti elektros energiją, bet ne ilgiau kaip 8 metus, kiekvienais kalendoriniais metais iki sausio 31 dienos perskaičiuoja vystymo mokestį, įvertindama per praėjusius kalendorinius metus dėl metinės infliacijos, kurios rodiklis, išreikštas procentais, skelbiamas Valstybinės duomenų agentūros, įvykusį vystymo mokesčio pokytį, išskyrus atvejį, kai visas vystymo mokestis sumokėtas iš karto. Perskaičiuojant vystymo mokestį, taikomas ne didesnis, negu šio straipsnio 151 dalyje nustatytas, metinės infliacijos rodiklio dydis.“\n\n14. Pakeisti 22 straipsnio 38 dalies 2 punktą ir jį išdėstyti taip:\n\n„2) kai nesilaiko šio straipsnio 29 dalies 1 ir (ar) 2 punktuose, kai konkursas organizuotas vadovaujantis šiuo straipsniu, ar šio įstatymo 221 straipsnio 9 dalies 1 ir (ar) 11 punktuose, kai konkursas organizuotas vadovaujantis šio įstatymo 221 straipsniu, nustatytų veiklos sąlygų ir per nustatytą terminą nuo leidimo plėtrai ir eksploatacijai gavimo dienos nėra gavęs statybą leidžiančio dokumento ir (ar) su perdavimo sistemos operatoriumi pasirašęs atsinaujinančius išteklius naudojančių elektrinių prijungimo prie elektros tinklų paslaugos sutarties. Šiuo atveju leidimo plėtrai ir eksploatacijai turėtojas už kiekvieną pradelstą dieną sumoka baudą, apskaičiuojamą 0,0342 Eur/kW dauginant iš laikotarpio nuo dienos, kai leidimo plėtrai ir eksploatacijai turėtojas turėjo gauti statybą leidžiantį dokumentą ir (ar) su perdavimo sistemos operatoriumi pasirašyti atsinaujinančius išteklius naudojančių elektrinių prijungimo prie elektros tinklų paslaugos sutartį, iki dienos, kai šis dokumentas gaunamas arba leidimas plėtrai ir eksploatacijai panaikinamas šio straipsnio 33 dalyje numatytais pagrindais;“.\n\n15. Pakeisti 22 straipsnio 38 dalies 3 punktą ir jį išdėstyti taip:\n\n„3) kai nesilaiko šio straipsnio 29 dalies 7 punkte nustatytų veiklos sąlygų ir neteikia ataskaitų apie elektrinių plėtros jūrinėje teritorijoje projekto įgyvendinimo eigą ir kitus įsipareigojimus. Šiuo atveju leidimo plėtrai ir eksploatacijai turėtojas už kiekvieną pradelstą dieną sumoka baudą, apskaičiuojamą 0,0342 Eur/kW dauginant iš laikotarpio nuo dienos, kai leidimo plėtrai ir eksploatacijai turėtojas turėjo pateikti ataskaitą, iki dienos, kai ją pateikė;“.\n\n16. Pakeisti 22 straipsnio 39 dalį ir ją išdėstyti taip:\n\n„39. Pagal šio straipsnio 35–38 dalis gautos lėšos yra kaupiamos atskiroje valstybės iždo sąskaitoje, kuri skelbiama Energetikos ministerijos interneto svetainėje, ir Vyriausybės nustatyta tvarka naudojamos tikslais, susijusiais su atsinaujinančių energijos išteklių plėtra, energijos efektyvumo didinimu, moksliniams tyrimams ir inovacijoms atsinaujinančių išteklių energetikos sektoriuje, taip pat gali būti naudojamos šio straipsnio 172 dalyje nustatyta tvarka. Pagal šio straipsnio 36 dalį gautos lėšos Vyriausybės sprendimu taip pat gali būti naudojamos galutiniams elektros energijos vartotojams remti skirtoms priemonėms, kuriomis švelninamas didelių elektros energijos kainų poveikis tiems vartotojams, finansuoti, įskaitant finansuojamas iš biudžeto lėšų, pagal Energetikos įstatymo 192 straipsnį vykdomoms priemonėms padengti ar biudžeto skolai, atsiradusiai dėl šių priemonių, sumažinti. Šias lėšas Vyriausybės nustatyta tvarka administruoja Vyriausybės įgaliota institucija.“"
    },
    {
      "provision_ref": "art3",
      "section": "3",
      "title": "3 straipsnis. 221 straipsnio pakeitimas",
      "content": "Papildyti 221 straipsnio 9 dalį 11 punktu:\n\n„11) per 3 metus nuo leidimo plėtrai ir eksploatacijai gavimo dienos su perdavimo sistemos operatoriumi pasirašyti atsinaujinančius išteklius naudojančių elektrinių prijungimo prie elektros tinklų paslaugos sutartį, išskyrus atvejus, kai šį terminą įvykdyti vėluojama dėl valstybės, kitų asmenų veiksmų ar neveikimo, nenugalimos jėgos aplinkybių buvimo;“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. birželio 1 d.\n\n2. Lietuvos Respublikos Vyriausybė, Valstybinė energetikos reguliavimo taryba iki 2025 m. gegužės 31 d. priima šio įstatymo įgyvendinamuosius teisės aktus.\n\n3. Vyriausybė iki 2025 m. birželio 11 d. priima sprendimą atnaujinti Lietuvos Respublikos Vyriausybės 2025 m. sausio 29 d. nutarimu Nr. 32 „Dėl Lietuvos Respublikos Vyriausybės 2020 m. birželio 22 d. nutarimo Nr. 697 „Dėl Lietuvos Respublikos teritorinės jūros ir (ar) Lietuvos Respublikos išskirtinės ekonominės zonos Baltijos jūroje dalių, kuriose tikslinga organizuoti konkursą (konkursus) atsinaujinančius energijos išteklius naudojančių elektrinių plėtrai ir eksploatacijai, ir šių elektrinių didžiausios leistinos generuoti galios ir mažiausios įrengtosios galios nustatymo“ pakeitimo“ sustabdyto konkurso leidimui naudoti Lietuvos Respublikos teritorinės jūros ir (ar) Lietuvos Respublikos išskirtinės ekonominės zonos Baltijos jūroje dalį (dalis) atsinaujinančius energijos išteklius naudojančių elektrinių plėtrai ir eksploatacijai (toliau – konkursas) procedūras.\n\n4. Elektros energijos perdavimo sistemos operatorius per 2 darbo dienas nuo Vyriausybės nutarimo dėl konkurso procedūrų atnaujinimo įsigaliojimo dienos atnaujina ir savo interneto svetainėje paskelbia atnaujintas elektrinės išankstines prijungimo prie energetikos tinklų sąlygas.\n\n5. Vyriausybės sprendimu atnaujinto konkurso procedūros pradedamos vykdyti iš naujo šio įstatymo 2 straipsnio 2 dalyje išdėstytoje Lietuvos Respublikos atsinaujinančių išteklių energetikos įstatymo 22 straipsnio 9 dalyje nustatytais terminais ir tvarka. Atnaujintam konkursui taikomos Valstybinės energetikos reguliavimo tarybos 2024 m. lapkričio 15 d. nutarimu  Nr. O3E-1447 „Dėl didžiausios galimos elektros energijos iš atsinaujinančių išteklių pirkimo–pardavimo sandorio kainos patvirtinimo ir žemiausios sandorio kainos ribos apskaičiavimo“ patvirtinta didžiausia galima elektros energijos iš atsinaujinančių išteklių pirkimo–pardavimo sandorio kaina ir žemiausia sandorio kainos riba.\n\n6. Šio įstatymo 3 straipsnyje išdėstytame Atsinaujinančių išteklių energetikos įstatymo 221 straipsnio 9 dalies 11 punkte nustatytas terminas pasirašyti atsinaujinančius išteklius naudojančių elektrinių prijungimo prie elektros tinklų paslaugos sutartį asmenims, gavusiems leidimą naudoti jūrinės teritorijos dalį (dalis) atsinaujinančius energijos išteklius naudojančių elektrinių plėtrai ir eksploatacijai iki 2025 m. gegužės 31 d., skaičiuojamas nuo 2025 m. birželio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
