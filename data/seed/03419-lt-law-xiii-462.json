{
  "id": "lt-law-xiii-462",
  "type": "statute",
  "title": "Lietuvos Respublikos finansinių priemonių rinkų įstatymo Nr. X-1024 2, 3, 7, 44, 67, 70, 71, 73-1, 76, 81, 83, 84, 93, 94 straipsnių ir priedo pakeitimo ir IV skyriaus, 25-1, 68 straipsnių pripažinimo netekusiais galios įstatymas",
  "short_name": "XIII-462",
  "status": "in_force",
  "issued_date": "2017-06-20",
  "in_force_date": "2017-06-28",
  "url": "https://e-tar.lt/portal/lt/legalAct/858ed6c05b3311e79198ffdb108a3753/ERLAPgEnfH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Šis įstatymas nustato reikalavimus, kurių turi laikytis finansų maklerio įmonės, reguliuojamos rinkos ir centriniai vertybinių popierių depozitoriumai.“\n\n2. Pripažinti netekusia galios 2 straipsnio 3 dalį."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Papildyti 3 straipsnį 11 dalimi:\n\n„11. Centrinis vertybinių popierių depozitoriumas (toliau – Centrinis depozitoriumas) – kaip tai apibrėžta Reglamente (ES) Nr. 909/2014.“\n\n2. Pripažinti netekusia galios 3 straipsnio 44 dalį.\n\n3. Pakeisti 3 straipsnio 49 dalį ir ją išdėstyti taip:\n\n„49. Kitos šiame įstatyme vartojamos sąvokos suprantamos taip, kaip jos apibrėžtos Finansų įstaigų įstatyme, Lietuvos Respublikos finansinio tvarumo įstatyme, 2013 m. birželio 26 d. Europos Parlamento ir Tarybos reglamente (ES) Nr. 575/2013 dėl prudencinių reikalavimų kredito įstaigoms ir investicinėms įmonėms ir kuriuo iš dalies keičiamas Reglamentas (ES) Nr. 648/2012 (OL 2013 L 176, p. 1) (toliau – Reglamentas (ES) Nr. 575/2013), Reglamente (ES) Nr. 596/2014 ir Reglamente (ES) Nr. 909/2014.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 1 dalies 7 punktą ir jį išdėstyti taip:\n\n„7) bent vienas įmonės darbuotojas yra Lietuvos Respublikoje veikiančios reguliuojamos rinkos ar Centrinio depozitoriumo darbuotojas;“."
    },
    {
      "provision_ref": "art4",
      "section": "4",
      "title": "4 straipsnis. 251 straipsnio pripažinimas netekusiu galios",
      "content": "Pripažinti netekusiu galios 251 straipsnį."
    },
    {
      "provision_ref": "art5",
      "section": "5",
      "title": "5 straipsnis. 44 straipsnio pakeitimas",
      "content": "Pripažinti netekusia galios 44 straipsnio 7 dalį."
    },
    {
      "provision_ref": "art6",
      "section": "6",
      "title": "6 straipsnis. IV skyriaus pripažinimas netekusiu galios",
      "content": "Pripažinti netekusiu galios IV skyrių."
    },
    {
      "provision_ref": "art7",
      "section": "7",
      "title": "7 straipsnis. 67 straipsnio pakeitimas",
      "content": "Pakeisti 67 straipsnį ir jį išdėstyti taip:\n\n„67 straipsnis. Centrinis depozitoriumas\n\nCentrinio depozitoriumo organizacinius ir veiklos reikalavimus nustato Reglamentas (ES) Nr. 909/2014.“"
    },
    {
      "provision_ref": "art8",
      "section": "8",
      "title": "8 straipsnis. 68 straipsnio pripažinimas netekusiu galios",
      "content": "Pripažinti netekusiu galios 68 straipsnį."
    },
    {
      "provision_ref": "art9",
      "section": "9",
      "title": "9 straipsnis. 70 straipsnio pakeitimas",
      "content": "1. Pakeisti 70 straipsnio 2 dalies 3 punktą ir jį išdėstyti taip:\n\n„3) reguliuojamoms rinkoms, finansų maklerio įmonėms, finansų patarėjo įmonėms, makleriams ir centriniams depozitoriumams išduoda licencijas ar panaikina jų galiojimą;“.\n\n2. Pakeisti 70 straipsnio 2 dalies 5 punktą ir jį išdėstyti taip:\n\n„5) atlieka kompetentingai institucijai priskirtas funkcijas, nustatytas Reglamente (EB) Nr. 1060/2009, 2012 m. liepos 4 d. Europos Parlamento ir Tarybos reglamente (ES) Nr. 648/2012 (toliau – Reglamentas (ES) Nr. 648/2012), Reglamente (ES) Nr. 575/2013, Reglamente (ES) Nr. 909/2014 ir Reglamente (ES) Nr. 596/2014;“.\n\n3. Pakeisti 70 straipsnio 2 dalies 6 punktą ir jį išdėstyti taip:\n\n„6) taiko šiame įstatyme nustatytas sankcijas asmenims, pažeidusiems šį įstatymą, Reglamentą (ES) Nr. 648/2012, Reglamentą (ES) Nr. 575/2013, Reglamentą (ES) Nr. 596/2014, Reglamentą (ES) Nr. 909/2014 ir jų įgyvendinamuosius teisės aktus;“.\n\n4. Pakeisti 70 straipsnio 2 dalies 12 punktą ir jį išdėstyti taip:\n\n„12) bendradarbiauja su Europos vertybinių popierių ir rinkų institucija pagal Reglamentą (ES) Nr. 1095/2010, Reglamentą (ES) Nr. 596/2014 ir Reglamentą (ES) Nr. 909/2014 ir su Europos bankininkystės institucija pagal Reglamentą (ES) Nr. 1093/2010 ir nedelsdama teikia joms visą jų užduotims vykdyti būtiną informaciją;“."
    },
    {
      "provision_ref": "art10",
      "section": "10",
      "title": "10 straipsnis. 71 straipsnio pakeitimas",
      "content": "1. Pakeisti 71 straipsnio 1 dalies 3 punktą ir jį išdėstyti taip:\n\n„3) atlikti tyrimus ir patikrinimus prižiūrimų finansų rinkos dalyvių patalpose, išskyrus privačias fizinių asmenų gyvenamąsias patalpas, jų metu pasitelkti auditorius ir ekspertus;“.\n\n2. Pakeisti 71 straipsnio 1 dalies 6 punktą ir jį išdėstyti taip:\n\n„6) reikalauti nutraukti bet kokią veiklą, kuri pažeidžia šio įstatymo, jo įgyvendinamųjų teisės aktų, Reglamento (ES) Nr. 648/2012, Reglamento (ES) Nr. 909/2014 ar Reglamento (ES) Nr. 596/2014 nuostatas, ir įpareigoti užtikrinti, kad ji nepasikartotų;“.\n\n3. Papildyti 71 straipsnio 1 dalį 17 punktu:\n\n„17) reikalauti, kad neatidėliotinų sandorių rinkų dalyviai pateiktų standartinės formos informaciją apie biržos prekių išvestines finansines priemones, gauti ataskaitas apie sandorius ir turėti tiesioginę prieigą prie prekybos dalyvių sistemų;“.\n\n4. Papildyti 71 straipsnio 1 dalį 18 punktu:\n\n„18) imtis visų reikalingų priemonių, kad visuomenė būtų teisingai informuota, taip pat ištaisyti tikrovės neatitinkančią ar klaidinančiai atskleistą informaciją, be kita ko, reikalaudama, kad emitentas ar kitas tikrovės neatitinkančią ar klaidinančią informaciją paskelbęs ar išplatinęs asmuo paskelbtų šią informaciją paneigiantį arba patikslinantį pareiškimą.“"
    },
    {
      "provision_ref": "art11",
      "section": "11",
      "title": "11 straipsnis. 731 straipsnio pakeitimas",
      "content": "Pakeisti 731 straipsnį ir jį išdėstyti taip:\n\n„731 straipsnis. Pranešimas apie pažeidimus\n\n1. Priežiūros institucija nustato priemones, kurios skatintų pranešti jai apie šio įstatymo, Reglamento (ES) Nr. 575/2013, Reglamento (ES) Nr. 909/2014 ir Reglamento (ES) Nr. 596/2014 ar jų įgyvendinamųjų teisės aktų nuostatų pažeidimą. Šios priemonės turi atitikti šiuos reikalavimus:\n\n1) numatytos specialios pranešimo apie minėtus pažeidimus gavimo ir vertinimo procedūros ir su juo susiję tolesni veiksmai, įskaitant tokių pranešimų perdavimo saugių kanalų nustatymą;\n\n2) užtikrinamas asmenų, pranešusių apie pažeidimus, ir asmenų, įtariamų padarius pažeidimus, konfidencialumas, išskyrus atvejus, kai atskleisti tokią informaciją reikalaujama įstatymų ir kitų teisės aktų nustatytais atvejais ir tvarka;\n\n3) asmens duomenys tvarkomi asmens duomenų apsaugą reglamentuojančių teisės aktų nustatyta tvarka;\n\n4) užtikrinama tinkama pagal darbo sutartis dirbančių asmenų, pranešusių apie pažeidimus, ir pagal darbo sutartis dirbančių asmenų, įtariamų padarius pažeidimus, apsauga nuo keršto, diskriminacijos ar kito neteisėto ar nesąžiningo elgesio.\n\n2. Finansų maklerio įmonė ir Centrinis depozitoriumas turi užtikrinti, kad būtų įdiegtos priemonės, kurios leistų jų darbuotojams specialiu, nepriklausomu ir autonomišku kanalu finansų maklerio įmonės ir Centrinio depozitoriumo vadovams ar kitiems įgaliotiems asmenims pranešti apie padarytą ar galimą šio įstatymo, jo įgyvendinamųjų teisės aktų, Reglamento (ES) Nr. 575/2013, Reglamento (ES) Nr. 596/2014 ar Reglamento (ES) Nr. 909/2014 nuostatų pažeidimą. Šiam reikalavimui įgyvendinti finansų maklerio įmonė ir Centrinis depozitoriumas gali pasitelkti trečiuosius asmenis. Šioms priemonėms taikomi šio straipsnio 1 dalyje nustatyti reikalavimai.“"
    },
    {
      "provision_ref": "art12",
      "section": "12",
      "title": "12 straipsnis. 76 straipsnio pakeitimas",
      "content": "Pakeisti 76 straipsnio 7 dalį ir ją išdėstyti taip:\n\n„7. Jeigu priežiūros institucija turi duomenų, kad Reglamente (ES) Nr. 596/2014 uždrausti veiksmai yra atliekami ar buvo atlikti kitos valstybės narės teritorijoje ar jie yra susiję su finansinėmis priemonėmis, kuriomis prekiaujama tokios valstybės reguliuojamoje rinkoje ar daugiašalės prekybos sistemoje, ji apie tai praneša atitinkamai valstybės narės priežiūros institucijai.“"
    },
    {
      "provision_ref": "art13",
      "section": "13",
      "title": "13 straipsnis. 81 straipsnio pakeitimas",
      "content": "1. Pakeisti 81 straipsnio 1 dalį ir ją išdėstyti taip:\n\n„1. Priežiūros institucija turi teisę organizuoti ir atlikti patikrinimus, kad nustatytų, ar laikomasi šio įstatymo, jo pagrindu priimtų teisės aktų, Reglamento (ES) Nr. 648/2012, Reglamento (ES) Nr. 909/2014 ir Reglamento (ES) Nr. 596/2014 reikalavimų.“\n\n2. Pakeisti 81 straipsnio 2 dalies 3 punktą ir jį išdėstyti taip:\n\n„3) įeiti ir atlikti patikrinimą kitų juridinių asmenų, įtariamų padarius finansų rinką reglamentuojančių teisės aktų pažeidimus ar susijusių su galimais pažeidimais, patalpose, taip pat patekti į fizinių asmenų gyvenamąsias patalpas, peržiūrėti patikrinimui atlikti reikalingus dokumentus, gauti jų kopijas ir išrašus, susipažinti su juridinio asmens darbuotojų užrašais, kopijuoti juos bei kompiuteriuose ir bet kokiose laikmenose esančią informaciją, taip pat atlikti dokumentų ir bet kokio formato duomenų poėmį;“.\n\n3. Pakeisti 81 straipsnio 4 dalį ir ją išdėstyti taip:\n\n„4. Kai priežiūros institucija priima sprendimą dėl veiksmų, numatytų šio įstatymo 71 straipsnio 1 dalies 5 punkte, šio straipsnio 2 dalies 3 punkte ir 6 dalies 1 punkte, 83 straipsnio 1 dalies 9, 10, 14 ir 15 punktuose, priežiūros institucijos įgaliotas tarnautojas pateikia Vilniaus apygardos administraciniam teismui prašymą dėl teismo leidimo atlikti šiuos veiksmus. Prašyme turi būti nurodytas juridinio asmens pavadinimas, fizinio asmens duomenys, įtariamų pažeidimų pobūdis ir numatomi tyrimo veiksmai. Prie prašymo turi būti pridėti įrodymai, patvirtinantys įtariamus pažeidimus. Prašymą dėl teismo leidimo išdavimo rašytinio proceso tvarka nagrinėja Vilniaus apygardos administracinio teismo teisėjas ir priima motyvuotą nutartį patenkinti prašymą arba jį atmesti. Prašymas turi būti išnagrinėtas ir nutartis priimta ne vėliau kaip per 72 valandas nuo prašymo pateikimo momento. Jeigu priežiūros institucija nesutinka su Vilniaus apygardos administracinio teismo teisėjo sprendimu atmesti prašymą, ji turi teisę per 7 dienas apskųsti teisėjo nutartį Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl Vilniaus apygardos administracinio teismo teisėjo nutarties ne vėliau kaip per 7 dienas. Priežiūros institucijos atstovai turi teisę dalyvauti nagrinėjant skundą. Teismai, nagrinėdami prašymus ir skundus dėl teismo leidimo išdavimo, privalo užtikrinti pateiktos informacijos ir planuojamų veiksmų slaptumą.“\n\n4. Pakeisti 81 straipsnio 6 dalies pirmąją pastraipą ir ją išdėstyti taip:\n\n„6. Priežiūros institucija, turėdama pagrindą įtarti, kad buvo pažeistos šio įstatymo, jo įgyvendinamųjų teisės aktų, Reglamento (ES) Nr. 596/2014 ar Reglamento (ES) Nr. 575/2013 nuostatos, arba turėdama duomenų, kad jos gali būti pažeistos per ateinančius 12 mėnesių, arba siekdama išvengti esminės žalos ar nepataisomų pasekmių investuotojų interesams, turi teisę finansų maklerio įmonei, finansų patarėjo įmonei, reguliuojamos rinkos operatoriui ar Centriniam depozitoriumui duoti tokius privalomus nurodymus:“."
    },
    {
      "provision_ref": "art14",
      "section": "14",
      "title": "14 straipsnis. 83 straipsnio pakeitimas",
      "content": "Pakeisti 83 straipsnį ir jį išdėstyti taip:\n\n„83 straipsnis. Priežiūros institucijos taikomos poveikio priemonės\n\n1. Priežiūros institucija turi teisę taikyti šias poveikio priemones:\n\n1) įspėti dėl veiklos trūkumų bei pažeidimų ir nustatyti jų pašalinimo terminus;\n\n2) skirti šio įstatymo nustatytas pinigines baudas;\n\n3) paskirti laikinąjį priežiūros institucijos atstovą veiklai prižiūrėti;\n\n4) įpareigoti finansų maklerio įmonę pakeisti vadovą;\n\n5) sustabdyti licencijos teikti vieną, kelias ar visas investicines paslaugas galiojimą tol, kol yra pagrindas sustabdyti licenciją. Išnykus licencijos sustabdymo pagrindui, priežiūros institucija nedelsdama, ne vėliau kaip per 5 darbo dienas nuo tada, kai įsitikino, kad pagrindas išnyko, atnaujina licencijos teikti vieną, kelias ar visas investicines paslaugas galiojimą;\n\n6) panaikinti licencijos teikti vieną, kelias ar visas investicines paslaugas galiojimą;\n\n7) finansų maklerio įmonei, kuriai taikomas šio įstatymo 121 straipsnio 2 dalyje nurodytas reikalavimas, paskirti laikinąjį administratorių;\n\n8) panaikinti Centriniam depozitoriumui išduotą licenciją;\n\n9) laikinai uždrausti Centrinio depozitoriumo valdymo organo nariui arba kitam atsakingam asmeniui vykdyti vadovaujamas funkcijas. Centrinio depozitoriumo valdymo organo nariui ar kitam atsakingam asmeniui pateikus dokumentus, kuriais įrodoma, kad nebėra aplinkybių, dėl kurių jam buvo laikinai neleista Centriniame depozitoriume vykdyti vadovaujamų funkcijų (arba priežiūros institucijai atlikus patikrinimą ir tai nustačius), priežiūros institucijos sprendimu laikinas draudimas nedelsiant, ne vėliau kaip per 5 darbo dienas nuo tos dienos, kai priežiūros institucija nustato, kad pagrindas išnyko, panaikinamas;\n\n10) kai šiurkštūs pažeidimai padaryti pakartotinai per vienus metus nuo poveikio priemonės pritaikymo, uždrausti bet kuriam Centrinio depozitoriumo valdymo organo nariui arba kitam fiziniam asmeniui, kuris laikomas atsakingu, Centriniame depozitoriume vykdyti vadovaujamas funkcijas;\n\n11) nurodyti per nustatytą terminą nutraukti teisės akto pažeidimą ir užtikrinti, kad jis nepasikartotų;\n\n12) viešai paskelbti Reglamento (ES) Nr. 596/2014 ar Reglamento (ES) Nr. 909/2014 pažeidimą ir jį padariusį asmenį;\n\n13) kai nustatoma, kad dėl Reglamento (ES) Nr. 596/2014 nuostatų pažeidimo buvo gautas pelnas ar išvengta nuostolių, nurodyti atlyginti nukentėjusiesiems padarytą žalą;\n\n14) vadovo pareigas finansų maklerio įmonėje einančiam asmeniui ar kitam fiziniam asmeniui, kuris laikomas atsakingu už Reglamento (ES) Nr. 596/2014 pažeidimą, laikinai uždrausti eiti vadovo pareigas finansų maklerio įmonėse;\n\n15) jeigu pakartotinai per vienus metus nuo poveikio priemonės pritaikymo padaromi Reglamento (ES) Nr. 596/2014 14 ar 15 straipsnio pažeidimai, bet kuriam vadovo pareigas finansų maklerio įmonėje einančiam asmeniui ar kitam fiziniam asmeniui, kuris laikomas atsakingu už pažeidimą, uždrausti eiti vadovaujamas pareigas finansų maklerio įmonėse;\n\n16) uždrausti vadovo pareigas finansų maklerio įmonėje einančiam asmeniui ar kitam fiziniam asmeniui, kuris laikomas atsakingu už Reglamento (ES) Nr. 596/2014 pažeidimą, ne ilgiau kaip 3 mėnesiams sudaryti sandorius savo lėšomis.\n\n2. Taikant šio straipsnio 1 dalies 10 punktą, šiurkščiu pažeidimu laikomi Centrinio depozitoriumo valdymo organo nario ar kito fizinio asmens, kuris laikomas atsakingu, veiksmai, kuriais pažeidžiamos šio įstatymo, Reglamento (ES) Nr. 909/2014 ar jų įgyvendinamųjų teisės aktų nuostatos ir dėl kurių už pažeidimą atsakingas asmuo savo ar kitų asmenų naudai išvengė didelės turtinės žalos arba gavo didelės turtinės naudos, arba padarė didelės turtinės žalos tretiesiems asmenims, arba kilo grėsmė finansų rinkos stabilumui ir patikimumui. Turtinė žala yra didelė ir turtinė nauda yra didelė, kai jų vertė viršija 250 bazinių bausmių ir nuobaudų dydžio sumą.\n\n3. Informacija apie pritaikytas poveikio priemones, įskaitant informaciją apie padaryto teisės akto pažeidimo esmę ir jį padariusio asmens tapatybę, skelbiama priežiūros institucijos interneto svetainėje nedelsiant, kai priežiūros institucijos sprendimas šio įstatymo 94 straipsnio 8 dalyje nustatyta tvarka išsiunčiamas arba įteikiamas asmeniui, kuriam poveikio priemonė buvo pritaikyta. Jeigu sprendimas taikyti poveikio priemonę yra apskundžiamas, priežiūros institucijos interneto svetainėje taip pat pateikiama informacija apie dėl pritaikytų poveikio priemonių pateiktus skundus ir jų nagrinėjimo rezultatus. Be to, paskelbiami visi sprendimai, kuriais panaikinamas ankstesnis sprendimas taikyti poveikio priemonę. Jeigu informacijos apie pritaikytas poveikio priemones paskelbimas galėtų padaryti neigiamą įtaką finansų rinkos stabilumui, atliekamam ikiteisminiam tyrimui ar padaryti neproporcingos žalos fiziniams ar juridiniams asmenims, tokios informacijos skelbimas atidedamas, ji skelbiama neatskleidžiant informacijos apie pažeidimą padariusį asmenį arba sprendimas apie pažeidimą neskelbiamas. Priežiūros institucija užtikrina, kad paskelbta informacija jos interneto svetainėje būtų prieinama 5 metus nuo jos paskelbimo.\n\n4. Priežiūros institucija kiekvienais metais pateikia Europos vertybinių popierių ir rinkų institucijai apibendrintą informaciją apie visas poveikio priemones, pritaikytas pagal šio straipsnio 1 dalį.“"
    },
    {
      "provision_ref": "art15",
      "section": "15",
      "title": "15 straipsnis. 84 straipsnio pakeitimas",
      "content": "Pakeisti 84 straipsnio 1 dalies 5 punktą ir jį išdėstyti taip:\n\n„5) pažeisti Reglamente (EB) Nr. 1060/2009, Reglamente (ES) Nr. 596/2014 ir Reglamente (ES) Nr. 909/2014 nustatyti reikalavimai;“."
    },
    {
      "provision_ref": "art16",
      "section": "16",
      "title": "16 straipsnis. 93 straipsnio pakeitimas",
      "content": "1. Pripažinti netekusiu galios 93 straipsnio 1 dalies 7 punktą.\n\n2. Papildyti 93 straipsnio 1 dalį 14 punktu:\n\n„14) fiziniams asmenims, nesilaikantiems Reglamento (ES) Nr. 596/2014 14 ir 15 straipsniuose nustatytų draudimų, – iki 5 000 000 eurų;“.\n\n3. Papildyti 93 straipsnio 1 dalį 15 punktu:\n\n„15) fiziniams asmenims, nesilaikantiems Reglamento (ES) Nr. 596/2014 16 straipsnyje nustatytų reikalavimų, – iki 1 000 000 eurų;“.\n\n4. Papildyti 93 straipsnio 1 dalį 16 punktu:\n\n„16) fiziniams asmenims, nesilaikantiems Reglamento (ES) Nr. 596/2014 18, 19 ir 20 straipsniuose nustatytų reikalavimų, – iki 500 000 eurų;“.\n\n5. Papildyti 93 straipsnio 1 dalį 17 punktu:\n\n„17) juridiniams asmenims, nesilaikantiems Reglamento (ES) Nr. 596/2014 14 ir 15 straipsniuose nustatytų draudimų, – iki 15 000 000 eurų arba iki 15 procentų bendrųjų metinių pajamų;“.\n\n6. Papildyti 93 straipsnio 1 dalį 18 punktu:\n\n„18) juridiniams asmenims, nesilaikantiems Reglamento (ES) Nr. 596/2014 16 straipsnyje nustatytų reikalavimų, – iki 2 500 000 eurų arba iki 2 procentų bendrųjų metinių pajamų;“.\n\n7. Papildyti 93 straipsnio 1 dalį 19 punktu:\n\n„19) juridiniams asmenims, nesilaikantiems Reglamento (ES) Nr. 596/2014 18, 19 ir 20 straipsniuose nustatytų reikalavimų, – iki 1 000 000 eurų;“.\n\n8. Papildyti 93 straipsnio 1 dalį 20 punktu:\n\n„20) fiziniams asmenims, padariusiems Reglamento (ES) Nr. 909/2014 63 straipsnio 1 dalyje nustatytus pažeidimus, – iki 5 000 000 eurų;“.\n\n9. Papildyti 93 straipsnio 1 dalį 21 punktu:\n\n„21) juridiniams asmenims, padariusiems Reglamento (ES) Nr. 909/2014 63 straipsnio 1 dalyje nustatytus pažeidimus, – iki 20 000 000 eurų arba iki 10 procentų to juridinio asmens bendros metinės apyvartos.“\n\n10. Papildyti 93 straipsnį 11 dalimi:\n\n„11. Jeigu juridinis asmuo yra patronuojamoji įmonė arba patronuojančioji įmonė, bendrosios metinės pajamos, pagal kurias nustatomas skiriamos baudos dydis pagal šio straipsnio 1 dalies 17, 18 ir 21 punktus, yra pajamos, nurodytos pagrindinės patronuojančiosios įmonės parengtame ir patvirtintame praėjusių finansinių metų įmonių grupės konsoliduotųjų finansinių ataskaitų rinkinyje.“\n\n11. Papildyti 93 straipsnį 21 dalimi:\n\n„21. Jeigu dėl Reglamente (ES) Nr. 596/2014 ar Reglamente (ES) Nr. 909/2014 išvardytų pažeidimų buvo neteisėtai gauta pajamų, kitokios turtinės naudos, išvengta nuostolių ar padaryta žalos ir tokių pajamų, kitokios turtinės naudos, išvengtų nuostolių ar padarytos žalos dydis, jeigu jį įmanoma nustatyti, viršijo šio straipsnio 1 dalies 14–21 punktuose nurodytus baudų dydžius, skiriama bauda iki trigubo neteisėtai gautų pajamų, kitokios turtinės naudos, išvengtų nuostolių ar padarytos žalos dydžio.“"
    },
    {
      "provision_ref": "art17",
      "section": "17",
      "title": "17 straipsnis. 94 straipsnio pakeitimas",
      "content": "1. Pakeisti 94 straipsnio 5 dalies 2 punktą ir jį išdėstyti taip:\n\n„2) nustatyto pažeidimo sunkumą ir trukmę;“.\n\n2. Pakeisti 94 straipsnio 5 dalies 3 punktą ir jį išdėstyti taip:\n\n„3) asmeniui dėl pažeidimo tekusių pajamų, kitokios turtinės naudos ar išvengtų nuostolių dydį ar kitą dėl pažeidimo gautą naudą, kai juos įmanoma nustatyti;“.\n\n3. Papildyti 94 straipsnio 5 dalį 5 punktu:\n\n„5) asmens, kuriam taikoma poveikio priemonė, kaltę ir finansinį pajėgumą (juridinio asmens finansinis pajėgumas nustatomas pagal bendrą jo apyvartą, fizinio asmens – pagal jo metines pajamas);“.\n\n4. Papildyti 94 straipsnio 5 dalį 6 punktu:\n\n„6) asmens, kuriam taikoma poveikio priemonė, ankstesnius per pastaruosius 10 metų padarytus pažeidimus ir jam taikytas poveikio priemones, taip pat bendradarbiavimą su priežiūros institucija;“.\n\n5. Papildyti 94 straipsnio 5 dalį 7 punktu:\n\n„7) priemones, kurių už pažeidimą atsakingas asmuo ėmėsi siekdamas, kad šis pažeidimas nepasikartotų.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo priedo pakeitimas",
      "content": "1. Pripažinti netekusiu galios Įstatymo priedo 3 punktą.\n\n2. Papildyti Įstatymo priedą 10 punktu:\n\n„10. 2014 m. balandžio 16 d. Europos Parlamento ir Tarybos reglamentas (ES) Nr. 596/2014 dėl piktnaudžiavimo rinka (Piktnaudžiavimo rinka reglamentas) ir kuriuo panaikinama Europos Parlamento ir Tarybos direktyva 2003/6/EB ir Komisijos direktyvos 2003/124/EB, 2003/125/EB ir 2004/72/EB (OL 2014 L 173, p. 1), su paskutiniais pakeitimais, padarytais 2016 m. birželio 23 d. Europos Parlamento ir Tarybos reglamentu (ES) 2016/1033 (OL 2016 L 175, p. 1).“\n\n3. Papildyti Įstatymo priedą 11 punktu:\n\n„11. 2014 m. liepos 23 d. Europos Parlamento ir Tarybos reglamentas (ES) Nr. 909/2014 dėl atsiskaitymo už vertybinius popierius gerinimo Europos Sąjungoje ir centrinių vertybinių popierių depozitoriumų, kuriuo iš dalies keičiamos direktyvos 98/26/EB ir 2014/65/ES bei Reglamentas (ES) Nr. 236/2012 (OL 2014 L 257, p. 1), su paskutiniais pakeitimais, padarytais 2016 m. birželio 23 d. Europos Parlamento ir Tarybos reglamentu (ES) 2016/1033 (OL 2016 L 175, p. 1).“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
