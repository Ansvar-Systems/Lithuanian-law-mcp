{
  "id": "lt-law-x-178",
  "type": "statute",
  "title": "Lietuvos Respublikos sveikatos draudimo įstatymo 6 straipsnio pakeitimo įstatymas",
  "short_name": "X-178",
  "status": "in_force",
  "issued_date": "2005-04-28",
  "in_force_date": "2005-05-14",
  "url": "https://e-tar.lt/portal/lt/legalAct/TAR.5DB690AFBE93",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio 1, 4 ir 5 dalių pakeitimas ir papildymas",
      "content": "1. Pakeisti 6 straipsnio 1 dalį ir ją išdėstyti taip:\n\n„1. Privalomuoju sveikatos draudimu yra draudžiami:\n\n1) Lietuvos Respublikos piliečiai ir užsieniečiai, nuolat gyvenantys Lietuvos Respublikoje;\n\n2) laikinai Lietuvos Respublikoje gyvenantys užsieniečiai, jeigu jie teisėtai dirba Lietuvos Respublikoje, bei nepilnamečiai jų šeimos nariai;\n\n3) užsieniečiai, nurodyti šio įstatymo 6 straipsnio 4 dalies 17 ir 18 punktuose.“\n\n2. Papildyti 6 straipsnio 4 dalį 17 ir 18 punktais:\n\n„17) nelydimi nepilnamečiai užsieniečiai;\n\n18) papildomą ir laikiną apsaugą Lietuvos Respublikoje gavę užsieniečiai: asmenys iki 18 metų, asmenys, kuriems nustatyta liga ar organizmo būklė, įrašyta į Sveikatos apsaugos ministerijos patvirtintą sąrašą, vieniši tėvai, auginantys nepilnamečius vaikus, moterys nėštumo laikotarpiu 70 dienų (suėjus 28 nėštumo savaitėms ir daugiau) iki gimdymo ir 56 dienos po gimdymo, asmenys, kuriems sukako Lietuvos Respublikos įstatymų nustatytas senatvės pensijos amžius“.\n\n3. 6 straipsnio 5 dalyje vietoj žodžių „pabėgėlio statusą“ įrašyti žodžius „prieglobstį Lietuvos Respublikoje, taip pat užsieniečių, kuriems suteikta papildoma ar laikinoji apsauga Lietuvos Respublikoje (išskyrus šio straipsnio 4 dalies 18 punkte nurodytus asmenis)“ ir šią dalį išdėstyti taip:\n\n„5. Lietuvos Respublikos karių, užsieniečių, pateikusių prašymą suteikti jiems prieglobstį Lietuvos Respublikoje, taip pat užsieniečių, kuriems suteikta papildoma ar laikinoji apsauga Lietuvos Respublikoje (išskyrus šio straipsnio 4 dalies 18 punkte nurodytus asmenis), teismo ar teisėsaugos institucijų sulaikytų asmenų, esančių kardomojo kalinimo vietose, nuteistųjų laisvės atėmimu bei asmenų, padariusių visuomenei pavojingą veiką, kuriems teismo nutartimi paskirtos priverčiamosios medicininio pobūdžio priemonės, sveikatos priežiūra apmokama iš valstybės biudžeto lėšų Lietuvos Respublikos Vyriausybės (toliau –Vyriausybės) ar jos įgaliotos institucijos nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
