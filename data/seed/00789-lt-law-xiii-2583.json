{
  "id": "lt-law-xiii-2583",
  "type": "statute",
  "title": "Lietuvos Respublikos teritorijos administracinių vienetų ir jų ribų įstatymo Nr. I-558 7 straipsnio pakeitimo įstatymas",
  "short_name": "XIII-2583",
  "status": "in_force",
  "issued_date": "2019-12-03",
  "in_force_date": "2019-12-13",
  "url": "https://e-tar.lt/portal/lt/legalAct/1ec5a2501cad11eabe008ea93139d588/hwimiaYHkk",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "1. Papildyti 7 straipsnį nauja 3 dalimi:\n\n„Lietuvos Respublikos Vyriausybė parengia ir teikia Lietuvos Respublikos Seimui dokumentus dėl savivaldybių teritorijų ribų keitimo, kai tenkinamos visos šios sąlygos:\n\n1) savivaldybės teritorijos dalies, kurią siūloma priskirti kitai savivaldybei, vietos gyventojų apklausoje, kurioje dalyvavo daugiau kaip pusė šios savivaldybės teritorijos dalies vietos gyventojų, turinčių teisę dalyvauti apklausoje, daugiau kaip pusė dalyvavusiųjų pasisakė už šios savivaldybės teritorijos dalies priskyrimą kitai savivaldybei;\n\n2) savivaldybės teritorijos dalies be kitai savivaldybei siūlomos priskirti savivaldybės teritorijos vietos gyventojų apklausoje, kurioje dalyvavo daugiau kaip pusė šios savivaldybės teritorijos dalies vietos gyventojų, turinčių teisę dalyvauti apklausoje, daugiau kaip pusė dalyvavusiųjų pasisakė už šios savivaldybės teritorijos dalies priskyrimą kitai savivaldybei;\n\n3) savivaldybės, kurios teritorijos dalį siūloma priskirti kitai savivaldybei, teritorijos dalis be kitai savivaldybei siūlomos priskirti teritorijos atitinka šio straipsnio 1 dalies 1 ir 2 punktuose nustatytus kriterijus.“\n\n2. Papildyti 7 straipsnį 4 dalimi:\n\n„Šio straipsnio 3 dalies 2 ir 3 punktuose nustatytos sąlygos nėra taikomos, kai savivaldybių teritorijų ribos siūlomos keisti siekiant sujungti savivaldybių teritorijų ribomis padalytą gyvenamąją vietovę ar Nekilnojamojo turto kadastre įregistruotą žemės (miško) sklypą arba siekiant vienos ar kelių gyvenamųjų vietovių, priklausančių vienai savivaldybei, teritoriją, kurioje savo gyvenamąją vietą yra deklaravę ne daugiau kaip 500 gyventojų, priskirti gretimos savivaldybės teritorijai ir kai tam pritaria abiejų savivaldybių tarybos.“\n\n3. Buvusią 7 straipsnio 3 dalį laikyti 5 dalimi.\n\n4. Pakeisti 7 straipsnio 5 dalį ir ją išdėstyti taip:\n\n„Lietuvos Respublikos Vyriausybė, teikdama Lietuvos Respublikos Seimui dokumentus dėl savivaldybių teritorijų ribų keitimo, kartu pateikia savivaldybių, kurių teritorijų ribos keičiamos, tarybų nuomonę ir savivaldybės, kurios teritorijos dalį ketinama priskirti kitai savivaldybei, vietos gyventojų nuomonę, pareikštą vietos gyventojų apklausoje, nurodytoje šio straipsnio 3 dalies 1 ir (ar) 2 punktuose.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įgyvendinimas",
      "content": "Šio įstatymo 1 straipsnyje išdėstytose Lietuvos Respublikos teritorijos administracinių vienetų ir jų ribų įstatymo 7 straipsnio 3 ir 4 dalyse nustatyta tvarka yra taikoma toms savivaldybių teritorijų ribų keitimo procedūroms, dėl kurių inicijavimo iki šio įstatymo įsigaliojimo savivaldybės taryba arba gyventojų iniciatyvinė grupė Lietuvos Respublikos Vyriausybės nustatyta tvarka nėra pateikusi reikalaujamų dokumentų.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
