{
  "id": "lt-law-xiii-2365",
  "type": "statute",
  "title": "Lietuvos Respublikos oficialiosios statistikos įstatymo Nr. I-270 2, 5, 15, 16 ir 17 straipsnių pakeitimo įstatymas",
  "short_name": "XIII-2365",
  "status": "in_force",
  "issued_date": "2019-07-16",
  "in_force_date": "2019-07-27",
  "url": "https://e-tar.lt/portal/lt/legalAct/a0a3ad60af9511e98451fa7b5933515d/LuxmJzSpQv",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 22 dalį ir ją išdėstyti taip:\n\n„22. Kitos šiame įstatyme vartojamos sąvokos suprantamos taip, kaip jos apibrėžtos 2016 m. balandžio 27 d. Europos Parlamento ir Tarybos reglamente (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) (OL 2016 L 119, p. 1) (toliau – Reglamentas (ES) 2016/679) ir Lietuvos Respublikos viešojo administravimo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "1. Pakeisti 5 straipsnio 1 dalies 1 punktą ir jį išdėstyti taip:\n\n„1) neatlygintinai gauti iš šio įstatymo 10 straipsnyje nurodytų oficialiosios statistikos šaltinių reikalingus statistinius duomenis, įskaitant asmens duomenis, tarp jų ir specialių kategorijų asmens duomenis, ir tokius duomenis, iš kurių galimas tiesioginis ar netiesioginis atpažinimas, taip pat juos jungti su kitais statistiniais duomenimis;“.\n\n2. Pakeisti 5 straipsnio 1 dalies 3 punktą ir jį išdėstyti taip:\n\n„3) naudoti konkrečiam statistiniam tyrimui asmens duomenis, tarp jų ir specialių kategorijų asmens duomenis, kurie panaudoti turi būti nedelsiant pakeisti taip, kad nebūtų galima nustatyti duomenų subjekto tapatybės, išskyrus atvejus, kai asmens duomenys, tarp jų ir specialių kategorijų asmens duomenys, reikalingi statistiniams duomenims jungti, palyginti ir jų kokybei užtikrinti. Asmens duomenys, tarp jų ir specialių kategorijų asmens duomenys, nebereikalingi statistiniams duomenims jungti, palyginti ir jų kokybei užtikrinti, nedelsiant pakeičiami taip, kad nebūtų galima nustatyti duomenų subjekto tapatybės;“.\n\n3. Papildyti 5 straipsnį 4 dalimi:\n\n„4. Kai asmens duomenis, tarp jų ir specialių kategorijų asmens duomenis oficialiąją statistiką tvarkančios įstaigos naudoja oficialiosios statistikos tikslams, netaikomos Reglamento (ES) 2016/679 18 ir 21 straipsniuose nurodytos duomenų subjekto teisės. Oficialiąją statistiką tvarkančios įstaigos gali netaikyti Reglamento (ES) 2016/679 15 ir 16 straipsniuose nurodytų duomenų subjekto teisių, jeigu dėl jų taikymo gali tapti neįmanoma pasiekti konkrečių oficialiosios statistikos tikslų. Šioje dalyje nurodytas nuo Reglamento (ES) 2016/679 nukrypti leidžiančias nuostatas galima taikyti, kai oficialiąją statistiką tvarkančios įstaigos taiko Reglamento (ES) 2016/679 89 straipsnio 1 dalyje nurodytas sąlygas ir tinkamas asmens duomenų apsaugos priemones.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio pakeitimas",
      "content": "Pakeisti 15 straipsnio 1 dalį ir ją išdėstyti taip:\n\n„1. Oficialiąją statistiką tvarkančios įstaigos privalo imtis organizacinių, technologinių ir techninių priemonių, užtikrinančių statistinių duomenų, įskaitant asmens duomenis, tarp jų ir specialių kategorijų asmens duomenis, ir statistinės informacijos apsaugą, diegti informacines technologijas, užkertančias kelią atsitiktiniam ar neteisėtam jų sunaikinimui, pakeitimui, atskleidimui, kitokiam neteisėtam jų tvarkymui.“"
    },
    {
      "provision_ref": "art4",
      "section": "4",
      "title": "4 straipsnis. 16 straipsnio pakeitimas",
      "content": "Pakeisti 16 straipsnio 2 punktą ir jį išdėstyti taip:\n\n„2) susipažinti su oficialiąją statistiką tvarkančių įstaigų tvarkomais respondentų asmens duomenimis ir kitais apie juos surinktais statistiniais duomenimis, saugomais oficialiąją statistiką tvarkančių įstaigų tvarkomose informacinėse sistemose ir (arba) registruose, ir, pastebėję netikslumų, reikalauti, kad jie būtų ištaisyti, išskyrus šio įstatymo 5 straipsnio 4 dalyje numatytus atvejus.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio pakeitimas",
      "content": "Pakeisti 17 straipsnio 1 punktą ir jį išdėstyti taip:\n\n„1) Oficialiosios statistikos programai įgyvendinti teisės aktų nustatyta tvarka neatlygintinai teikti teisingus statistinius duomenis, įskaitant asmens duomenis, tarp jų ir specialių kategorijų asmens duomenis ir tokius duomenis, pagal kuriuos galimas tiesioginis ar netiesioginis atpažinimas. Respondentai fiziniai asmenys privalo teikti statistinius duomenis, įskaitant asmens duomenis, tarp jų ir specialių kategorijų asmens duomenis ir tokius duomenis, pagal kuriuos galimas tiesioginis ar netiesioginis atpažinimas, jeigu taip nustatyta Europos Sąjungos teisės aktais arba įstatymais;“.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
