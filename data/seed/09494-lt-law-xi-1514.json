{
  "id": "lt-law-xi-1514",
  "type": "statute",
  "title": "Lietuvos Respublikos karių materialinės atsakomybės įstatymo 1, 2, 4, 5, 7, 8, 9, 10, 11, 15, 18, 21, 22, 24, 25 ir 27 straipsnių pakeitimo įstatymas",
  "short_name": "XI-1514",
  "status": "in_force",
  "issued_date": "2011-06-23",
  "in_force_date": "2011-09-01",
  "url": "https://e-tar.lt/portal/lt/legalAct/TAR.9018B4E8A289/RGOqOTraJu",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas ir 3, 4 dalių pripažinimas netekusiomis galios",
      "content": "1. Pakeisti 1 straipsnio 2 dalį ir ją išdėstyti taip:\n\n„2. Kariams savanoriams ir kitiems aktyviojo rezervo kariams, taip pat parengtojo rezervo kariams šis įstatymas taikomas mokymų, pratybų ir karinių užduočių vykdymo laikotarpiu.“\n\n2. 1 straipsnio 3 dalį pripažinti netekusia galios.\n\n3. 1 straipsnio 4 dalį pripažinti netekusia galios."
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 dalies ir 2 dalies 2 ir 3 punktų pakeitimas",
      "content": "1. 2 straipsnio 1 dalyje išbraukti žodžius „vidaus reikalų sistemos ar kitoms“ ir šią dalį išdėstyti taip:\n\n„1. Kariai, kurie neteisėta kalta veika (tyčia ar dėl neatsargumo) padarė tiesioginę tikrąją žalą krašto apsaugos sistemos institucijoms, kuriose kariai tarnauja, privalo šią žalą atlyginti šio įstatymo nustatytomis sąlygomis ir tvarka.“\n\n2. 2 straipsnio 2 dalies 2 punkte išbraukti žodžius „vidaus reikalų sistemos ar kitų“ ir šį punktą išdėstyti taip:\n\n„2) už jų tyčia ar dėl neatsargumo padarytą žalą krašto apsaugos sistemos institucijų, kuriose kariai tarnauja, turtui, už kurį jie tiesiogiai neatsako;“.\n\n3. 2 straipsnio 2 dalies 3 punkte išbraukti žodžius „vidaus reikalų sistemos ar kitos“ ir šį punktą išdėstyti taip:\n\n„3) už žalą, padarytą tretiesiems asmenims, kurią įstatymų nustatyta tvarka atlygino krašto apsaugos sistemos institucijos, kuriose kariai tarnauja.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3 dalies pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Kariai savanoriai ir kiti aktyviojo rezervo kariai, taip pat parengtojo rezervo kariai, pašaukti į tarnybą, pratybas ar mokymus, už tarnybos turto, piniginių lėšų ar kitų materialinių vertybių praradimą, sugadinimą ar sunaikinimą tarnybos metu dėl neatsargumo atsako pusės jų padarytos tikrosios žalos dydžio suma, bet ne didesne kaip Vyriausybės nustatytas mėnesinis tarnybą rezerve atliekančio kario atlyginimas.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio 3 dalies pakeitimas",
      "content": "5 straipsnio 3 dalyje išbraukti žodžius „Vidaus reikalų ministerijos ar kitos institucijos, kurioje karys tarnauja“ ir šią dalį išdėstyti taip:\n\n„3. Atlygintinos žalos dydį, atsižvelgdamas į kario kaltės laipsnį, konkrečias žalos padarymo aplinkybes ir materialinę kario padėtį, gali sumažinti vadas (viršininkas), Krašto apsaugos ministerijos karių skundų nagrinėjimo komisija (toliau – skundų nagrinėjimo komisija) arba teismas.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio 1 ir 2 dalių pakeitimas",
      "content": "1. 7 straipsnio 1 dalies pirmojoje pastraipoje išbraukti žodžius „vidaus reikalų sistemos ar kitoms“ ir šią pastraipą išdėstyti taip:\n\n„1. Kariai, įstatymų ar kitų norminių aktų nustatyta tvarka paskirti nuolat ar laikinai eiti pareigas ar atlikti darbus, susijusius su materialinių vertybių, piniginių lėšų ar kito turto priėmimu ar perdavimu, saugojimu, apskaita, valdymu, disponavimu ar tvarkymu, materialiai atsako už visą dėl jų kaltės krašto apsaugos sistemos institucijoms, kuriose kariai tarnauja, padarytą žalą šiais atvejais:“.\n\n2. 7 straipsnio 1 dalies 1 punkte išbraukti žodžius „vidaus reikalų sistemos ar kitos“ ir šį punktą išdėstyti taip:\n\n„1) kai yra sudaryta kario ir krašto apsaugos sistemos institucijos sutartis dėl visiškos materialinės kario atsakomybės ir karys pinigines lėšas, materialines vertybes ar kitą turtą priėmė savo žinion arba pradėjo realiai tvarkyti jų apskaitą, arba jam buvo suteikta teisė priimti sprendimą, susijusį su jų valdymu, tvarkymu ar disponavimu jais;“.\n\n3. 7 straipsnio 2 dalies pirmojoje pastraipoje išbraukti žodžius „vidaus reikalų sistemos ar kitoms“ ir šią pastraipą išdėstyti taip:\n\n„2. Kariai materialiai atsako už visą dėl jų kaltės krašto apsaugos sistemos institucijoms padarytą žalą neatsižvelgiant į einamas pareigas šiais atvejais:“."
    },
    {
      "provision_ref": "art6",
      "section": "6",
      "title": "6 straipsnis. 8 straipsnio 4 ir 5 dalių pakeitimas",
      "content": "1. 8 straipsnio 4 dalyje išbraukti žodžius „vidaus reikalų ministras ar kitos institucijos, kurioje kariai tarnauja, vadovas“ ir šią dalį išdėstyti taip:\n\n„4. Pareigybių, kurios susijusios su materialinių vertybių, piniginių lėšų ar kito turto saugojimu, apskaita, valdymu, tvarkymu ar disponavimu jais, sąrašą tvirtina krašto apsaugos ministras.“\n\n2. 8 straipsnio 5 dalyje išbraukti žodžius „vidaus reikalų ministro ar kitos institucijos, kurioje kariai tarnauja, vadovo“ ir šią dalį išdėstyti taip:\n\n„5. Visiškos materialinės atsakomybės sutartis su kariu sudaroma pagal krašto apsaugos ministro patvirtintą tipinę formą.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio 1 dalies pakeitimas",
      "content": "9 straipsnio 1 dalyje išbraukti žodžius „vidaus reikalų sistemos ar kitoms“ ir šią dalį išdėstyti taip:\n\n„1. Krašto apsaugos sistemos institucijoms, kuriose kariai tarnauja, padarytos žalos dydis nustatomas pagal turto ar materialinių vertybių realią vertę, buvusią žalos padarymo dieną.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio 2 dalies pakeitimas",
      "content": "Pakeisti 10 straipsnio 2 dalį ir ją išdėstyti taip:\n\n„2. Kario savanorio ar kito aktyviojo rezervo kario, taip pat parengtojo rezervo kario mėnesiniu tarnybiniu atlyginimu, kurio dydžiu jie materialiai atsako už padarytą žalą esant ribotai materialinei atsakomybei, laikomas žalos padarymo dieną jiems galiojęs Vyriausybės nustatytas mėnesinis tarnybą rezerve atliekančio kario atlyginimas kartu su priedais mokymų, pratybų, gynybos, apsaugos ar kitokių karinių užduočių vykdymo laikotarpiu. Į šią sumą neįskaitomi kariui savanoriui ar kitam aktyviojo rezervo kariui, taip pat parengtojo rezervo kariui mokami butpinigiai, dienpinigiai ir maistpinigiai.“"
    },
    {
      "provision_ref": "art9",
      "section": "9",
      "title": "9 straipsnis. 11 straipsnio 1 dalies pakeitimas ir 8 dalies pripažinimas netekusia galios",
      "content": "1. Pakeisti 11 straipsnio 1 dalį ir ją išdėstyti taip:\n\n„1. Tarnybinį patikrinimą dėl žalos padarymo skiria ir asmeniškai už jį atsako krašto apsaugos sistemos institucijos vadas (viršininkas).“\n\n2. 11 straipsnio 8 dalį pripažinti netekusia galios."
    },
    {
      "provision_ref": "art10",
      "section": "10",
      "title": "10 straipsnis. 15 straipsnio 3 dalies pripažinimas netekusia galios",
      "content": "15 straipsnio 3 dalį pripažinti netekusia galios."
    },
    {
      "provision_ref": "art11",
      "section": "11",
      "title": "11 straipsnis. 18 straipsnio 2 dalies pakeitimas ir 5 dalies pripažinimas netekusia galios",
      "content": "1. Pakeisti 18 straipsnio 2 dalį ir ją išdėstyti taip:\n\n„2. Vadų (viršininkų) veiksmus karių žalos padarymo tyrimo metu krašto apsaugos sistemoje kontroliuoja Krašto apsaugos ministerijos generalinis inspektorius, kuris gali duoti nurodymus ištaisyti žalos padarymo tyrimo trūkumus.“\n\n2. 18 straipsnio 5 dalį pripažinti netekusia galios."
    },
    {
      "provision_ref": "art12",
      "section": "12",
      "title": "12 straipsnis. 21 straipsnio 2, 4, 6 ir 7 dalių pakeitimas",
      "content": "1. Pakeisti 21 straipsnio 2 dalį ir ją išdėstyti taip:\n\n„2. Kario savanorio ar kito aktyviojo rezervo kario, taip pat parengtojo rezervo kario padaryta žala, esant ribotai materialinei atsakomybei, jei žalos atlyginimo klausimas neišspręstas šio įstatymo 20 straipsnyje nurodytu būdu, atlyginama žalą patyrusios krašto apsaugos sistemos institucijos vado (viršininko) įsakymu, išskaitant iš kario savanorio ar kito aktyviojo rezervo kario arba parengtojo rezervo kario tarnybinio atlyginimo ar jo darbo užmokesčio pagrindinėje darbovietėje.“\n\n2. 21 straipsnio 4 dalyje išbraukti žodžius „karys savanoris ar aktyviojo rezervo karys baigė“ ir šią dalį išdėstyti taip:\n\n„4. Vado (viršininko) įsakymas dėl žalos atlyginimo turi būti paskelbtas kariui ne vėliau kaip per septynias dienas nuo šio įsakymo išleidimo dienos. Jei privalomosios karo tarnybos karys baigė privalomąją tarnybą, mokymus, pratybas ar įvykdė užduotį, kuriai atlikti buvo pašauktas, profesinės karo tarnybos karys yra išleistas į atsargą, įsakymas dėl žalos atlyginimo turi būti išsiųstas kariui į jo paskutinę žinomą gyvenamąją vietą ne vėliau kaip per septynias dienas nuo šio įsakymo išleidimo dienos.“\n\n3. 21 straipsnio 6 dalyje išbraukti žodžius „ministerijos, vidaus reikalų“ ir „ar kitų“ ir šią dalį išdėstyti taip:\n\n„6. Jei vado (viršininko) įsakymas dėl žalos atlyginimo neišleidžiamas per šio straipsnio 3 dalyje nurodytą terminą, žala atlyginama įstatymų nustatyta tvarka pagal krašto apsaugos sistemos institucijų, kuriose kariai tarnauja, ieškinius.“\n\n4. 21 straipsnio 7 dalyje išbraukti žodžius „vidaus reikalų sistemos arba kitų“ ir šią dalį išdėstyti taip:\n\n„7. Kario padaryta materialinė žala, esant visiškos materialinės atsakomybės sąlygoms, atlyginama įstatymų nustatyta tvarka pagal krašto apsaugos sistemos institucijų, kuriose kariai tarnauja, ieškinius.“"
    },
    {
      "provision_ref": "art13",
      "section": "13",
      "title": "13 straipsnis. 22 straipsnio pakeitimas",
      "content": "22 straipsnyje išbraukti žodžius „vidaus reikalų sistemos ar kitų“ ir „vidaus reikalų sistemos ar kitai“ ir šį straipsnį išdėstyti taip:\n\n„22 straipsnis. Tretiesiems asmenims padarytos žalos atlyginimo tvarka\n\nKarys, padaręs žalą tretiesiems asmenims, kuri buvo atlyginta krašto apsaugos sistemos institucijų, kuriose kariai tarnauja, atlygina krašto apsaugos sistemos institucijai padarytą žalą šio įstatymo nustatytomis sąlygomis ir tvarka.“"
    },
    {
      "provision_ref": "art14",
      "section": "14",
      "title": "14 straipsnis. 24 straipsnio 1 ir 2 dalių pakeitimas",
      "content": "1. Pakeisti 24 straipsnio 1 dalį ir ją išdėstyti taip:\n\n„1. Karių skundams nagrinėti krašto apsaugos ministras skiria skundų nagrinėjimo komisiją.“\n\n2. Pakeisti 24 straipsnio 2 dalį ir ją išdėstyti taip:\n\n„2. Skundų nagrinėjimo komisijos sudarymo ir darbo tvarką nustato krašto apsaugos ministras.“"
    },
    {
      "provision_ref": "art15",
      "section": "15",
      "title": "15 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Įsakymo perdavimas vykdyti\n\n1. Vado (viršininko) įsakymas atlyginti materialinę žalą, padarytą privalomosios karo tarnybos kario ar profesinės karo tarnybos kario, esant ribotai materialinei atsakomybei, perduodamas vykdyti krašto apsaugos sistemos institucijos, kurioje kariai tarnauja, buhalterinės apskaitos padaliniui.\n\n2. Krašto apsaugos sistemos institucijos vado (viršininko) įsakymas atlyginti materialinę žalą, padarytą kario savanorio ar kito aktyviojo rezervo kario, taip pat parengtojo rezervo kario, esant ribotai materialinei atsakomybei, siunčiamas vykdyti antstoliui pagal žalą padariusio asmens gyvenamąją vietą.\n\n3. Privalomosios karo tarnybos kariui atlikus tarnybą ar profesinės karo tarnybos karį išleidus į atsargą, likusi neišmokėta žalos dalis išieškoma per antstolį krašto apsaugos sistemos institucijos, kurioje kariai tarnauja, karinio vado (viršininko) įsakymo pagrindu.“"
    },
    {
      "provision_ref": "art16",
      "section": "16",
      "title": "16 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Išieškojimas iš kario turto\n\nVisiškos materialinės atsakomybės atveju, jei žalos atlyginimo klausimas neišspręstas šio įstatymo 20 straipsnio nustatyta tvarka ir žala išieškoma įstatymų nustatyta tvarka, išieškojimas gali būti nukreipiamas į žalą padariusio profesinės karo tarnybos kario ar privalomosios karo tarnybos kario turtą Civilinio proceso kodekso nustatyta tvarka.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas",
      "content": "Šis įstatymas įsigalioja 2011 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
