{
  "id": "lt-law-xv-323",
  "type": "statute",
  "title": "Lietuvos Respublikos ribojamųjų priemonių dėl karinės agresijos prieš Ukrainą nustatymo įstatymo Nr. XIV-1888 2, 4 straipsnių pakeitimo ir Įstatymo papildymo 3-1, 3-2, 3-3 straipsniais įstatymas",
  "short_name": "XV-323",
  "status": "in_force",
  "issued_date": "2025-06-25",
  "in_force_date": "2025-07-01",
  "url": "https://e-tar.lt/portal/lt/legalAct/dc6d7fc255c411f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Ribojamųjų priemonių nustatymas ir įgyvendinimas\n\nŠio įstatymo 3, 31 ir 32 straipsniuose nurodytos ribojamosios priemonės nustatomos Tarptautinių sankcijų įstatymo 61 straipsnyje nustatyta tvarka ir įgyvendinamos šio įstatymo ir Tarptautinių sankcijų įstatymo 62 straipsnyje nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 31 straipsniu",
      "content": "Papildyti Įstatymą 31 straipsniu:\n\n„31 straipsnis. Lėšų ir ekonominių išteklių įšaldymas\n\n1. Įšaldomos Lietuvos Respublikoje esančios visos į šio straipsnio 4 dalyje nurodytą sąrašą įtrauktiems Rusijos Federacijos ar Baltarusijos Respublikos piliečiams, Rusijos Federacijoje ar Baltarusijos Respublikoje gyvenantiems asmenims, Rusijos Federacijoje ar Baltarusijos Respublikoje įsteigtiems juridiniams asmenims, juridinio asmens statuso neturinčioms organizacijoms ar jų padaliniams (toliau šiame straipsnyje – Rusijos Federacijos ir Baltarusijos Respublikos fiziniai ar juridiniai asmenys) arba su jais asmeniniais, organizaciniais, ekonominiais, politiniais ar finansiniais ryšiais susijusiems fiziniams ar juridiniams asmenims, juridinio asmens statuso neturinčioms organizacijoms ar jų padaliniams (toliau šiame straipsnyje – susiję asmenys) (toliau šiame straipsnyje kartu – į sąrašą įtrauktas asmuo) nuosavybės teise priklausančios, jų valdomos ar kontroliuojamos lėšos ir kilnojamasis ar nekilnojamasis, materialusis arba nematerialusis turtas, išskyrus lėšas, kuris gali būti panaudotas lėšoms įgyti, prekėms įsigyti ar paslaugoms gauti, (toliau – ekonominiai ištekliai) (toliau kartu – lėšos ir ekonominiai ištekliai). Lėšų įšaldymas ir ekonominių išteklių įšaldymas suprantami taip, kaip šios sąvokos apibrėžiamos Tarptautinių sankcijų įstatyme.\n\n2. Lėšos, kurios įšaldomos pagal šio straipsnio 1 dalį ir kuriomis neleidžiama naudotis pagal šio straipsnio 3 dalį, yra finansinis turtas ir visų rūšių išmokos, įskaitant (bet tuo neapsiribojant):\n\n1) grynuosius pinigus, čekius, piniginius reikalavimus, vekselius, pinigų perlaidas ir kitas mokėjimo priemones;\n\n2) indėlius kredito įstaigose, likučius sąskaitose finansų įstaigose, mokesčių permokas, skolinius reikalavimus ir įsipareigojimus;\n\n3) finansines priemones, kaip jos suprantamos pagal Lietuvos Respublikos finansinių priemonių rinkų įstatymą, skolos dokumentus, įskaitant vekselius, vertybinių popierių sertifikatus, pažymėjimus akcijoms įsigyti nustatytu laiku ir nustatyta kaina;\n\n4) palūkanas, dividendus arba kitas pajamas iš turto arba turto vertės prieaugio;\n\n5) paskolas, įskaitymus, garantijas, vykdymo įsipareigojimus arba kitus finansinius įsipareigojimus;\n\n6) akredityvus, konosamentus, perdavimo aktus ir dokumentus, kuriais patvirtinama lėšų ar kitų finansinių išteklių nuosavybės teisė.\n\n3. Draudžiama į sąrašą įtrauktam asmeniui leisti tiesiogiai arba netiesiogiai naudotis lėšomis ar ekonominiais ištekliais arba suteikti galimybę jais naudotis į sąrašą įtraukto asmens naudai.\n\n4. Rusijos Federacijos ir Baltarusijos Respublikos fizinių ar juridinių asmenų arba susijusių asmenų, kuriems taikomos šio straipsnio 1 ir 3 dalys, sąrašą (toliau šiame straipsnyje – sąrašas) tvirtina Lietuvos Respublikos Vyriausybė. Sąrašas peržiūrimas nuolat, bet ne rečiau kaip kartą per metus nuo jo patvirtinimo dienos. Atitinkamo Vyriausybės nutarimo projektą rengia ir, suderinęs su Tarptautinių sankcijų įstatymo 10 straipsnio 1 dalyje nurodyta komisija, Vyriausybei teikia užsienio reikalų ministras, likus ne mažiau kaip 2 mėnesiams iki sąrašo galiojimo termino pabaigos. Sąrašas skelbiamas Užsienio reikalų ministerijos ir šio straipsnio 8 dalyje nurodytos kompetentingos institucijos interneto svetainėse.\n\n5. Į sąrašą įtraukiami:\n\n1) Rusijos Federacijos ir (ar) Baltarusijos Respublikos fiziniai ar juridiniai asmenys, kurie tiesiogiai arba netiesiogiai remia Rusijos Federacijos agresijos karą prieš Ukrainą;\n\n2) Rusijos Federacijos ir (ar) Baltarusijos Respublikos fiziniai ar juridiniai asmenys, kurie imasi veiksmų arba politikos, kuriais kenkiama Ukrainos teritorijos vientisumui, suverenitetui ir nepriklausomybei arba į juos kėsinamasi arba kuriais kenkiama Ukrainos stabilumui ar saugumui arba į juos kėsinamasi;\n\n3) Rusijos Federacijos ir (ar) Baltarusijos Respublikos fiziniai ar juridiniai asmenys, kurie tiesiogiai arba netiesiogiai kenkia Lietuvos Respublikos saugumui, stabilumui, nepriklausomybei ir teritorijos vientisumui pasitelkdami hibridinę veiklą, įskaitant koordinuotą manipuliavimą informacija ir kišimąsi;\n\n4) Rusijos Federacijos ir (ar) Baltarusijos Respublikos fiziniai ar juridiniai asmenys, kurie tiesiogiai arba netiesiogiai remia šiurkščius žmogaus teisių pažeidimus arba represijas prieš pilietinę visuomenę ir demokratinę opoziciją Rusijos Federacijoje arba Baltarusijos Respublikoje arba kurių veikla kelia grėsmę demokratijai ar teisinei valstybei;\n\n5) su šios dalies 1–4 punktuose nurodytais Rusijos Federacijos ir (ar) Baltarusijos Respublikos fiziniais ar juridiniais asmenimis susiję asmenys.\n\n6. Sąraše nurodomos Rusijos Federacijos ir Baltarusijos Respublikos fizinių ar juridinių asmenų ir susijusių asmenų įtraukimo į sąrašą priežastys ir atitinkamą asmenį identifikuojanti informacija (kiek būtina ribojimams užtikrinti), tarp jos: fizinio asmens vardas, pavardė, gimimo data ir vieta, pilietybė, paso ar asmens tapatybės kortelės numeriai, lytis, adresas (jeigu žinomas), pareigos ar profesija; juridinio asmens, subjekto ar įstaigos pavadinimas, registracijos vieta ir data, registracijos numeris ir veiklos vykdymo vieta. Asmens duomenys tvarkomi vadovaujantis Lietuvos Respublikos asmens duomenų, tvarkomų nusikalstamų veikų prevencijos, tyrimo, atskleidimo ar baudžiamojo persekiojimo už jas, bausmių vykdymo arba nacionalinio saugumo ar gynybos tikslais, teisinės apsaugos įstatymu (toliau – Asmens duomenų, tvarkomų teisėsaugos ar nacionalinio saugumo tikslais, įstatymas) nacionalinio saugumo ir gynybos tikslais, siekiant tinkamai ir efektyviai taikyti šiame straipsnyje nustatytas ribojamąsias priemones, užtikrinti šių ribojamųjų priemonių vengimo prevenciją, padėti fiziniams ir juridiniams asmenims laikytis šiame straipsnyje nustatytų ribojamųjų priemonių. Asmens duomenų, tvarkomų teisėsaugos ar nacionalinio saugumo tikslais, įstatymo 11 straipsnio 2 dalyje, 14 straipsnio 5 dalyje, 30 straipsnio 1 dalyje nurodytos informacijos teikimas duomenų subjektams gali būti atidėtas, apribotas arba ši informacija gali būti neteikiama, taip pat Asmens duomenų, tvarkomų teisėsaugos ar nacionalinio saugumo tikslais, įstatymo 12 straipsnyje, 14 straipsnio 1, 2 ir 3 dalyse nustatytos duomenų subjektų teisės susipažinti su asmens duomenimis, reikalauti ištaisyti, ištrinti asmens duomenis arba apriboti jų tvarkymą gali būti apribotos visiškai ar iš dalies, atsižvelgiant į tai, kiek ir iki kada tai būtina ir proporcinga, tais atvejais, kai duomenų subjektui pateikus informaciją ar įgyvendinus šioje dalyje nurodytas jo teises gali būti trukdoma įgyvendinti šiame straipsnyje nustatytas ribojamąsias priemones.\n\n7. Šio straipsnio 1 ir 3 dalys netaikomos lėšoms ir ekonominiams ištekliams, kurie yra būtini Europos Sąjungos telekomunikacijų operatoriams teikiant elektroninių ryšių paslaugas, tiekiant susijusias priemones ir teikiant susijusias paslaugas, būtinas tokioms elektroninių ryšių paslaugoms teikti, užtikrinti jų techninę priežiūrą ir saugumą Rusijos Federacijoje, Ukrainoje, Europos Sąjungoje, tarp Rusijos Federacijos ir Europos Sąjungos bei tarp Ukrainos ir Europos Sąjungos, taip pat teikiant duomenų centrų paslaugas Europos Sąjungoje.\n\n8. Tarptautinių sankcijų įstatymo 11 straipsnio 4 dalyje nurodyta kompetentinga institucija (toliau šiame straipsnyje – kompetentinga institucija), vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia nutraukti lėšų arba ekonominių išteklių įšaldymą arba leidžia naudotis lėšomis arba ekonominiais ištekliais, jeigu nustatoma, kad šios lėšos ar ekonominiai ištekliai yra:\n\n1) būtini į sąrašą įtrauktų asmenų, taip pat nuo tų asmenų priklausomų jų šeimos narių pagrindiniams poreikiams tenkinti, įskaitant mokėjimo operacijas už maisto produktus ir komunalines paslaugas, nuomą arba hipoteką, vaistus ir gydymą, mokesčius, draudimo įmokas;\n\n2) būtini pagrįstiems profesiniams mokesčiams mokėti arba patirtoms išlaidoms, susijusioms su teisinių paslaugų teikimu, kompensuoti;\n\n3) būtini mokesčiams, įskaitant aptarnavimo mokesčius, už kasdienį įšaldytų lėšų ar ekonominių išteklių laikymą ar tvarkymą mokėti;\n\n4) mokėtini į diplomatinės atstovybės ar konsulinės įstaigos arba tarptautinės organizacijos, kuri pagal tarptautinę teisę naudojasi imunitetais, turimą ar jai priklausančią sąskaitą arba iš jos tiek, kiek tokios mokėjimų operacijos skirtos diplomatinės atstovybės ar konsulinės įstaigos arba tarptautinės organizacijos oficialiems tikslams;\n\n5) būtini mokėjimo operacijai pagal sutartį ar susitarimą, kurią (kurį) sudarė į sąrašą įtrauktas asmuo, arba pagal įsipareigojimą, kuris į sąrašą įtrauktam asmeniui buvo nustatytas iki dienos, kurią tas asmuo buvo įtrauktas į sąrašą, atlikti ir jeigu lėšos arba ekonominiai ištekliai bus naudojami į sąrašą įtraukto asmens šiame punkte nurodytai mokėjimo operacijai atlikti arba\n\n6) būtini įvykio, kuris gali daryti didelį ir reikšmingą poveikį žmonių sveikatai ir saugai arba aplinkai, skubiai prevencijai arba jo padariniams sušvelninti.\n\n9. Kompetentinga institucija, vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia nutraukti lėšų arba ekonominių išteklių įšaldymą arba leidžia naudotis lėšomis arba ekonominiais ištekliais, jeigu laikomasi visų šių sąlygų:\n\n1) dėl lėšų ar ekonominių išteklių iki tos dienos, kurią asmuo buvo įtrauktas į sąrašą, yra priimtas arbitražo sprendimas arba iki tos dienos, kurią asmuo buvo įtrauktas į sąrašą, arba vėliau Lietuvos Respublikoje yra priimtas teismo arba administracinis sprendimas, arba priimtas teismo sprendimas, vykdytinas Lietuvos Respublikoje;\n\n2) lėšos ar ekonominiai ištekliai bus naudojami išimtinai tenkinant reikalavimus, kurie buvo užtikrinti šios dalies 1 punkte nurodytu sprendimu arba kurie šiuo sprendimu pripažinti teisėtais, neviršijant ribų, nustatytų įstatymuose ir kituose teisės aktuose, reglamentuojančiuose tokius reikalavimus pateikiančių asmenų teises, ir\n\n3) šios dalies 1 punkte nurodytas sprendimas nėra priimtas į sąrašą įtraukto asmens naudai.\n\n10. Kai pagal šio straipsnio 8 ar 9 dalį leidžiama nutraukti lėšų ar ekonominių išteklių įšaldymą, turi būti užtikrinta, kad į sąrašą įtrauktam asmeniui nebus suteikta ekonominės naudos, o jo gautos pajamos dėl tokio lėšų ir ekonominių išteklių įšaldymo nutraukimo bus įšaldytos.\n\n11. Šio straipsnio 3 dalimi nedraudžiama finansų įstaigoms į įšaldytas sąskaitas įskaityti šios dalies 1–3 punktuose nurodytas lėšas, kurias trečiosios šalys pervedė į sąskaitą, priklausančią į sąrašą įtrauktam asmeniui, jeigu visos gautos lėšos taip pat bus įšaldomos pagal šio straipsnio 1 dalį:\n\n1) palūkanas arba kitas su šiomis sąskaitomis susijusias pajamas;\n\n2) mokėjimo operacijas pagal sutartis, susitarimus ar įsipareigojimus, kurie buvo sudaryti arba nustatyti iki dienos, kurią asmuo buvo įtrauktas į sąrašą, arba\n\n3) mokėjimo operacijas pagal Lietuvos Respublikoje priimtus ar vykdytinus teismo, administracinius ar arbitražo sprendimus.\n\n12. Finansų įstaiga apie visus šio straipsnio 11 dalyje nurodytus lėšų įskaitymus ir mokėjimo operacijas ne vėliau kaip per 2 darbo dienas nuo jų įvykdymo dienos praneša kompetentingai institucijai.\n\n13. Į sąrašą įtrauktas asmuo, nesutinkantis su Vyriausybės sprendimu taikyti šio straipsnio 1 ir 3 dalyse nurodytas priemones, turi teisę sprendimą apskųsti teismui Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 32 straipsniu",
      "content": "Papildyti Įstatymą 32 straipsniu:\n\n„32 straipsnis. Sektorinės ribojamosios priemonės\n\n1. Draudžiama tiesiogiai arba netiesiogiai parduoti, tiekti, perduoti ar eksportuoti prekes, technologijas, paslaugas ir programinę įrangą iš Lietuvos Respublikos į Rusijos Federaciją arba Baltarusijos Respubliką, įskaitant tranzitą per Lietuvos Respublikos teritoriją, taip pat reeksportą, ir teikti su šių prekių, technologijų, paslaugų ir programinės įrangos tiekimu, gamyba, technine priežiūra ir naudojimu susijusias paslaugas, jeigu šios prekės, technologijos, paslaugos arba programinė įranga:\n\n1) gali būti naudojamos Rusijos Federacijos arba Baltarusijos Respublikos kariuomenei ir technologijoms tobulinti arba Rusijos Federacijos arba Baltarusijos Respublikos gynybos ir saugumo sektoriui plėtoti,\n\n2) gali būti naudojamos Rusijos Federacijos arba Baltarusijos Respublikos pramonės pajėgumui didinti arba\n\n3) gali būti naudojamos siekiant kenkti Lietuvos Respublikos saugumui, stabilumui, nepriklausomybei ir teritorijos vientisumui, pasitelkiant hibridinę veiklą, įskaitant koordinuotą manipuliavimą informacija ir kišimąsi.\n\n2. Draudžiama Rusijos Federacijos ar Baltarusijos Respublikos piliečiams, Rusijos Federacijoje ar Baltarusijos Respublikoje gyvenantiems asmenims, Rusijos Federacijoje ar Baltarusijos Respublikoje įsteigtiems juridiniams asmenims, juridinio asmens statuso neturinčioms organizacijoms ar jų padaliniams arba naudojimui Rusijos Federacijos ar Baltarusijos Respublikos teritorijoje tiesiogiai arba netiesiogiai parduoti, licencijuoti ar kitu būdu perduoti intelektinės nuosavybės teises ar komercines paslaptis, taip pat suteikti teises naudoti ar pakartotinai naudoti bet kokią medžiagą ar informaciją, kurios intelektinės nuosavybės teisės saugomos ar kuri sudaro komercinę paslaptį ir yra susijusi su šio straipsnio 1 dalyje nurodytomis prekėmis, technologijomis, paslaugomis bei programine įranga ir su šių prekių, technologijų, paslaugų bei programinės įrangos tiekimu, gamyba, technine priežiūra ir naudojimu.\n\n3. Draudžiama tiesiogiai ar netiesiogiai įsigyti, importuoti ar perduoti į Lietuvos Respubliką prekes, technologijas, paslaugas ir programinę įrangą ir teikti su šių prekių, technologijų, paslaugų ir programinės įrangos tiekimu, gamyba, technine priežiūra ir naudojimu susijusias paslaugas:\n\n1) iš kurių Rusijos Federacija arba Baltarusijos Respublika gauna reikšmingų pajamų, jeigu jų kilmės šalis yra Rusijos Federacija arba Baltarusijos Respublika arba jos eksportuojamos iš Rusijos Federacijos arba Baltarusijos Respublikos;\n\n2) kurios leidžia Rusijos Federacijai arba Baltarusijos Respublikai diversifikuoti savo pajamų šaltinius, jeigu jų kilmės šalis yra Rusijos Federacija arba Baltarusijos Respublika arba jos eksportuojamos iš Rusijos Federacijos arba Baltarusijos Respublikos.\n\n4. Lietuvos Respublikos valstybinis patentų biuras nepriima:\n\n1) paraiškų dėl prekių ženklų, patentų, dizaino, puslaidininkių gaminių topografijų, pateiktų Rusijos Federacijos ar Baltarusijos Respublikos piliečių, Rusijos Federacijoje arba Baltarusijos Respublikoje gyvenančių asmenų, išskyrus asmenis, turinčius Europos Sąjungos valstybės narės, Europos ekonominės erdvės valstybės ar Šveicarijos Konfederacijos pilietybę, arba asmenis, turinčius leidimą laikinai arba nuolat gyventi Europos Sąjungos valstybėje narėje, Europos ekonominės erdvės valstybėje ar Šveicarijos Konfederacijoje, arba Rusijos Federacijoje arba Baltarusijos Respublikoje įsisteigusių juridinių asmenų, juridinio asmens statuso neturinčių organizacijų ar jų padalinių, įskaitant atvejus, kai paraišką bendrai pateikia Rusijos Federacijos arba Baltarusijos Respublikos pilietis ar Rusijos Federacijoje arba Baltarusijos Respublikoje gyvenantis asmuo arba Rusijos Federacijoje arba Baltarusijos Respublikoje įsisteigęs juridinis asmuo, juridinio asmens statuso neturinti organizacija ar jų padalinys ir vienas ar daugiau asmenų, gyvenančių ar įsisteigusių ne Rusijos Federacijos teritorijoje;\n\n2) jokių prašymų ar pareiškimų, kurie susiję su bet kuriomis šios dalies 1 punkte nurodytomis pramoninės nuosavybės teisėmis ir kuriuos Valstybiniam patentų biurui pateikia šios dalies 1 punkte nurodytas asmuo.\n\n5. Prekių, technologijų, paslaugų ir programinės įrangos, kurioms taikomos šio straipsnio 1 ir 3 dalių nuostatos, sąrašą tvirtina Vyriausybė. Sąrašas peržiūrimas nuolat, bet ne rečiau kaip kartą per metus nuo sąrašo patvirtinimo dienos. Atitinkamo Vyriausybės nutarimo projektą rengia ir, suderinęs su Tarptautinių sankcijų įstatymo 10 straipsnio 1 dalyje nurodyta komisija, Vyriausybei teikia užsienio reikalų ministras, likus ne mažiau kaip 2 mėnesiams iki sąrašo galiojimo termino pabaigos. Sąrašas skelbiamas Užsienio reikalų ministerijos ir Lietuvos Respublikos ekonomikos ir inovacijų ministerijos interneto svetainėse.\n\n6. Tarptautinių sankcijų įstatymo 11 straipsnio 3 dalyje nurodyta kompetentinga institucija (toliau šiame straipsnyje – kompetentinga institucija), vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia parduoti, tiekti, perduoti ar eksportuoti į šio straipsnio 5 dalyje nurodytą sąrašą įtrauktas prekes, technologijas, paslaugas arba programinę įrangą, kurioms taikomas šio straipsnio 1 dalyje nustatytas draudimas, įskaitant ir su jomis susijusias paslaugas, jeigu nustato, kad tokios prekės, technologijos, paslaugos, programinė įranga arba su jomis susijusios paslaugos yra būtinos ir skirtos:\n\n1) tik medicinos ar farmaciniams arba humanitariniams tikslams, pavyzdžiui, medicinos priemonėms ir maistui tiekti, humanitariniams darbuotojams perkelti ir su tuo susijusiai pagalbai teikti, arba evakuacijai vykdyti, arba\n\n2) civiliniams branduoliniams įrenginiams eksploatuoti, jų techninei priežiūrai, branduoliniam kurui tiekti bei pakartotinai apdoroti ir tokių įrenginių saugai užtikrinti, taip pat medžiagų pirmtakams (prekursoriams), skirtiems medicininių radioaktyviųjų izotopų gamybos ir panašiems medicinos tikslams, arba aplinkos radiacijos stebėsenai būtinoms technologijoms tiekti.\n\n7. Šio straipsnio 3 dalyje nustatytas draudimas netaikomas Rusijos Federacijoje arba Baltarusijos Respublikoje atliekamiems pirkimams, kurie yra būtini Lietuvos Respublikos diplomatinių atstovybių, konsulinių įstaigų ir specialiųjų misijų veiklai.\n\n8. Kompetentinga institucija, vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia tiesiogiai ar netiesiogiai įsigyti, importuoti arba perduoti į šio straipsnio 5 dalyje nurodytą sąrašą įrašytas prekes, kurioms taikomas šio straipsnio 3 dalyje nustatytas draudimas, arba teikti su jomis susijusias paslaugas, nustačiusi, kad:\n\n1) tai būtina civiliniams branduoliniams įrenginiams eksploatuoti, jų techninei priežiūrai, branduoliniam kurui tiekti bei pakartotinai apdoroti ir tokių įrenginių saugai užtikrinti, taip pat medžiagų pirmtakams (prekursoriams), skirtiems medicininių radioaktyviųjų izotopų gamybai ir panašiems medicinos tikslams, aplinkos radiacijos stebėsenai būtinoms technologijoms tiekti;\n\n2) tai yra į Lietuvos Respubliką vykstantiems fiziniams asmenims ar jų šeimos nariams (sutuoktiniui arba partneriui, vaikui (įvaikiui), įskaitant sutuoktinio arba partnerio nepilnamečius vaikus (įvaikius), taip pat tėvams (įtėviams), įskaitant sutuoktinio arba partnerio tėvus (įtėvius)) priklausantys asmeniniai daiktai, kurie yra skirti tik šių asmenų asmeniniam naudojimui ir nėra skirti parduoti.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 33 straipsniu",
      "content": "Papildyti Įstatymą 33 straipsniu:\n\n„33 straipsnis. 31 ir 32 straipsniuose nustatytų ribojamųjų priemonių kontrolės priemonės\n\n1. Tiesiogiai ar netiesiogiai parduodami, tiekdami, perduodami ar eksportuodami, įskaitant tranzitą per Lietuvos Respublikos teritoriją, taip pat reeksportą, į trečiąją valstybę, išskyrus valstybes, taikančias eksporto kontrolės priemones, lygiavertes šiuo įstatymu nustatytoms kontrolės priemonėms, (toliau – valstybės partnerės) į šio įstatymo 32 straipsnio 5 dalyje nurodytą sąrašą įtrauktas prekes, technologijas, paslaugas ir programinę įrangą, fiziniai ir juridiniai asmenys, juridinio asmens statuso neturinčios organizacijos ar jų padaliniai (toliau šiame straipsnyje – asmenys) sutartimi uždraudžia jų reeksportą į Rusijos Federaciją ir Baltarusijos Respubliką.\n\n2. Taikydami šio straipsnio 1 dalies nuostatas asmenys užtikrina, kad sutartyje su trečiosios valstybės sandorio šalimi būtų nustatytos teisių gynimo priemonės, taikytinos, jeigu būtų nesilaikoma pagal šio straipsnio 1 dalį prisiimto sutartinio įsipareigojimo.\n\n3. Valstybių partnerių, kurioms netaikomos šio straipsnio 1 dalies nuostatos, sąrašą tvirtina Vyriausybė. Šis sąrašas skelbiamas Užsienio reikalų ministerijos ir Ekonomikos ir inovacijų ministerijos interneto svetainėse.\n\n4. Asmenys imasi deramo tikrinimo veiksmų ir įgyvendina kontrolės priemones ir procedūras, proporcingas asmenų pobūdžiui ir dydžiui, siekdami užtikrinti, kad būtų laikomasi šio įstatymo 31 ir 32 straipsniuose nustatytų ribojamųjų priemonių ir jos būtų tinkamai įgyvendinamos.“"
    },
    {
      "provision_ref": "art5",
      "section": "5",
      "title": "5 straipsnis. 4 straipsnio pakeitimas",
      "content": "Papildyti 4 straipsnį 11 dalimi:\n\n„11. Šio įstatymo 31 ir 32 straipsniuose nurodytos ribojamosios priemonės ir šio įstatymo 33 straipsnyje nustatytos šių ribojamųjų priemonių kontrolės priemonės taikomos, jeigu netaikomos ar iš dalies netaikomos analogiškos Europos Sąjungos ribojamosios priemonės, iki 2026 m. gegužės 2 d.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo taikymas",
      "content": "1. Šio įstatymo 3 straipsnyje išdėstyto Lietuvos Respublikos ribojamųjų priemonių dėl karinės agresijos prieš Ukrainą nustatymo įstatymo 32 straipsnio 1 ir 2 dalių nuostatos taikomos sutartims, sudarytoms po sąrašo, nurodyto šio įstatymo 3 straipsnyje išdėstyto Ribojamųjų priemonių dėl karinės agresijos prieš Ukrainą nustatymo įstatymo 32 straipsnio 5 dalyje, patvirtinimo dienos.\n\n2. Sutartims, sudarytoms iki sąrašo, nurodyto šio įstatymo 3 straipsnyje išdėstyto Ribojamųjų priemonių dėl karinės agresijos prieš Ukrainą nustatymo įstatymo 32 straipsnio 5 dalyje, patvirtinimo dienos, šio įstatymo 3 straipsnyje išdėstyto Ribojamųjų priemonių dėl karinės agresijos prieš Ukrainą nustatymo įstatymo 32 straipsnio 1 ir 2 dalių nuostatos taikomos praėjus 3 mėnesiams po šio sąrašo patvirtinimo dienos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Tarptautinių sankcijų įstatymo 11 straipsnio 4 dalyje nurodyta kompetentinga institucija (toliau šiame straipsnyje",
      "definition": "kompetentinga institucija), vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia nutraukti lėšų arba ekonominių išteklių įšaldymą arba leidžia naudotis lėšomis arba ekonominiais ištekliais, jeigu nustatoma, kad šios lėšos ar ekonominiai ištekliai yra:\n\n1) būtini į sąrašą įtrauktų asmenų, taip pat nuo tų asmenų priklausomų jų šeimos narių pagrindiniams poreikiams tenkinti, įskaitant mokėjimo operacijas už maisto produktus ir komunalines paslaugas, nuomą arba hipoteką, vaistus ir gydymą, mokesčius, draudimo įmokas;\n\n2) būtini pagrįstiems profesiniams mokesčiams mokėti arba patirtoms išlaidoms, susijusioms su teisinių paslaugų teikimu, kompensuoti;\n\n3) būtini mokesčiams, įskaitant aptarnavimo mokesčius, už kasdienį įšaldytų lėšų ar ekonominių išteklių laikymą ar tvarkymą mokėti;\n\n4) mokėtini į diplomatinės atstovybės ar konsulinės įstaigos arba tarptautinės organizacijos, kuri pagal tarptautinę teisę naudojasi imunitetais, turimą ar jai priklausančią sąskaitą arba iš jos tiek, kiek tokios mokėjimų operacijos skirtos diplomatinės atstovybės ar konsulinės įstaigos arba tarptautinės organizacijos oficialiems tikslams;\n\n5) būtini mokėjimo operacijai pagal sutartį ar susitarimą, kurią (kurį) sudarė į sąrašą įtrauktas asmuo, arba pagal įsipareigojimą, kuris į sąrašą įtrauktam asmeniui buvo nustatytas iki dienos, kurią tas asmuo buvo įtrauktas į sąrašą, atlikti ir jeigu lėšos arba ekonominiai ištekliai bus naudojami į sąrašą įtraukto asmens šiame punkte nurodytai mokėjimo operacijai atlikti arba\n\n6) būtini įvykio, kuris gali daryti didelį ir reikšmingą poveikį žmonių sveikatai ir saugai arba aplinkai, skubiai prevencijai arba jo padariniams sušvelninti.\n\n9. Kompetentinga institucija, vadovaudamasi Tarptautinių sankcijų įstatymo 11 straipsnio 6 dalyje nurodytu tvarkos aprašu, leidžia nutraukti lėšų arba ekonominių išteklių įšaldymą arba leidžia naudotis lėšomis arba ekonominiais ištekliais, jeigu laikomasi visų šių sąlygų:\n\n1) dėl lėšų ar ekonominių išteklių iki tos dienos, kurią asmuo buvo įtrauktas į sąrašą, yra priimtas arbitražo sprendimas arba iki tos dienos, kurią asmuo buvo įtrauktas į sąrašą, arba vėliau Lietuvos Respublikoje yra priimtas teismo arba administracinis sprendimas, arba priimtas teismo sprendimas, vykdytinas Lietuvos Respublikoje;\n\n2) lėšos ar ekonominiai ištekliai bus naudojami išimtinai tenkinant reikalavimus, kurie buvo užtikrinti šios dalies 1 punkte nurodytu sprendimu arba kurie šiuo sprendimu pripažinti teisėtais, neviršijant ribų, nustatytų įstatymuose ir kituose teisės aktuose, reglamentuojančiuose tokius reikalavimus pateikiančių asmenų teises, ir\n\n3) šios dalies 1 punkte nurodytas sprendimas nėra priimtas į sąrašą įtraukto asmens naudai.\n\n10. Kai pagal šio straipsnio 8 ar 9 dalį leidžiama nutraukti lėšų ar ekonominių išteklių įšaldymą, turi būti užtikrinta, kad į sąrašą įtrauktam asmeniui nebus suteikta ekonominės naudos, o jo gautos pajamos dėl tokio lėšų ir ekonominių išteklių įšaldymo nutraukimo bus įšaldytos.",
      "source_provision": "art2"
    },
    {
      "term": "Šio straipsnio 3 dalimi nedraudžiama finansų įstaigoms į įšaldytas sąskaitas įskaityti šios dalies 1",
      "definition": "3 punktuose nurodytas lėšas, kurias trečiosios šalys pervedė į sąskaitą, priklausančią į sąrašą įtrauktam asmeniui, jeigu visos gautos lėšos taip pat bus įšaldomos pagal šio straipsnio 1 dalį:\n\n1) palūkanas arba kitas su šiomis sąskaitomis susijusias pajamas;\n\n2) mokėjimo operacijas pagal sutartis, susitarimus ar įsipareigojimus, kurie buvo sudaryti arba nustatyti iki dienos, kurią asmuo buvo įtrauktas į sąrašą, arba\n\n3) mokėjimo operacijas pagal Lietuvos Respublikoje priimtus ar vykdytinus teismo, administracinius ar arbitražo sprendimus.\n\n12. Finansų įstaiga apie visus šio straipsnio 11 dalyje nurodytus lėšų įskaitymus ir mokėjimo operacijas ne vėliau kaip per 2 darbo dienas nuo jų įvykdymo dienos praneša kompetentingai institucijai.\n\n13. Į sąrašą įtrauktas asmuo, nesutinkantis su Vyriausybės sprendimu taikyti šio straipsnio 1 ir 3 dalyse nurodytas priemones, turi teisę sprendimą apskųsti teismui Lietuvos Respublikos administracinių bylų teisenos įstatymo nustatyta tvarka.“",
      "source_provision": "art2"
    }
  ]
}
