{
  "id": "lt-law-xi-1175",
  "type": "statute",
  "title": "Lietuvos Respublikos gyventojų santaupų atkūrimo įstatymo ir jį keitusių įstatymų pripažinimo netekusiais galios įstatymas",
  "short_name": "XI-1175",
  "status": "in_force",
  "issued_date": "2010-11-25",
  "in_force_date": "2011-08-01",
  "url": "https://e-tar.lt/portal/lt/legalAct/TAR.197BE4CAFD43",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymų pripažinimas netekusiais galios",
      "content": "Pripažinti netekusiais galios:\n\n1) Lietuvos Respublikos gyventojų santaupų atkūrimo įstatymą (Žin., 1997, Nr. 58-1330);\n\n2) Lietuvos Respublikos gyventojų santaupų atkūrimo įstatymo 3, 5, 7 straipsnių pakeitimo ir papildymo įstatymą (Žin., 1997, Nr. 118-3038);\n\n3) Lietuvos Respublikos gyventojų santaupų atkūrimo įstatymo 1 ir 7 straipsnių papildymo įstatymą (Žin., 1998, Nr. 91-2510);\n\n4) Lietuvos Respublikos gyventojų santaupų atkūrimo įstatymo 1, 2, 3, 5, 6, 8 straipsnių pakeitimo ir papildymo įstatymą (Žin., 1999, Nr. 33-951);\n\n5) Lietuvos Respublikos gyventojų santaupų atkūrimo įstatymo 4 straipsnio pakeitimo įstatymą (Žin., 1999, Nr. 105-3029);\n\n6) Lietuvos Respublikos gyventojų santaupų atkūrimo įstatymo 6 straipsnio papildymo įstatymą (Žin., 1999, Nr. 107-3099);\n\n7) Lietuvos Respublikos gyventojų santaupų atkūrimo įstatymo 6 straipsnio papildymo ir pakeitimo įstatymą (Žin., 2002, Nr. 123-5530);\n\n8) Lietuvos Respublikos gyventojų santaupų atkūrimo įstatymo 2, 3, 4, 5, 6 ir 7 straipsnių pakeitimo įstatymą (Žin., 2005, Nr. 118-4266)."
    },
    {
      "provision_ref": "art2",
      "section": "2",
      "title": "2 straipsnis. Įstatymo įgyvendinimas",
      "content": "1. Gyventojai, praleidę santaupų atkūrimo terminą – iki 1998 m. kovo 31 d. – dėl nuo jų nepriklausančių priežasčių, rašytinį prašymą atidaryti atkuriamąją sąskaitą gali pateikti Komisijai gyventojų prašymams atidaryti atkuriamąją sąskaitą nagrinėti (toliau – Komisija) iki 2011 m. kovo 31 d. Komisija nagrinėja tik tuos gyventojų prašymus, jeigu yra pateikti visi teisės aktuose, reglamentuojančiuose santaupų atkūrimą, nurodyti dokumentai. Komisija veiklą baigia 2011 m. liepos 31 d.\n\n2. Banko „Swedbank“, AB (toliau – Bankas) išlaidos, susijusios su atkuriamųjų sąskaitų atidarymu ir jų aptarnavimu, apmokamos iš Privatizavimo fondo lėšų iki 2011 m. spalio 15 d. Pasibaigus šiam terminui, Finansų ministerijos santaupų atkūrimo sąskaita uždaroma ir lėšos pervedamos į Privatizavimo fondą.\n\n3. Gyventojai, kuriems yra atkurtos santaupos, tačiau nepervestos į jų banko sąskaitas, turi kreiptis į Banką dėl atkurtų santaupų pervedimo į jų banko sąskaitas. Teisė atgauti atkurtas santaupas pasibaigia, jeigu gyventojai dėl atkurtų santaupų pervedimo nesikreipia į Banką iki 2011 m. rugpjūčio 31 d.\n\n4. Bankas ne vėliau kaip iki 2011 m. rugsėjo 30 d. uždaro gyventojų atkuriamąsias sąskaitas.\n\n5. Apie santaupų atkūrimą ir atkurtų, bet nepervestų į gyventojų banko sąskaitas santaupų išmokėjimą Finansų ministerija informuoja gyventojus iki 2011 m. vasario 1 d. per Lietuvos nacionalinį radiją ir televiziją ir pagrindinius Lietuvos dienraščius. Gyventojų informavimo išlaidos dengiamos iš Privatizavimo fondo lėšų.\n\n6. Rusijos Federacijai grąžinus buvusios okupacinės sovietinės valdžios nusavintus gyventojų indėlius, laikytus likviduotame buvusios SSRS Ekonominių ryšių su užsieniu banko Lietuvos skyriuje 1992 m. kovo 15 d., Lietuvos Respublikos Vyriausybė nustato tvarką, pagal kurią indėlininkams bus grąžinti indėliai užsienio valiuta."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas, išskyrus 2 straipsnio 1, 2, 3, 4 ir 5 dalis, įsigalioja 2011 m. rugpjūčio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
