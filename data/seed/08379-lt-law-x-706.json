{
  "id": "lt-law-x-706",
  "type": "statute",
  "title": "Lietuvos Respublikos tarnybinio paso įstatymo 1, 5 straipsnių pakeitimo ir papildymo bei Įstatymo papildymo priedu įstatymas",
  "short_name": "X-706",
  "status": "in_force",
  "issued_date": "2006-06-20",
  "in_force_date": "2006-07-14",
  "url": "https://e-tar.lt/portal/lt/legalAct/TAR.563B0426CD4D/XyjFFtDDuH",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas 2 dalimi",
      "content": "Papildyti 1 straipsnį 2 dalimi ir šį straipsnį išdėstyti taip:\n\n„1 straipsnis. Įstatymo paskirtis\n\n1. Šis Įstatymas nustato tarnybinio paso paskirtį, jo išdavimo, galiojimo, keitimo, grąžinimo, paėmimo, paskelbimo negaliojančiu, sunaikinimo sąlygas, jame įrašytinus duomenis.\n\n2. Šio Įstatymo nuostatos suderintos su šio Įstatymo priede nurodytais Europos Sąjungos teisės aktais.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas ir papildymas",
      "content": "1. 5 straipsnio 3 dalyje vietoj žodžio „nuotrauka“ įrašyti žodžius „veido atvaizdas“ ir šią dalį išdėstyti taip:\n\n„3. Tarnybiniame pase turi būti asmens veido atvaizdas, parašas ir nurodomos jo pareigos. Pasikeitus asmens einamoms pareigoms, tarnybiniame pase padaromas įrašas apie naujas pareigas, jeigu asmuo atitinka šio Įstatymo 3 straipsnio reikalavimus.“\n\n2. Papildyti 5 straipsnį nauja 4 dalimi:\n\n„4. Tarnybiniame pase elektroniniu būdu fiksuojami šio straipsnio 1 dalyje išvardyti duomenys, taip pat asmens veido atvaizdas ir pirštų atspaudai.“\n\n3. Buvusias 5 straipsnio 4 ir 5 dalis laikyti atitinkamai 5 ir 6 dalimis."
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos tarnybinio paso\nįstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2004 m. gruodžio 13 d. Tarybos reglamentas (EB) Nr. 2252/2004 dėl valstybių narių išduodamų pasų ir kelionės dokumentų apsauginių savybių ir biometrikos standartų.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šio įstatymo 2 straipsnio 2 dalies nuostata dėl duomenų apie asmenį ir asmens veido atvaizdo fiksavimo elektroniniu būdu į tarnybinį pasą įsigalioja nuo 2006 m. rugpjūčio 28 d., o dėl asmens pirštų atspaudų – ne vėliau kaip per 36 mėnesius po to, kai Europos Komisija nustatys technines specifikacijas dėl pirštų atspaudų.\n\n2. Šio įstatymo 2 straipsnio 2 dalies nuostatos netaikomos tarnybiniams pasams, išduotiems iki nurodytų nuostatų įsigaliojimo dienos."
    },
    {
      "provision_ref": "art5",
      "section": "5",
      "title": "5 straipsnis. Įstatymo įgyvendinimas",
      "content": "Lietuvos Respublikos vidaus reikalų ministras iki šio įstatymo 2 straipsnio 2 dalies nuostatų įsigaliojimo priima teisės aktų, kurių reikia šioms nuostatoms įgyvendinti, pakeitimus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
