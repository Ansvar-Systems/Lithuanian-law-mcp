{
  "id": "lt-law-ix-2338",
  "type": "statute",
  "title": "Lietuvos Respublikos bausmių vykdymo kodekso 43, 48, 49, 68, 102, 121, 157, 173, 178 straipsnių pakeitimo įstatymas",
  "short_name": "IX-2338",
  "status": "in_force",
  "issued_date": "2004-07-08",
  "in_force_date": "2004-07-24",
  "url": "https://e-tar.lt/portal/lt/legalAct/TAR.1B4B4A2502C1",
  "provisions": [
    {
      "provision_ref": "art1",
      "section": "1",
      "title": "1 straipsnis. 43 straipsnio 2 dalies pakeitimas",
      "content": "43 straipsnio 2 dalyje vietoj žodžių „vietoj viešųjų darbų paskirti Baudžiamojo kodekso 71 straipsnyje numatytą įmoką į nukentėjusių nuo nusikaltimų asmenų fondą“ įrašyti žodžius „atleisti jį nuo šios bausmės, vietoj jos paskirdamas Baudžiamojo kodekso IX skyriuje numatytą baudžiamojo poveikio priemonę“ ir šią dalį išdėstyti taip:\n\n„2. Kai nuteistasis, kuriam paskirta viešųjų darbų bausmė, po nuosprendžio įsiteisėjimo dienos tampa I ar II grupės invalidu arba sulaukia pensinio amžiaus, arba nuteistoji moteris išeina nėštumo ir gimdymo atostogų, arba dėl kitų objektyvių priežasčių nebegali atlikti paskirtų viešųjų darbų, apylinkės teismas bausmę vykdančios institucijos teikimu gali atleisti jį nuo šios bausmės, vietoj jos paskirdamas Baudžiamojo kodekso IX skyriuje numatytą baudžiamojo poveikio priemonę.“"
    },
    {
      "provision_ref": "art2",
      "section": "2",
      "title": "2 straipsnis. 48 straipsnio 2 dalies pakeitimas",
      "content": "48 straipsnio 2 dalyje vietoj žodžių „nustatytus įpareigojimus pakeisti Baudžiamojo kodekso 71 straipsnyje numatyta įmoka į nukentėjusiųjų nuo nusikaltimų asmenų fondą“ įrašyti žodžius „atleisti jį nuo šios bausmės, vietoj jos paskirdamas Baudžiamojo kodekso IX skyriuje numatytą baudžiamojo poveikio priemonę“ ir šią dalį išdėstyti taip:\n\n„2. Jeigu nuteistasis dėl objektyvių priežasčių negali įvykdyti nustatytų įpareigojimų, apylinkės teismas laisvės apribojimo bausmę vykdančios institucijos teikimu gali atleisti jį nuo šios bausmės, vietoj jos paskirdamas Baudžiamojo kodekso IX skyriuje numatytą baudžiamojo poveikio priemonę.“"
    },
    {
      "provision_ref": "art3",
      "section": "3",
      "title": "3 straipsnis. 49 straipsnio 4 dalies pakeitimas",
      "content": "49 straipsnio 4 dalyje išbraukti žodžius „be to, šie nuteistieji atsako pagal Baudžiamojo kodekso 243 straipsnį“ ir šią dalį išdėstyti taip:\n\n„4. Vengiantiems atlikti laisvės apribojimo bausmę nuteistiesiems apylinkės teismas bausmę vykdančios institucijos teikimu šią bausmę pakeičia areštu.“"
    },
    {
      "provision_ref": "art4",
      "section": "4",
      "title": "4 straipsnis. 68 straipsnio 1 dalies pakeitimas",
      "content": "68 straipsnio 1 dalyje vietoj žodžių „pirmą kartą paskirtas laisvės atėmimas ir šią“ įrašyti žodžius „laisvės atėmimo“ ir šią dalį išdėstyti taip:\n\n„1. Nuteistieji, kuriems laisvės atėmimo bausmę atlikti nustatyta pataisos namuose, gali būti palikti kardomojo kalinimo vietose, laisvės atėmimo vietos ligoninėje arba kalėjime atlikti ūkio darbus.“"
    },
    {
      "provision_ref": "art5",
      "section": "5",
      "title": "5 straipsnis. 102 straipsnio 2 dalies pakeitimas",
      "content": "102 straipsnio 2 dalyje po žodžių „jeigu jis tuo metu yra mokus“ įrašyti žodžius „arba naudojasi ryšio paslauga kalbėti telefonu kito abonento sąskaita“, po žodžių „Telefoninio pokalbio išlaidas“ įrašyti žodžius „kai nesinaudojama ryšio paslauga kalbėti telefonu kito abonento sąskaita“ ir šią dalį išdėstyti taip:\n\n„2. Nuteistajam paskambinti telefonu leidžiama, jeigu jis tuo metu yra mokus arba naudojasi ryšio paslauga kalbėti telefonu kito abonento sąskaita. Vienas telefoninis pokalbis negali trukti ilgiau kaip 15 minučių. Kam skambinti pasirenka nuteistasis. Telefoninio pokalbio išlaidas, kai nesinaudojama ryšio paslauga kalbėti telefonu kito abonento sąskaita, apmoka pats nuteistasis.“"
    },
    {
      "provision_ref": "art6",
      "section": "6",
      "title": "6 straipsnis. 121 straipsnio 2 dalies 4 punkto pakeitimas",
      "content": "121 straipsnio 2 dalies 4 punkte vietoj žodžio „lėktuvu“ įrašyti žodžius „specialiai neįrengtomis transporto priemonėmis“ ir šį punktą išdėstyti taip:\n\n„4) konvojuojant nuteistąjį specialiai neįrengtomis transporto priemonėmis;“."
    },
    {
      "provision_ref": "art7",
      "section": "7",
      "title": "7 straipsnis. 157 straipsnio 3 dalies 1 ir 2 punktų pakeitimas",
      "content": "1. 157 straipsnio 3 dalies 1 punkte po žodžių „padarytus nusikaltimus“ įrašyti žodžius „taip pat asmenys, nuteisti laisvės atėmimu už nesunkius nusikaltimus, kuriems teismas nustatė atlikti bausmę atvirose kolonijose“ ir šį punktą išdėstyti taip:\n\n„1) asmenys, nuteisti laisvės atėmimu iki šešerių metų įskaitytinai už dėl neatsargumo padarytus nusikaltimus, taip pat asmenys, nuteisti laisvės atėmimu už nesunkius nusikaltimus, kuriems teismas nustatė atlikti bausmę atvirose kolonijose, nepilnamečiai, nėščios moterys, taip pat asmenys, turintys vaikų iki septynerių metų arba du ir daugiau nepilnamečių vaikų (jei jiems neapribota tėvų valdžia), – kai jie yra faktiškai atlikę ne mažiau kaip vieną trečdalį paskirtos laisvės atėmimo bausmės;“.\n\n2. 157 straipsnio 3 dalies 2 punkte po žodžių „lengvosios grupės sąlygomis“ įrašyti žodžius „taip pat asmenys, nuteisti laisvės atėmimu daugiau kaip šešeriems metams už dėl neatsargumo padarytus nusikaltimus, kuriems teismas nustatė atlikti bausmę atvirose kolonijose“ ir šį punktą išdėstyti taip:\n\n„2) asmenys, laikomi pataisos namuose lengvosios grupės sąlygomis, taip pat asmenys, nuteisti laisvės atėmimu daugiau kaip šešeriems metams už dėl neatsargumo padarytus nusikaltimus, kuriems teismas nustatė atlikti bausmę atvirose kolonijose, – kai jie yra faktiškai atlikę ne mažiau kaip pusę paskirtos laisvės atėmimo bausmės;“."
    },
    {
      "provision_ref": "art8",
      "section": "8",
      "title": "8 straipsnis. 173 straipsnio 6 dalies papildymas",
      "content": "Papildyti 173 straipsnio 6 dalį trečiu sakiniu ir ją išdėstyti taip:\n\n„6. Laisvės atėmimo bausmę atliekantys atvirose kolonijose nuteistieji maistu, drabužiais, baltiniais ir avalyne apsirūpina patys. Šiems nuteistiesiems kiekvieną mėnesį iš atviros kolonijos lėšų išmokami vieno MGL dydžio maistpinigiai. Nuteistųjų, uždarytų į baudos izoliatorių, maitinimas organizuojamas šio Kodekso 173 straipsnio 4 dalyje nustatyta tvarka, o maistpinigiai už baudos izoliatoriuje praleistą laiką šiems nuteistiesiems nemokami.“"
    },
    {
      "provision_ref": "art9",
      "section": "9",
      "title": "9 straipsnis. 178 straipsnio 1 dalies pakeitimas",
      "content": "178 straipsnio 1 dalyje vietoj skaičiaus ir žodžių „71 straipsnyje numatytą įmoką į nukentėjusių nuo nusikaltimų asmenų fondą“ įrašyti skaičių ir žodžius „IX skyriuje numatytą baudžiamojo poveikio priemonę“ ir šią dalį išdėstyti taip:\n\n„1. Nuteistąjį, kuriam paskirta viešųjų darbų bausmė, jeigu jis nustatyta tvarka pripažintas I arba II grupės invalidu, taip pat sulaukusį pensinio amžiaus nuteistąjį arba moterį, išėjusią nėštumo ir gimdymo atostogų, arba dėl kitų objektyvių priežasčių apylinkės teismas atleidžia nuo bausmės atlikimo paskirdamas Baudžiamojo kodekso IX skyriuje numatytą baudžiamojo poveikio priemonę.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                   VALDAS ADAMKUS\n______________"
    }
  ],
  "definitions": []
}
