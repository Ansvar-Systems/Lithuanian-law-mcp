{
  "id": "lt-law-x-431",
  "type": "statute",
  "title": "Lietuvos Respublikos rinkliavų įstatymo 11 straipsnio pakeitimo ir papildymo įstatymas",
  "short_name": "X-431",
  "status": "in_force",
  "issued_date": "2005-12-08",
  "in_force_date": "2005-12-22",
  "url": "https://e-tar.lt/portal/lt/legalAct/TAR.7BD11B0AC249",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio 1 dalies 2 ir 6 punktų pakeitimas ir papildymas 10 ir 11 punktais",
      "content": "1. Pakeisti 11 straipsnio 1 dalies 2 punktą ir jį išdėstyti taip:\n\n„2) leidimo prekiauti ar teikti paslaugas savivaldybės tarybos nustatytose viešosiose vietose išdavimą (viešąja vieta, kurioje vykdoma prekyba, teikiamos paslaugos, laikytina savivaldybės teritorijoje esanti savivaldybei ar valstybei nuosavybės teise priklausanti ar patikėjimo teise valdoma teritorija (išskyrus išnuomotą ar perduotą naudotis teritoriją), kurioje teikiamos paslaugos, taip pat vykdoma prekyba nuo (iš) laikinųjų prekybos įrenginių, kioskų paviljonų, prekybai pritaikytų automobilių ar priekabų, lauko kavinių);“.\n\n2. 11 straipsnio 1 dalies 6 punkte po žodžio „tarnybų“ įrašyti žodžius „taip pat vietas, kurias nustato Vyriausybė, atsižvelgdama į saugumą, tarptautinį protokolą ar kitus viešuosius interesus užtikrinančius reikalavimus“ ir šį punktą išdėstyti taip:\n\n„6) naudojimąsi savivaldybių tarybos nustatytomis vietomis automobiliams statyti (išskyrus vietas automobiliams statyti prie valstybinės reikšmės kelių, 5–15 m pažymėtoje atkarpoje prie valstybės įstaigų, institucijų ir tarnybų, taip pat vietas, kurias nustato Vyriausybė, atsižvelgdama į saugumą, tarptautinį protokolą ar kitus viešuosius interesus užtikrinančius reikalavimus);“.\n\n3. Papildyti 11 straipsnio 1 dalį 10 ir 11 punktais:\n\n„10) leidimo pardavinėti I, II ir TO klasės civilines pirotechnikos priemones išdavimą;\n\n11) naudojimąsi gyvenamųjų vietovių, turinčių kurorto statusą, viešąja infrastruktūra (viešoji kurorto infrastruktūra – valstybei ar savivaldybei nuosavybės teise priklausantys statiniai, įranga ir bendro naudojimo želdynai, sudarantys visuomenei galimybę naudoti kurorte esančius gamtinius išteklius sveikatinimo, turizmo ir poilsio reikmėms).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
