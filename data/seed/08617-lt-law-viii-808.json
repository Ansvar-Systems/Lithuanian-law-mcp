{
  "id": "lt-law-viii-808",
  "type": "statute",
  "title": "Lietuvos Respublikos mobilizacijos ir mobilizacinio rezervo rengimo įstatymo 2, 3, 5, 6, 11, 14 straipsnių pakeitimo ir papildymo įstatymas",
  "short_name": "VIII-808",
  "status": "in_force",
  "issued_date": "1998-06-23",
  "in_force_date": "1998-07-08",
  "url": "https://e-tar.lt/portal/lt/legalAct/TAR.646CCB79E275/KqOoeXpTko",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies pakeitimas",
      "content": "Pakeisti 2 straipsnio 1 dalį ir ją išdėstyti taip:\n\n„1. Mobilizacija – valstybės valdymo, savivaldybių ir ūkio sistemos pertvarkymas karo padėčiai, ginkluotųjų pajėgų bei jų rezervo ir civilinės saugos bendrosios ir specialiosios paskirties formuočių (civilinės saugos formuočių) pervedimas iš taikos į kovos parengtį bei atsargos karo prievolininkų šaukimas į tikrąją karo tarnybą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Mobilizacijos mastas\n\nMobilizacija gali būti visuotinė arba dalinė. Visuotinė mobilizacija aprėpia visą valstybės valdymo, savivaldybių ir ūkio sistemą, ginkluotąsias pajėgas bei jų rezervą ir civilinės saugos formuotes. Dalinė mobilizacija aprėpia dalį valstybės valdymo, savivaldybių ir ūkio sistemos, ribotą kiekį karinių dalinių ir civilinės saugos formuočių bei ginkluotųjų pajėgų rezervo.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies 1 punkto ir 2 dalies 1, 5, 8 punktų pakeitimas",
      "content": "1. 5 straipsnio 1 dalies 1 punkte po žodžio „dalinių“ įrašyti žodžius „ir civilinės saugos formuočių sudarymas“, išbraukti žodį „formavimas“ ir šį punktą išdėstyti taip:\n\n„1) atsargos karinių dalinių ir civilinės saugos formuočių sudarymas;“.\n\n2. 5 straipsnio 2 dalies 1 punkte po žodžių „ir kariniai“ įrašyti žodžius „bei specialūs“, iš 5 punkto išbraukti žodį „medicinos“, 8 punkte prieš žodį „žaliavų“ įrašyti žodžius „gamtos išteklių išsaugojimas“ ir šiuos punktus išdėstyti taip:\n\n„1) atsargos karo prievolininkų mobilizacinė apskaita ir kariniai bei specialūs mokymai;“\n\n„5) medicininės paskirties išteklių atsargų sukaupimas, karo lauko ligoninių ir kitų mobilių pagalbos teikimo struktūrų formavimas ir komplektavimas;“\n\n„8) gamtos išteklių išsaugojimas, žaliavų bei pusfabrikačių atsargų sudarymas, atnaujinimas, papildymas ir saugojimas;“."
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 4 dalies, 5 dalies 6, 7 punktų ir 6 dalies 1, 3, 4, 7 punktų papildymas ir pakeitimas",
      "content": "1. 6 straipsnio 4 dalį papildyti 7 punktu:\n\n„7) sudaro valstybės ūkiui svarbių pareigų (specialybių) sąrašą, pagal kurį karo prievolininkai yra atleidžiami nuo mobilizacijos.“\n\n2. 6 straipsnio 5 dalies 6 punkte po žodžio „dalinių“ įrašyti žodžius „ir civilinės saugos formuočių“, išbraukti žodį „formavimas“, 7 punkte po žodžio „atsargų“ įrašyti žodį „kaupimą“ ir šiuos punktus išdėstyti taip:\n\n„6) planuoja atsargos karinių dalinių ir civilinės saugos formuočių komplektavimą ir pratybas;\n\n7) užtikrina kariuomenės mobilizacinių atsargų kaupimą, paskirstymą, išdėstymą, saugojimą ir aptarnavimą;“.\n\n3. Pakeisti 6 straipsnio 6 dalies 1 punktą, iš 3 ir 4 punktų išbraukti žodžius „ir iš jos į atsargą išėjusių“, iš 7 punkto išbraukti žodžius „ir ją realizuoja“ ir šiuos punktus išdėstyti taip:\n\n„1) tvarko vidaus reikalų sistemoje dirbančių, taip pat mobilizacinio plano priemonėms įgyvendinti pasirinktų karo prievolininkų apskaitą;“\n\n„3) organizuoja vidaus reikalų sistemoje dirbančių karo prievolininkų karinius mokymus;\n\n4) planuoja iš vidaus reikalų sistemoje dirbančių karo prievolininkų karinio dalinio formavimą, komplektavimą ir pratybas;“\n\n„7) parengia ir teikia Vyriausybei tvirtinti ginklų, esančių civilinėje apyvartoje, rekvizicijos bei laikino paėmimo tvarką.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Kariuomenės ir civilinės saugos mobilizacinės atsargos\n\n1. Kariuomenėje ir civilinės saugos sistemoje sudaromos ginkluotės, amunicijos, aprangos, ekipuotės, maisto ir kitų materialinių vertybių atsargos, būtinos kariuomenės mobilizacijai ir civilinei saugai.\n\n2. Kariuomenės ir civilinės saugos mobilizacinių atsargų kiekį nustato Vyriausybė.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio papildymas",
      "content": "Papildyti 14 straipsnį 4 punktu:\n\n„4) valstybės ūkis pertvarkomas į darbą karo padėtyje pagal iš anksto parengtus mobilizacinius planus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
