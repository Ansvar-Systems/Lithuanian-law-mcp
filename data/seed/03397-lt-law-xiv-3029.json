{
  "id": "lt-law-xiv-3029",
  "type": "statute",
  "title": "Lietuvos Respublikos visuomenės informavimo įstatymo Nr. I-1418 2 ir 39 straipsnių pakeitimo įstatymas",
  "short_name": "XIV-3029",
  "status": "in_force",
  "issued_date": "2024-10-15",
  "in_force_date": "2024-10-25",
  "url": "https://e-tar.lt/portal/lt/legalAct/84516f5291f111efa605b9842742bf37/hvSbBYAULf",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 38 dalimi:\n\n„38. Pranešimas žiniasklaidai – asmens, įmonės ar organizacijos parengtas informacinis pranešimas, kuris viešosios informacijos rengėjo ir (ar) skleidėjo nuožiūra gali būti skleidžiamas visuomenės informavimo priemonėse.“\n\n2. Buvusias 2 straipsnio 38–87 dalis laikyti atitinkamai 39–88 dalimis.\n\n3. Pakeisti 2 straipsnio 56 dalį ir ją išdėstyti taip:\n\n„56. Rėmimas – pagalba, kurią asmuo, nedalyvaujantis transliuojant radijo programą ir (ar) teikiant audiovizualinės žiniasklaidos paslaugas, ir (ar) kuriant audiovizualinį, garso ar informacinės visuomenės informavimo priemonės turinį, teikia audiovizualinės žiniasklaidos paslaugoms ir (ar) programoms, radijo programoms, informacinės visuomenės informavimo priemonėms, dalijimosi vaizdo medžiaga platformų paslaugoms ir (ar) programoms ar naudotojų sukurtiems vaizdo įrašams finansuoti, siekdamas skleisti informaciją apie savo pavadinimą, prekių ženklą, įvaizdį, veiklą, prekes ar paslaugas.“"
    },
    {
      "provision_ref": "art2",
      "section": "2",
      "title": "2 straipsnis. 39 straipsnio pakeitimas",
      "content": "1. Pakeisti 39 straipsnio pavadinimą ir jį išdėstyti taip:\n\n„39 straipsnis. Reklamai, komerciniams audiovizualiniams pranešimams ir pranešimams žiniasklaidai keliami reikalavimai“.\n\n2. Papildyti 39 straipsnį 12 dalimi:\n\n„12. Visuomenės informavimo priemonėje skleidžiant visą ar tik dalį parengto pranešimo žiniasklaidai turi būti laikomasi šių reikalavimų:\n\n1) jeigu pranešimas žiniasklaidai skleidžiamas neatlygintinai, jis žymimas žodžiais „Pranešimas žiniasklaidai“;\n\n2) jeigu pranešimas žiniasklaidai skleidžiamas atlygintinai, jis žymimas žodžiais „Reklama“ arba „Rėmimas“ (pasirinktinai);\n\n3) visais atvejais nurodomas pranešimo žiniasklaidai rengėjas.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
