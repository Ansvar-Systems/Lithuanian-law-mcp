{
  "id": "lt-law-ix-942",
  "type": "statute",
  "title": "Lietuvos Respublikos tabako kontrolės įstatymo 1, 6, 8, 9, 10, 11, 18, 21, 29 straipsnių pakeitimo ir papildymo įstatymas",
  "short_name": "IX-942",
  "status": "in_force",
  "issued_date": "2002-06-11",
  "in_force_date": "2002-07-03",
  "url": "https://e-tar.lt/portal/lt/legalAct/TAR.AF942F6D0ED6",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas",
      "content": "1. Papildyti 1 straipsnio 7 pastraipą ir ją išdėstyti taip:\n\n„tabako gaminių rėmimas – vartotojui skirti informavimo ir įtikinėjimo veiksmai, skatinantys apsispręsti pirkti tabako gaminius. Rėmimu nelaikomas tabako gaminių gamintojo (rėmėjo) pavadinimo ar prekių ženklo vaizdavimas gamintojo (rėmėjo) remiamų renginių metu ir šių renginių rėmėjų sąrašuose;“.\n\n2. Papildyti 1 straipsnį 10 ir 11 pastraipomis:\n\n„prekybos tabako gaminiais vieta – parduotuvių, kioskų, paviljonų, restoranų, kavinių, barų, bufetų, kitos tabako gaminiais prekiaujančių įmonių patalpos (įskaitant autoparduotuves), kuriose tabako gaminiai parduodami vartotojui (aptarnaujant pirkėjus lauko sąlygomis, prekybos tabako gaminiais vieta laikoma kasos aparato įrengimo vieta), bei patalpos, kuriose vykdoma tabako gaminių didmeninė prekyba;\n\nsocialinė reklama – socialinės gerovės, apimančios sveikos gyvensenos, sveikatos stiprinimo, ligų ir žalingų sveikatai įpročių profilaktiką, propagavimas bet kokiomis reklamos formomis ir priemonėmis.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 1 dalies pakeitimas",
      "content": "6 straipsnio 1 dalyje išbraukti žodžius „ir kasmet perregistruojama“ ir šią dalį išdėstyti taip:\n\n„Lietuvos Respublikoje įmonėms draudžiama gaminti tabako gaminius be Lietuvos Respublikos Vyriausybės ar jos pavedimu Valstybinės tabako ir alkoholio kontrolės tarnybos prie Lietuvos Respublikos Vyriausybės (toliau – VTAKT) nustatyta tvarka išduotos licencijos. Licencija gaminti tabako gaminius išduodama neterminuotam laikui.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio 2 dalies 2 punkto ir 4 dalies pakeitimas",
      "content": "1. Pakeisti 8 straipsnio 2 dalies 2 punktą ir jį išdėstyti taip:\n\n„2) be įmonės gamintojos išduotos atitikties deklaracijos ir (ar) pažymėjimo (sertifikato), liudijančių kiekvienos tabako gaminių siuntos kokybę, o importuojant tabako gaminių gamybai skirtą tabaką, – be gamintojo išduotos atitikties deklaracijos, liudijančios, kad tabakas tinka tabako gaminių gamybai;“.\n\n2. 8 straipsnio 4 dalyje išbraukti žodžius „ir kasmet perregistruojama“ ir šią dalį išdėstyti taip:\n\n„Tabako ir tabako gaminių importo licencijavimo taisykles, remdamasi šiuo ir Lietuvos Respublikos įmonių įstatymu, nustato Lietuvos Respublikos Vyriausybė. Licencija importuoti tabako gaminius išduodama neterminuotam laikui.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio 1 dalies pakeitimas",
      "content": "9 straipsnio 1 dalyje išbraukti žodžius „ir kasmet perregistruojama“ ir šią dalį išdėstyti taip:\n\n„Didmeninė prekyba tabako gaminiais leidžiama tik turint Lietuvos Respublikos Vyriausybės ar jos pavedimu VTAKT išduotas licencijas. Licencija didmeninei prekybai tabako gaminiais išduodama neterminuotam laikui.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 2 dalies 1 ir 9 punktų pakeitimas, papildymas 12 punktu ir 6 dalies pakeitimas",
      "content": "1. Pakeisti 10 straipsnio 2 dalies 1 punktą ir jį išdėstyti taip:\n\n„1) be įmonės gamintojos išduotos atitikties deklaracijos ir (ar) pažymėjimo (sertifikato), liudijančių šių gaminių kokybę, arba be žymos juridinę galią turinčiuose tabako gaminius lydinčiuose dokumentuose, kad tabako gaminių kokybė atitinka normatyvinių dokumentų reikalavimus. Tabako gaminių kokybę liudijančių dokumentų įforminimo reikalavimus nustato Lietuvos Respublikos Vyriausybės įgaliota institucija;“.\n\n2. Pakeisti 10 straipsnio 2 dalies 9 punktą ir jį išdėstyti taip:\n\n„9) be tabako gaminių įsigijimą patvirtinančių juridinę galią turinčių dokumentų. Tabako gaminių įsigijimą patvirtinantys juridinę galią turintys dokumentai turi būti visose tabako gaminių realizavimo, laikymo, saugojimo vietose;“.\n\n3. Papildyti 10 straipsnio 2 dalį 12 punktu:\n\n„12) laikyti, saugoti tabako gaminius – įmonėms, neturinčioms licencijos verstis tabako gaminių gamyba arba importu, didmenine ar mažmenine prekyba.“\n\n4. Pakeisti 10 straipsnio 6 dalį ir ją išdėstyti taip:\n\n„Prekybos tabako gaminiais vietose, išskyrus patalpas, kuriose vykdoma tabako gaminių didmeninė prekyba, privalo būti užrašai apie kenksmingą tabako poveikį sveikatai ir informuojantys, kad yra draudžiama parduoti tabako gaminius asmenims iki 18 metų. Įspėjimų tekstus ir jų užrašymo tvarką bei apipavidalinimo reikalavimus nustato Lietuvos Respublikos Vyriausybė ar jos įgaliota institucija.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Tabako gaminių rėmimo ribojimas ir reklamos draudimas\n\nLietuvoje draudžiama tabako gaminius remti šiais būdais:\n\n1) dalį produkcijos išduoti veltui arba kaip premiją;\n\n2) visuomenės informavimo priemonėse išspausdintų kuponų savininkams taikyti fiksuotas nuolaidas;\n\n3) nemokamai platinti tabako gaminius arba jų naujus pavyzdžius;\n\n4) teikti tabako gaminius į loterijas, konkursus, sporto varžybas, žaidimus kaip prizus arba kartu su jais;\n\n5) organizuoti mažmeninės prekybos subjektų konkursus, kurie remtų tabako gaminių pardavimą;\n\n6) remti renginius, skirtus asmenims iki 18 metų, taip pat tabako gaminių rėmimo veiklai pasitelkti asmenis iki 18 metų.\n\nLietuvos Respublikos Vyriausybė įmonėms, užsiimančioms vidaus prekyba tabako gaminiais, turi teisę nustatyti ir kitus tabako gaminių rėmimo ribojimus.\n\nLietuvos Respublikoje tabako gaminių reklama, taip pat paslėpta tabako gaminių reklama yra draudžiama.\n\nŠio straipsnio trečiojoje dalyje nustatytas tabako gaminių reklamos draudimas netaikomas informacijai apie tabako gaminius šių gaminių prekybos vietose, informaciniams pranešimams, kurie skirti tik tabako verslo specialistams, ir tabako gaminius gaminančių arba jais prekiaujančių įmonių registruotiems pavadinimams (jei tabako gaminio ar tabako gaminių gamintojo pavadinimas yra sudėtinė šių įmonių registruoto pavadinimo dalis) bei prekės ženklams, kai šie pavadinimai ir prekės ženklai pateikiami iškabose ant šių įmonių buveinės ar padalinio pastato bei įmonių specializuoto transporto.\n\nTabako gaminių prekybos vietose Vyriausybės ar jos įgaliotos institucijos nustatyta tvarka apie tabako gaminius leidžiama pateikti tik šią informaciją:\n\n1) gamintojo, prekybos įmonės pavadinimas ir adresas, prekės ženklas, prekybos rūšis (didmeninė ar mažmeninė);\n\n2) tabako gaminių pavadinimas ir rūšis;\n\n3) žodžiai „Prekiaujame“ arba „Parduodame“;\n\n4) tabako dervų, nikotino ir kitų kenksmingų sveikatai medžiagų rūkaluose koncentracija;\n\n5) tabako gaminių kainos;\n\n6) informacija apie tabako gaminių vartojimo žalą sveikatai.\n\nTabako gaminių gamintojai ir (ar) importuotojai kiekvienais metais ne vėliau kaip iki gegužės 1 dienos Vyriausybės nustatyta tvarka pateikia Vyriausybės įgaliotai institucijai raštišką ataskaitą, iš kokių sudedamųjų dalių pagaminti pardavimui Lietuvos Respublikoje skirti tabako gaminiai. Šioje ataskaitoje pateikiama:\n\n1) bendras visų numatomų parduoti Lietuvos Respublikoje tabako gaminių rūšių ir į juos dedamų visų sudedamųjų dalių sąrašas;\n\n2) bendras sąrašas (suskirstant pagal tabako gaminių visas sudedamąsias dalis) visų sudedamųjų dalių, dedamų į kitas nei tabakas sudedamąsias dalis, kurios naudojamos bet kurios rūšies tabako gaminiams, skirtiems parduoti Lietuvos Respublikoje;\n\n3) informacija apie Lietuvos Respublikoje parduodamus visų rūšių tabako gaminius, nurodant visas sudedamąsias dalis, dedamas į tabaką, išskyrus komercine paslaptimi laikomą informaciją apie konkretaus gaminio sudėtį."
    },
    {
      "provision_ref": "art7",
      "section": "7",
      "title": "7 straipsnis. 18 straipsnio 1 ir 2 dalių pakeitimas",
      "content": "1. Pakeisti 18 straipsnio 1 dalį ir ją išdėstyti taip:\n„Valstybės tabako kontrolę pagal savo kompetenciją atlieka VTAKT, savivaldybių vykdomosios institucijos, Valstybinė mokesčių inspekcija, policija, Valstybinė ne maisto produktų inspekcija prie Ūkio ministerijos bei sveikatos priežiūros sistemos įstaigos. Šių institucijų kompetenciją tabako kontrolės srityje nustato šis ir kiti Lietuvos Respublikos įstatymai bei teisės aktai.“\n\n2. Pakeisti 18 straipsnio 2 dalį ir ją išdėstyti taip:\n\n„Tabako gaminių reklamos draudimo laikymąsi, įskaitant klaidinančią ir lyginamąją reklamą, taip pat paslėptą tabako gaminių reklamą, pagal savo kompetenciją kontroliuoja VTAKT, Nacionalinė vartotojų teisių apsaugos taryba, Lietuvos Respublikos konkurencijos taryba, savivaldybių vykdomosios institucijos ir valstybės įstaiga, atsakinga už kultūros vertybių apsaugą. Šių institucijų kompetenciją tabako gaminių reklamos kontrolės srityje nustato šis ir kiti Lietuvos Respublikos įstatymai bei teisės aktai.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 1 ir 3 dalių, 6 dalies 1, 2 ir 3 punktų, 7 dalies pakeitimas ir papildymas",
      "content": "1. Pakeisti 21 straipsnio 1 dalį ir ją išdėstyti taip:\n\n„Valstybinė tabako ir alkoholio kontrolės tarnyba prie Lietuvos Respublikos Vyriausybės arba Nacionalinė vartotojų teisių apsaugos taryba, arba Valstybinė ne maisto produktų inspekcija prie Ūkio ministerijos, arba Valstybinė mokesčių inspekcija, arba savivaldybių vykdomosios institucijos, arba teismai pagal savo kompetenciją turi teisę skirti įmonėms, įstaigoms, organizacijoms baudas už šio įstatymo pažeidimus.“\n\n2. Pakeisti 21 straipsnio 3 dalį ir ją išdėstyti taip:\n\n„Tabako gaminių gamyba, pateikimas į rinką ir realizavimas, laikymas, gabenimas Lietuvos Respublikoje, nesilaikant šio įstatymo 7 straipsnio pirmosios ir trečiosios dalių reikalavimų, gaminių įsigijimą patvirtinančių juridinę galią turinčių dokumentų neturėjimas, tabako gaminių laikymas, saugojimas neturint licencijos užsiimti tabako gaminių gamyba arba importu, didmenine ar mažmenine prekyba užtraukia komercinės-ūkinės veiklos subjektams dvidešimties tūkstančių litų baudą, o šioje dalyje numatytas pažeidimas, padarytas per vienerius metus nuo ankstesnio pažeidimo, – penkiasdešimties tūkstančių litų baudą. Už šioje dalyje numatytus pažeidimus baudas pagal savo kompetenciją skiria Nacionalinė vartotojų teisių apsaugos taryba, Valstybinė mokesčių inspekcija, VTAKT, teismai. Nacionalinė vartotojų teisių apsaugos taryba, išnagrinėjusi Valstybinės ne maisto produktų inspekcijos prie Ūkio ministerijos pateiktus dokumentus, šioje dalyje numatytas baudas skiria tuomet, jeigu tabako gaminys, kuris neatitinka nustatytų kokybės reikalavimų ir kuriame esantis sveikatai kenksmingų medžiagų kiekis viršija nustatytas normas, buvo pateiktas į rinką. Šiuo atveju Valstybinė ne maisto produktų inspekcija prie Ūkio ministerijos surašo Nacionalinės vartotojų teisių apsaugos tarybos nustatytos formos protokolą, kad nesaugus gaminys buvo pateiktas į rinką, ir kartu su reikalingais įrodymais ne vėliau kaip per 3 darbo dienas jį perduoda Nacionalinei vartotojų teisių apsaugos tarybai.“\n\n3. Pakeisti 21 straipsnio 6 dalies 1 punktą ir jį išdėstyti taip:\n\n„1) už 8 straipsnio antrosios dalies 2, 3 ir 5 punktų, trečiosios dalies reikalavimų nesilaikymą – Valstybinė ne maisto produktų inspekcija prie Ūkio ministerijos, už 10 straipsnio antrosios dalies 1, 5, 6 ir 7 punktų nesilaikymą – Valstybinė ne maisto produktų inspekcija prie Ūkio ministerijos, VTAKT;“.\n\n4. Pakeisti 21 straipsnio 6 dalies 2 punktą ir jį išdėstyti taip:\n\n„2) už 8 straipsnio antrosios dalies 4 punkto reikalavimų nesilaikymą – Valstybinė mokesčių inspekcija, teismai, už 10 straipsnio antrosios dalies 4 punkto reikalavimų nesilaikymą – Valstybinė mokesčių inspekcija, VTAKT, teismai;“.\n\n5. 21 straipsnio 6 dalies 3 punkte vietoj žodžio „savivaldos“ įrašyti žodį „savivaldybių“ ir šį punktą išdėstyti taip:\n\n„3) už 10 straipsnio antrosios dalies 3, 8 punktų, 10 straipsnio pirmosios, penktosios ir šeštosios dalių reikalavimų nesilaikymą – VTAKT, savivaldybių vykdomosios institucijos.“\n\n6. Pakeisti 21 straipsnio 7 dalį ir ją išdėstyti taip:\n\n„Tabako gaminių rėmimo ribojimo ir reklamos draudimo reikalavimų, nustatytų 11 straipsnio pirmojoje, trečiojoje, ketvirtojoje ir penktojoje dalyse, nesilaikymas užtraukia komercinės-ūkinės veiklos subjektams penkių tūkstančių litų baudą, o šių reikalavimų pakartotinis pažeidimas, padarytas per vienerius metus nuo ankstesnio pažeidimo, – dešimties tūkstančių litų baudą. Baudas už šiuos pažeidimus skiria Valstybinė tabako ir alkoholio kontrolės tarnyba prie Lietuvos Respublikos Vyriausybės (išskyrus pažeidimus visuomenės informavimo priemonėse). Baudas už šio įstatymo 11 straipsnio pirmojoje, trečiojoje, ketvirtojoje ir penktojoje dalyse nustatytų reikalavimų pažeidimus visuomenės informavimo priemonėse skiria Nacionalinė vartotojų teisių apsaugos taryba.“"
    },
    {
      "provision_ref": "art9",
      "section": "9",
      "title": "9 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Lietuvos Respublikos tabako kontrolės įstatymo įsigaliojimas\n\nLietuvos Respublikos tabako kontrolės įstatymo 4 straipsnis, 6 straipsnio antroji dalis, 7 straipsnio pirmoji, antroji, ketvirtoji, penktoji ir šeštoji dalys, 8 straipsnio trečioji, šeštoji ir septintoji dalys, 9 straipsnio trečioji dalis, 10 straipsnio ketvirtoji ir šeštoji dalys, 11 straipsnio penktoji dalis, 12 straipsnis, 14 straipsnio antroji dalis, 16 straipsnio pirmoji ir ketvirtoji dalys, 17 straipsnis, 24 straipsnio antroji dalis, 27 straipsnis įsigalioja Lietuvos Respublikos tabako kontrolės įstatymo įgyvendinimo įstatymo nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
