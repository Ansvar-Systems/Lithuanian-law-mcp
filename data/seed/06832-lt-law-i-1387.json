{
  "id": "lt-law-i-1387",
  "type": "statute",
  "title": "Lietuvos Respublikos teismų įstatymo 22, 22(1), 33, 34, 35, 56, 59 straipsnių pakeitimo ir papildymo įstatymas",
  "short_name": "I-1387",
  "status": "in_force",
  "issued_date": "1996-06-18",
  "in_force_date": "1996-06-26",
  "url": "https://e-tar.lt/portal/lt/legalAct/TAR.0FBE3241186F",
  "provisions": [
    {
      "provision_ref": "art1",
      "section": "1",
      "title": "1 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Apylinkės teismo teisėjai\n\nApylinkės teismo teisėju gali būti skiriamas ne jaunesnis kaip 25 metų nepriekaištingos reputacijos asmuo, turintis aukštąjį teisinį universitetinį išsilavinimą, įvykdęs šio įstatymo 221 straipsnyje kandidatui į apylinkės teismo teisėjus keliamus reikalavimus ir išlaikęs apylinkės teismo teisėjo egzaminus. Reikalavimai, keliami kandidatams į apylinkės teismo teisėjus, nėra taikomi asmenims, turintiems teisėjo darbo stažą ar 5 metų prokuroro, prokuroro pavaduotojo, prokuroro padėjėjo, advokato darbo stažą. Šie asmenys gali būti skiriami apylinkės teismo teisėjais, neatlikę kandidato į apylinkės teismo teisėjus praktikos. Apylinkės teismo teisėjas nagrinėja visas apylinkės teismui priskirtas teismines bylas.\n\nApylinkės teismo teisėju taip pat gali būti skiriamas ne jaunesnis kaip 23 metų nepriekaištingos reputacijos asmuo, turintis aukštąjį teisinį universitetinį išsilavinimą, įvykdęs šio įstatymo 221 straipsnyje kandidatui į apylinkės teismo teisėjus keliamus reikalavimus ir išlaikęs apylinkės teismo teisėjo egzaminus. Toks teisėjas, iki jam sueis 25 metai, nagrinėja administracinių teisės pažeidimų, alimentų nepilnamečiams vaikams išieškojimo nesant ginčo civilines ir kitas įstatymų numatytas bylas.“"
    },
    {
      "provision_ref": "art2",
      "section": "2",
      "title": "2 straipsnis. Papildymas 221 straipsniu",
      "content": "Papildyti Teismų įstatymą 221 straipsniu:\n\n„221 straipsnis. Kandidatai į apylinkės teismo teisėjus\n\nKandidatas į apylinkės teismo teisėjus – tai asmuo, kuris rengiasi dirbti apylinkės teismo teisėjo darbą, teisingumo ministro paskirtas kandidatu į teisėjus ir privalantis atlikti 1 metų teisėjo praktiką bei išlaikyti apylinkės teismo teisėjo egzaminus.\n\nKandidatais į apylinkės teismo teisėjus skiriami nepriekaištingos reputacijos asmenys, turintys aukštąjį universitetinį teisinį išsilavinimą, bet neturintys teisėjo darbo stažo ar 5 metų prokuroro, prokuroro pavaduotojo, prokuroro padėjėjo, advokato darbo stažo ir norintys būti apylinkės teismo teisėjais.\n\nKandidato į apylinkės teismo teisėjus praktikai vadovauja ir jo darbą prižiūri teisingumo ministro paskirtas apylinkės teismo teisėjas – kandidato į apylinkės teismo teisėjus praktikos vadovas. Kandidato praktikos vadovas turi teisę siūlyti teisingumo ministrui nutraukti darbo sutartį su kandidatu į teisėjus, jei šis nesilaiko darbo įstatymų, jei paaiškėja, kad jis dėl savo profesinių, asmeninių savybių nesugebės įgyti reikiamos kvalifikacijos teisėjo pareigoms atlikti, arba jei jo elgesys nesuderinamas su teisėjo vardui keliamais reikalavimais.\n\nKandidatas į apylinkės teismo teisėjus, pateikęs Teisingumo ministerijai praktikos vadovo teigiamą išvadą apie praktikos atlikimo rezultatus, turi teisę laikyti apylinkės teismo teisėjo egzaminus.\n\nKandidatų į apylinkės teismo teisėjus priėmimo bei praktikos atlikimo tvarką, taip pat jų įgaliojimus nustato Teisingumo ministerija.\n\nKandidatui į apylinkės teismo teisėjus taikomi tokie patys darbinės veiklos ribojimai kaip ir teisėjui.\n\nKandidatas į apylinkės teismo teisėjus gauna 70 procentų apylinkės teismo teisėjo mėnesinio pareiginio atlyginimo.“"
    },
    {
      "provision_ref": "art3",
      "section": "3",
      "title": "3 straipsnis. 33 straipsnio papildymas penktąja ir šeštąja dalimis",
      "content": "Papildyti 33 straipsnį penktąja ir šeštąja dalimis:\n\n„Apylinkių teismų pirmininkai, jų pavaduotojai skiriami 5 metams.\n\nApygardų teismų pirmininkai ir skyrių pirmininkai skiriami 7 metams.“"
    },
    {
      "provision_ref": "art4",
      "section": "4",
      "title": "4 straipsnis. 34 straipsnio papildymas ketvirtąja dalimi",
      "content": "Papildyti 34 straipsnį ketvirtąja dalimi:\n\n„Apeliacinio teismo pirmininkas ir skyrių pirmininkai skiriami 8 metams.“"
    },
    {
      "provision_ref": "art5",
      "section": "5",
      "title": "5 straipsnis. 35 straipsnio ketvirtosios dalies pakeitimas",
      "content": "Pakeisti 35 straipsnio ketvirtąją dalį ir ją išdėstyti taip:\n\n„Aukščiausiojo Teismo pirmininkas ir skyrių pirmininkai skiriami devyneriems metams.“"
    },
    {
      "provision_ref": "art6",
      "section": "6",
      "title": "6 straipsnis. 56 straipsnio papildymas devintąja dalimi",
      "content": "Papildyti 56 straipsnį devintąja dalimi:\n\n„Šio straipsnio penktojoje ir septintojoje dalyse išvardintus teisėjus Respublikos Prezidentas, esant Lietuvos Respublikos Konstitucijos 115 straipsnyje numatytiems pagrindams, gali atleisti iš pareigų ir be teisingumo ministro teikimo. Šiuo atveju Respublikos Prezidentas kreipiasi patarimo dėl atleidimo į Teisėjų tarybą, o dėl Apeliacinio teismo teisėjų atleidimo – dar ir pritarimo į Seimą."
    },
    {
      "provision_ref": "art7",
      "section": "7",
      "title": "7 straipsnis. 59 straipsnio papildymas antrąja dalimi",
      "content": "Papildyti 59 straipsnį antrąja dalimi:\n„Teisėjo vardą žeminančiu poelgiu laikoma ir tai, kai teisėjas per 1 metus nuo šio straipsnio pirmosios dalies 1–3 punktuose numatytais pagrindais paskirtos nuobaudos aplaidžiai eina jam pavestas pareigas ar padaro pareiginį nusižengimą, kenkiantį teismo autoritetui, ir už tai jam Teisėjų garbės teismas paskiria nuobaudą, taip pat kai teisėjas verčiasi įstatymų draudžiama darbine veikla.“\n\nAntrąją ir trečiąją dalis atitinkamai laikyti trečiąją ir ketvirtąja dalimis."
    },
    {
      "provision_ref": "art8",
      "section": "8",
      "title": "8 straipsnis. Lietuvos Respublikos teismų įstatymo 22, 221, 33, 34, 35, 56, 59 straipsnių pakeitimo ir papildymo įstatymo 1 ir 2 straipsnių įsigaliojimo tvarka",
      "content": "Šio įstatymo 1 ir 2 straipsniai įsigalioja nuo 1996 m. rugsėjo 1 d.\n\nTeisingumo ministerija iki 1996 m. rugsėjo 1 d. nustato kandidatų į apylinkės teismo teisėjus priėmimo bei praktikos atlikimo tvarką, taip pat jų įgaliojimus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
