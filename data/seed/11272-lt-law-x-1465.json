{
  "id": "lt-law-x-1465",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 9, 10, 11, 13, 14, 15, 16, 52, 54 ir 57 straipsnių pakeitimo įstatymas",
  "short_name": "X-1465",
  "status": "in_force",
  "issued_date": "2008-03-20",
  "in_force_date": "2008-04-03",
  "url": "https://e-tar.lt/portal/lt/legalAct/TAR.E4C9F196E6BF",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio 1 ir 2 dalių pakeitimas",
      "content": "1. Pakeisti 9 straipsnio 1 dalį ir ją išdėstyti taip:\n\n„1. Tiek, kiek Krašto apsaugos ministerijos valdymo ypatumų nenustato šio įstatymo 15 straipsnis, jos valdymą ir valdymo struktūrą reglamentuoja Vyriausybės įstatymas ir Viešojo administravimo įstatymas.“\n\n2. Pakeisti 9 straipsnio 2 dalį ir ją išdėstyti taip:\n\n„2. Krašto apsaugos ministerijai vadovauja ministras. Vadovaudamasis Vyriausybės įstatymu, šiuo įstatymu ir kitais teisės aktais, ministras nustato viceministro, ministerijos valstybės sekretoriaus, ministerijos sekretorių ir Gynybos štabo viršininko kompetenciją ir funkcijas.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 2 dalies 14 ir 15 punktų pakeitimas",
      "content": "1. Pakeisti 10 straipsnio 2 dalies 14 punktą ir jį išdėstyti taip:\n\n„14) teikia Respublikos Prezidentui siūlymus dėl kariuomenės vado kandidatūrų;“.\n\n2. Pakeisti 10 straipsnio 2 dalies 15 punktą ir jį išdėstyti taip:\n\n„15) skiria į pareigas ir iš jų atleidžia krašto apsaugos generalinį inspektorių, Lietuvos karo akademijos viršininką, Gynybos štabo viršininką, Jungtinio štabo viršininką, Savanorių pajėgų vadą, kariuomenės pajėgų rūšių vadus, puskarininkių mokyklos ir kitų karinių mokymo įstaigų viršininkus, pagal įstatymų suteiktus įgaliojimus ir kompetenciją nustato jų teises ir pareigas;“."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio 5 dalies papildymas ir 8 dalies pakeitimas",
      "content": "1. Papildyti 11 straipsnio 5 dalį 4 punktu:\n\n„4) specialiųjų operacijų pajėgų.“\n\n2. Pakeisti 11 straipsnio 8 dalį ir ją išdėstyti taip:\n\n„8. Karinėms operacijoms vykdyti sudaromos operacinės pajėgos. Jas sudaro kariuomenės pajėgų rūšių ir kitokie kariniai vienetai, kariuomenės vado paskirti Jungtinio štabo viršininko operaciniam vadovavimui.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio papildymas 10 dalimi",
      "content": "Papildyti 13 straipsnį 10 dalimi:\n\n„10. Kai kariuomenės vado nėra arba jis laikinai negali vykdyti pareigų, krašto apsaugos ministro įsakymu jį pavaduoja Gynybos štabo viršininkas arba kitas karininkas, turintis generolo (admirolo) laipsnį.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio 3, 8, 9, 10, 11, 12 ir 13 dalių pakeitimas",
      "content": "1. Pakeisti 14 straipsnio 3 dalį ir ją išdėstyti taip:\n\n„3. Operaciniu lygmeniu Jungtinio štabo viršininkas planuoja karines operacijas ir joms vadovauja. Tarptautinėms operacijoms vykdyti Lietuvos kariuomenės (ginkluotųjų pajėgų) vienetai įstatymų nustatyta tvarka gali būti perduodami kitų valstybių arba Jungtinių Tautų, NATO ar Europos Sąjungos institucijų operaciniam vadovavimui ir valdymui.“\n\n2. Pakeisti 14 straipsnio 8 dalį ir ją išdėstyti taip:\n\n„8. Jungtinio štabo viršininkas yra atsakingas už operacinį vadovavimą jam pavestoms pajėgoms ir efektyvų karinių operacijų įvykdymą.“\n\n3. Pakeisti 14 straipsnio 9 dalį ir ją išdėstyti taip:\n\n„9. Jungtinio štabo viršininkas nustato konkrečias visų jo operaciniam vadovavimui pavestų junginių ir dalinių kovines užduotis, leidžia įsakymus jo operaciniam vadovavimui pavestiems kariniams vienetams.“\n\n4. Pakeisti 14 straipsnio 10 dalį ir ją išdėstyti taip:\n\n„10. Taikos metu Jungtinio štabo viršininkas pagal kariuomenės vado nustatytas direktyvas rengia kariuomenės pratybų ir karinių operacijų planus ir vadovauja pratyboms.“\n\n5. Pakeisti 14 straipsnio 11 dalį ir ją išdėstyti taip:\n\n„11. Jungtinio štabo viršininką skiria krašto apsaugos ministras kariuomenės vado teikimu.“\n\n6. Pakeisti 14 straipsnio 12 dalį ir ją išdėstyti taip:\n\n„12. Detalias Jungtinio štabo viršininko funkcijas, teises ir atsakomybę nustato kariuomenės vadas, suderinęs su krašto apsaugos ministru.“\n\n7. Pakeisti 14 straipsnio 13 dalį ir ją išdėstyti taip:\n\n„13. Jungtinio štabo viršininko funkcijas vykdyti padeda jam tiesiogiai pavaldus Jungtinis štabas, kurio struktūrą nustato krašto apsaugos ministras.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Gynybos štabas\n\n1. Gynybos štabas yra Krašto apsaugos ministerijos padalinys, padedantis atlikti strateginio lygmens vadovavimo valstybės ginkluotosioms pajėgoms funkcijas. Jis padeda krašto apsaugos ministrui rengti krašto apsaugos sistemos plėtros planus ir valstybės karinę strategiją, o kariuomenės vadui – vykdyti jo pareigas ir funkcijas.\n\n2. Valstybės ginkluotos gynybos planus Gynybos štabas rengia kartu su kitomis krašto apsaugos sistemos ir valstybės institucijomis, o šios pateikia visus šiems planams būtinus duomenis.\n\n3. Gynybos štabui vadovauja Gynybos štabo viršininkas. Jis yra tiesiogiai pavaldus kariuomenės vadui ir atsakingas krašto apsaugos ministrui. Krašto apsaugos ministerijos vidaus administravimo srityje Gynybos štabo viršininko santykiai su ministerijos valstybės sekretoriumi yra tokie patys kaip ministerijos sekretoriaus. Gynybos štabo viršininkas taip pat vykdo ministerijos sekretoriaus funkcijas jam ministro nustatytose administravimo srityse.\n\n4. Gynybos štabo viršininką krašto apsaugos ministras skiria kariuomenės vado teikimu. Kitus karius į pareigas Gynybos štabe skiria ir iš jų atleidžia krašto apsaugos ministras.\n\n5. Kai Gynybos štabo viršininko nėra arba jis laikinai negali vykdyti pareigų, krašto apsaugos ministro įsakymu jį pavaduoja Gynybos štabo struktūrinio padalinio vadovas.\n\n6. Gynybos štabo struktūrą nustato krašto apsaugos ministras.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "1. Papildyti 16 straipsnį nauja 4 dalimi:\n\n„4. Specialiųjų operacijų pajėgų paskirtis – vykdyti karines specialiąsias operacijas.“\n\n2. Buvusią 16 straipsnio 4 dalį laikyti 5 dalimi."
    },
    {
      "provision_ref": "art8",
      "section": "8",
      "title": "8 straipsnis. 52 straipsnio 3 dalies pakeitimas",
      "content": "52 straipsnio 3 dalyje po žodžio „sausumos“ įrašyti žodžius „specialiųjų operacijų“ ir šią dalį išdėstyti taip:\n\n„3. Nustatomi šie karių laipsniai:\nSausumos, specialiųjų operacijų ir karinių oro pajėgų karių Karinių jūrų pajėgų karių\n\n1) kareivių ir jūreivių\n\neilinis\n\njūreivis\n\ngrandinis\n\ngrandinis\n\n2) seržantų ir viršilų\n\njaunesnysis seržantas\n\njaunesnysis seržantas\n\nseržantas\n\nseržantas\n\nvyresnysis seržantas\n\nvyresnysis seržantas\n\nviršila\n\nlaivūnas\n\n3) puskarininkių\n\njaunesnysis puskarininkis\n\njaunesnysis puskarininkis\n\npuskarininkis\n\npuskarininkis\n\nvyresnysis puskarininkis\n\nvyresnysis puskarininkis\n\n4) jaunesniųjų karininkų\n\nleitenantas\n\nleitenantas\n\nvyresnysis leitenantas\n\nvyresnysis leitenantas\n\nkapitonas\n\nkapitonas leitenantas\n\n5) vyresniųjų karininkų\n\nmajoras\n\nkomandoras leitenantas\n\npulkininkas leitenantas\n\nkomandoras\n\npulkininkas\n\njūrų kapitonas\n\n6) generolų ir admirolų\n\nbrigados generolas\n\nflotilės admirolas\n\ngenerolas majoras\n\nkontradmirolas\n\ngenerolas leitenantas\n\nviceadmirolas.“"
    },
    {
      "provision_ref": "art9",
      "section": "9",
      "title": "9 straipsnis. 54 straipsnio 6 dalies pripažinimas netekusia galios ir 8 dalies pakeitimas",
      "content": "1. 54 straipsnio 6 dalį pripažinti netekusia galios.\n\n2. Pakeisti 8 dalį ir ją išdėstyti taip:\n„8. Atsižvelgiant į Seimo patvirtintą generolų bei admirolų skaičių ir laikantis šio straipsnio 4 dalyje nustatytų sąlygų, brigados generolo (flotilės admirolo) laipsnis gali būti suteikiamas karininkui, ištarnavusiam pulkininku (jūrų kapitonu) ne mažiau kaip 3 metus ir atitinkančiam šio straipsnio 5 dalyje nustatytą reikalavimą, paskyrus jį Gynybos štabo viršininku, Jungtinio štabo viršininku, kariuomenės pajėgų rūšies vadu arba į kitas generolo (admirolo) laipsnį atitinkančias pareigas.“"
    },
    {
      "provision_ref": "art10",
      "section": "10",
      "title": "10 straipsnis. 57 straipsnio 1 dalies pakeitimas",
      "content": "Pakeisti 57 straipsnio 1 dalį ir ją išdėstyti taip:\n\n„1. Gynybos štabo viršininkas, Jungtinio štabo viršininkas, kariuomenės rūšių vadai ir Savanorių pajėgų vadas eina pareigas ne ilgiau kaip 5 metus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
