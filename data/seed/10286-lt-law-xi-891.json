{
  "id": "lt-law-xi-891",
  "type": "statute",
  "title": "Lietuvos Respublikos vidaus vandenų transporto kodekso 4, 6, 13, 16, 18, 19, 26, 27 ir 28 straipsnių pakeitimo įstatymas",
  "short_name": "XI-891",
  "status": "in_force",
  "issued_date": "2010-06-10",
  "in_force_date": "2010-07-01",
  "url": "https://e-tar.lt/portal/lt/legalAct/TAR.B5186A7469BA",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 1 ir 4 dalių pakeitimas",
      "content": "1. 4 straipsnio 1 dalyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„1. Vidaus vandenų transporto valstybinį valdymą pagal savo kompetenciją Lietuvos Respublikoje vykdo Vyriausybė, Susisiekimo ministerija ir Lietuvos saugios laivybos administracija.“\n\n2. Pakeisti 4 straipsnio 4 dalį ir ją išdėstyti taip:\n\n„4. Lietuvos saugios laivybos administracija nustato saugią laivybą reglamentuojančius techninius ir organizacinius reikalavimus, atlieka vidaus vandenų transporto veiklą reglamentuojančių teisės aktų vykdymo kontrolę ir vykdo kitas funkcijas, nustatytas šiame kodekse ir kituose teisės aktuose.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 7 dalies pakeitimas",
      "content": "Pakeisti 6 straipsnio 7 dalį ir ją išdėstyti taip:\n\n„7. Lietuvos saugios laivybos administracija atlieka vidaus vandenų kelių būklės ir juose esančių navigacinių įrenginių funkcionavimo valstybinę kontrolę.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 5, 6, 7 ir 8 dalių pakeitimas",
      "content": "1. Pakeisti 13 straipsnio 5 dalį ir ją išdėstyti taip:\n\n„5. Vidaus vandenų uostai ir prieplaukos gali būti valstybės, savivaldybių ir privatūs, išskyrus Kuršių nerijos nacionalinį parką, kuriame uostai ir prieplaukos gali būti tik valstybės arba savivaldybių nuosavybė. Valstybės vidaus vandenų ir Kuršių marių akvatorijos, patenkančios į Kuršių nerijos nacionalinio parko ribas, uostų ir prieplaukų teritorijos ir akvatorijos ribas ir plotus nustato Vyriausybė Susisiekimo ministerijos teikimu; savivaldybės vidaus vandenų uostų ir prieplaukų teritorijos ir akvatorijos ribas ir plotus – savivaldybės taryba; privačių vidaus vandenų uostų ir prieplaukų teritorijos ir akvatorijos ribas ir plotus – steigėjas, suderinęs su savivaldybe. Vidaus vandenų uostus ir prieplaukas steigiant saugomose teritorijose, uostų ir prieplaukų teritorijos ir akvatorijos ribos ir plotai turi būti suderinti su saugomos teritorijos administracija.“\n\n2. 13 straipsnio 6 dalyje vietoj žodžių „Valstybinės vidaus vandenų laivybos inspekcijos“ įrašyti žodžius „Lietuvos saugios laivybos administracijos“ ir šią dalį išdėstyti taip:\n\n„6. Vidaus vandenų uostai ir prieplaukos, naudojami keleiviams įlaipinti ir išlaipinti bei kroviniams pakrauti ir iškrauti, steigiami ir registruojami Vyriausybės nustatyta tvarka. Nekomercinės mažųjų, pramoginių arba sportinių laivų prieplaukos steigiamos ir registruojamos Lietuvos saugios laivybos administracijos nustatyta tvarka.“\n\n3. 13 straipsnio 7 dalyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„7. Lietuvos saugios laivybos administracija atlieka laivybos vidaus vandenų uostuose ir prieplaukose valstybinę kontrolę.“\n\n4. 13 straipsnio 8 dalyje vietoj žodžių „Susisiekimo ministerija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„8. Vidaus vandenų uostų kapitonus steigėjo teikimu tvirtina Lietuvos saugios laivybos administracija.“"
    },
    {
      "provision_ref": "art4",
      "section": "4",
      "title": "4 straipsnis. 16 straipsnio 5, 6 ir 8 dalių pakeitimas",
      "content": "1. 16 straipsnio 5 dalyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„5. Lietuvos Respublikos vidaus vandenų laivų registre įregistruotų vidaus vandenų transporto priemonių technines apžiūras atlieka ir atitinkamus dokumentus bei jų dublikatus išduoda Lietuvos saugios laivybos administracija susisiekimo ministro nustatyta tvarka. Lietuvos Respublikos vidaus vandenų laivų registre įregistruotų vidaus vandenų transporto priemonių, esančių ne Lietuvos Respublikos teritorijoje, techninių apžiūrų atlikimo išlaidas Vyriausybės ar jos įgaliotos institucijos nustatyta tvarka atlygina vidaus vandenų transporto priemonių savininkai (valdytojai).“\n\n2. 16 straipsnio 6 dalyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„6. Lietuvos saugios laivybos administracija išduoda to pageidaujantiems vidaus vandenų transporto priemonių, įregistruotų Lietuvos Respublikos vidaus vandenų laivų registre ir atitinkančių nustatytus techninius reikalavimus, savininkams (valdytojams) Europos Bendrijos vidaus vandenų laivybos sertifikatus, papildomus Europos Bendrijos vidaus vandenų laivybos sertifikatus ir laikinuosius Europos Bendrijos vidaus vandenų laivybos sertifikatus. Sertifikatų išdavimo tvarką ir sertifikatų formą tvirtina susisiekimo ministras.“\n\n3. Pakeisti 16 straipsnio 8 dalį ir ją išdėstyti taip:\n\n„8. Lietuvos Respublikos vidaus vandenų laivų registre įregistruotų vidaus vandenų transporto priemonių žurnalus registruoja, statybos, pertvarkymo, modernizavimo dokumentus ir brėžinius tvirtina, jų ekspertizę atlieka Lietuvos saugios laivybos administracija. Lietuvos saugios laivybos administracija atlieka vykdomų vidaus vandenų transporto priemonių statybos, pertvarkymo, rekonstrukcijos ar remonto darbų techninę priežiūrą.“"
    },
    {
      "provision_ref": "art5",
      "section": "5",
      "title": "5 straipsnis. 18 straipsnio 3 dalies pakeitimas",
      "content": "18 straipsnio 3 dalyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šią dalį išdėstyti taip:\n\n„3. Vidaus vandenų transporto specialistus ir motorinių pramoginių laivų laivavedžius pagal susisiekimo ministro patvirtintas programas rengia susisiekimo ministro nustatyta tvarka akredituotos mokymo įstaigos, įmonės ar organizacijos. Juos egzaminuoja ir vidaus vandenų transporto specialisto laipsnio diplomus, diplomų patvirtinimus, vidaus vandenų transporto specialisto laipsnio kvalifikacijos liudijimus, motorinio pramoginio laivo laivavedžio kvalifikacijos liudijimus, motorinio pramoginio laivo laivavedžio tarptautinius kvalifikacijos liudijimus ir šių dokumentų dublikatus susisiekimo ministro nustatyta tvarka išduoda Lietuvos saugios laivybos administracija.“"
    },
    {
      "provision_ref": "art6",
      "section": "6",
      "title": "6 straipsnis. 19 straipsnio pakeitimas",
      "content": "Pakeisti 19 straipsnį ir jį išdėstyti taip:\n\n„19 straipsnis. Laivo įgula\n\n1. Įgula – visų grupių laivų kapitonai, mechanikai, kapitonai-mechanikai, elektromechanikai, upeiviai, upeiviai-motoristai, elektrikai ir laivų, kurių variklių galingumas ne didesnis kaip 110 kW, laivavedžiai, turintys teisę (kvalifikaciją) dirbti vidaus vandenų laivuose, žvejybos laivuose ir plūduriuojančiuose įrenginiuose.\n\n2. Laivo įgulos minimalios sudėties reikalavimus tvirtina susisiekimo ministras. Vidaus vandenų laivo įgulos minimalios sudėties liudijimus bei jų dublikatus išduoda Lietuvos saugios laivybos administracija.\n\n3. Laivo kapitonu (škiperiu) ir kitais įgulos nariais gali būti asmenys, turintys Europos Bendrijos valstybių narių kompetentingų institucijų išduotus vidaus vandenų transporto priemonių įgulų narių kvalifikaciją patvirtinančius dokumentus arba atitinkamus vidaus vandenų transporto specialisto laipsnio diplomus ir diplomų patvirtinimus arba vidaus vandenų transporto specialisto laipsnio kvalifikacijos liudijimus, kuriuos išduoda Lietuvos saugios laivybos administracija susisiekimo ministro nustatyta tvarka.\n\n4. Burinių jachtų laivavedžių diplomus ir kitus pažymėjimus išduoda Lietuvos buriuotojų sąjungos patvirtintos kvalifikacinės komisijos. Diplomų, kvalifikacijos liudijimų ir pažymėjimų išdavimo sąlygas ir tvarką nustato Burinių jachtų laivavedžių diplomavimo taisyklės, kurias, suderinusi su Lietuvos saugios laivybos administracija, tvirtina Lietuvos buriuotojų sąjunga.“"
    },
    {
      "provision_ref": "art7",
      "section": "7",
      "title": "7 straipsnis. 26 straipsnio pakeitimas",
      "content": "Pakeisti 26 straipsnį ir jį išdėstyti taip:\n\n„26 straipsnis. Valstybinė saugios laivybos Lietuvos Respublikos vidaus vandenyse kontrolė\n\n1. Valstybinę saugios laivybos Lietuvos Respublikos vidaus vandenyse kontrolę atlieka Lietuvos saugios laivybos administracija.\n\n2. Lietuvos saugios laivybos administracijos pareigūnai, įtarę, kad vidaus vandenų transporto priemonę vairuojantis asmuo yra neblaivus arba apsvaigęs nuo narkotinių, psichotropinių ar kitų psichiką veikiančių medžiagų, turi nušalinti jį nuo vidaus vandenų transporto priemonės vairavimo, specialiosiomis techninėmis priemonėmis jį patikrinti arba Vyriausybės nustatyta tvarka siųsti neblaivumui (girtumui) arba apsvaigimui nuo psichiką veikiančių medžiagų nustatyti.“"
    },
    {
      "provision_ref": "art8",
      "section": "8",
      "title": "8 straipsnis. 27 straipsnio pakeitimas",
      "content": "27 straipsnyje vietoj žodžių „Valstybinė vidaus vandenų laivybos inspekcija“ įrašyti žodžius „Lietuvos saugios laivybos administracija“ ir šį straipsnį išdėstyti taip:\n\n„27 straipsnis. Avarijų Lietuvos Respublikos vidaus vandenyse tyrimas\n\nLietuvos Respublikos vidaus vandenyse įvykusias avarijas susisiekimo ministro nustatyta tvarka registruoja ir tiria Lietuvos saugios laivybos administracija.“"
    },
    {
      "provision_ref": "art9",
      "section": "9",
      "title": "9 straipsnis. 28 straipsnio pakeitimas",
      "content": "Pakeisti 28 straipsnį ir jį išdėstyti taip:\n\n„28 straipsnis. Valstybės rinkliava\n\nUž Susisiekimo ministerijos ir Lietuvos saugios laivybos administracijos veiksmus, susijusius su šiame kodekse numatytų atitinkamų dokumentų išdavimu, mokama nustatyto dydžio valstybės rinkliava.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2010 m. liepos 1 d.\n\n2. Lietuvos Respublikos Vyriausybė ir jos įgaliota institucija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
