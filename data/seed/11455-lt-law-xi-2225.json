{
  "id": "lt-law-xi-2225",
  "type": "statute",
  "title": "Lietuvos Respublikos teritorijų planavimo įstatymo 22 straipsnio pakeitimo ir papildymo įstatymas",
  "short_name": "XI-2225",
  "status": "in_force",
  "issued_date": "2012-09-20",
  "in_force_date": "2012-09-26",
  "url": "https://e-tar.lt/portal/lt/legalAct/TAR.EDDA6DCECD60",
  "provisions": [
    {
      "provision_ref": "art1",
      "section": "1",
      "title": "1 straipsnis. 22 straipsnio 1, 3 ir 5 dalių pakeitimas ir papildymas",
      "content": "1. 22 straipsnio 1 dalies 6 punkte vietoj žodžio „nesiejami“ įrašyti žodį „susiję“, po žodžio „sklypą“ įrašyti žodžius „laisvoje valstybinėje žemėje“ ir šį punktą išdėstyti taip:\n\n„6) kai keičiamos naudojamų žemės sklypų ribos ir plotas, jei keitimai susiję su žemės sklypų ribų ir ploto pakeitimu laisvoje valstybinėje žemėje, išskyrus atvejus, kai, nesant galimybės suformuoti atskirą sklypą laisvoje valstybinėje žemėje, esami žemės sklypai padidinami ne daugiau kaip 6 arais;“.\n\n2. Pakeisti 22 straipsnio 3 dalies 2 punktą ir jį išdėstyti taip:\n\n„2) kai statant (rekonstruojant, remontuojant) statinius nekeičiamas faktinis (pagal nekilnojamojo turto registro duomenis) žemės sklypo naudojimo būdas ir (ar) pobūdis, užstatymo plotas ir pastatų aukštis arba nekeičiamas detaliajame plane nustatytas žemės sklypo tvarkymo ir naudojimo režimas, taip pat kai nedidinamas esamų sodybų, vieno ar dviejų butų gyvenamųjų namų ir jų priklausinių statybos žemės sklypuose teisės aktų nustatytas leistinas pastatų aukštis ir užstatymo tankumas;“.\n\n3. Papildyti 22 straipsnio 3 dalį 15 punktu:\n\n„15) statant nesudėtingus inžinerinius statinius, statant neypatingus inžinerinius statinius, kuriems aptarnauti reikalingas ne didesnis kaip 0,01 ha žemės plotas, arba statant ypatingus inžinerinius statinius, kuriems aptarnauti reikalingas ne didesnis kaip 0,01 ha žemės plotas ir kurių statyba numatyta pagal specialiuosius planus su nurodytomis statinių koordinatėmis. Šiais atvejais žemės sklypo teritorijos tvarkymo ir naudojimo režimas nenustatomas ir nekeičiamas.“\n\n4. Pakeisti 22 straipsnio 5 dalį ir ją išdėstyti taip:\n\n„5. Kaimo gyvenamosiose vietovėse šio straipsnio 1 dalies 6 punkte nustatytu atveju ir kai žemės sklypai padalijami, atidalijami (išskyrus atvejus, kai pagal įstatymus žemės sklypus dalyti dalimis neleidžiama), perdalijami ar sujungiami, kai formuojami nauji valstybinės žemės sklypai (išskyrus atvejus, kai yra formuojami kitos paskirties žemės sklypai naujų statinių statybai) ir kai formuojami žemės sklypai prie naudojamų statinių, taip pat kai miesto ir kaimo gyvenamosiose vietovėse esančiose mėgėjų sodo teritorijose formuojami valstybinės žemės sklypai ar keičiamos naudojamų žemės sklypų ribos, vietoj detaliųjų planų rengiami žemėvaldų planai (projektai) Žemės įstatymo ir šio Įstatymo 18 straipsnio 1 dalyje nurodytose taisyklėse nustatyta tvarka. Kaimo gyvenamosiose vietovėse statant ūkininko sodybą ar pagalbinio ūkio ir kitos paskirties (fermų, ūkio, šiltnamių, kaimo turizmo) pastatus, kai vykdoma statyba atitinka Ūkininko ūkio įstatyme nurodytas šių pastatų statybos sąlygas, vietoj detaliųjų planų rengiami kaimo plėtros žemėtvarkos projektai Žemės įstatymo ir šio Įstatymo 18 straipsnio 1 dalyje nurodytose taisyklėse nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
