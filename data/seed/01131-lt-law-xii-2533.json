{
  "id": "lt-law-xii-2533",
  "type": "statute",
  "title": "Lietuvos Respublikos administracinių nusižengimų kodekso 12, 28, 29, 291, 294, 295, 297, 299, 301, 302, 589, 681, 684, 686 straipsnių ir priedo pakeitimo įstatymas",
  "short_name": "XII-2533",
  "status": "in_force",
  "issued_date": "2016-06-29",
  "in_force_date": "2016-07-16",
  "url": "https://e-tar.lt/portal/lt/legalAct/2b8c05704a7311e6b5d09300a16a686c/qAtUkdHSIY",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Jeigu padaryta mažai pavojinga administracinio nusižengimo požymių turinti veika ir šio kodekso 22 straipsnio 2 dalies 1 punkte nurodytą administracinės nuobaudos paskirtį galima įgyvendinti netraukiant asmens administracinėn atsakomybėn, teisę pradėti administracinio nusižengimo teiseną turintis pareigūnas gali jos nepradėti ir pareikšti asmeniui žodinę pastabą. Šio straipsnio nuostatos gali būti taikomos asmeniui padarius šio kodekso 108 straipsnyje, 152 straipsnio 1 dalyje, 153 straipsnio 1 dalyje, 154 straipsnio 1 dalyje, 155 straipsnio 1 dalyje, 212 straipsnio 1 dalyje, 228 straipsnyje, 247 straipsnio 1 ir 2 dalyse, 278 straipsnyje, 279 straipsnio 1 dalyje, 283 straipsnyje, 284 straipsnio 1 dalyje, 287 straipsnyje, 294 straipsnio 1 ir 2 dalyse, 295 straipsnio 3 dalyje, 296 straipsnio 1 dalyje, 297 straipsnio 1 dalyje, 299 straipsnio 1 dalyje, 305 straipsnio 1 ir 4 dalyse, 340 straipsnyje, 346 straipsnio 1 dalyje, 366 straipsnio 1 dalyje, 368 straipsnio 1 dalyje, 373 straipsnio 1 dalyje, 375 straipsnio 1 dalyje, 402, 404 straipsniuose, 406 straipsnio 6 dalyje, 409 straipsnyje, 413 straipsnio 1 dalyje, 416 straipsnio 1 dalyje, 417 straipsnio 8 dalyje, 428 straipsnio 6 dalyje, 445 straipsnio 1 dalyje, 492 straipsnio 1 dalyje, 519 straipsnio 1 dalyje, 520 straipsnyje, 523 straipsnio 1 dalyje, 525 straipsnio 1 dalyje, 526 straipsnio 1 dalyje, 528 straipsnio 1 dalyje, 530 straipsnio 1 dalyje numatytų administracinių nusižengimų požymių turinčias veikas.“"
    },
    {
      "provision_ref": "art2",
      "section": "2",
      "title": "2 straipsnis. 28 straipsnio pakeitimas",
      "content": "Pakeisti 28 straipsnio 1 dalį ir ją išdėstyti taip:\n\n„1. Asmeniui suteiktos specialiosios teisės (teisės vairuoti transporto priemones, teisės skraidyti orlaivio įgulos nariu, teisės atlikti orlaivių techninę priežiūrą, teisės dirbti skrydžių vadovu, teisės medžioti, teisės vairuoti vidaus vandenų transporto priemones, teisės valdyti geležinkelių riedmenis, teisės naudoti arba įvežti aparatūrą, įrenginius, radijo siuntimo, radijo ryšio slopinimo arba radijo stebėsenos įrenginius, teisės naudoti elektroninių ryšių išteklius, teisės užsiimti radijo mėgėjų ir kitų radijo stočių naudotojų veikla, teisės eiti tam tikras pareigas jūrų laive) atėmimas yra administracinio poveikio priemonė, kurią kartu su administracine nuobauda skiria teismas ar ne teismo tvarka administracinio nusižengimo bylą nagrinėjanti institucija (pareigūnas), jeigu naudodamasis šia teise asmuo padarė administracinį nusižengimą. Specialiosios teisės atėmimo terminas skaičiuojamas metais ir mėnesiais. Surašant administracinį nurodymą, siūlomas specialiosios teisės atėmimo terminas gali būti skaičiuojamas dienomis.“"
    },
    {
      "provision_ref": "art3",
      "section": "3",
      "title": "3 straipsnis. 29 straipsnio pakeitimas",
      "content": "Pakeisti 29 straipsnio 4 dalį ir ją išdėstyti taip:\n\n„4. Už šio kodekso 47 straipsnyje, 60 straipsnio 3 dalyje, 65, 122, 125, 127, 142, 208 straipsniuose, 209 straipsnio 1, 2, 3, 4, 5, 6, 7, 8 dalyse, 211 straipsnio 2 dalyje, 213 straipsnio 1, 2, 3, 4, 6, 7 dalyse, 215 straipsnio 3, 4 dalyse, 218, 240, 245, 272, 273, 274 straipsniuose, 290 straipsnio 2, 3, 5, 6, 7, 8 dalyse, 291 straipsnio 1, 2, 4, 6, 7 dalyse, 293 straipsnio 3 dalyje, 299 straipsnio 2, 3, 4, 5 dalyse, 346 straipsnyje, 423 straipsnio 3 dalyje, 426 straipsnio 1, 2, 4, 5 dalyse, 427, 464, 465, 466, 467, 468, 470 straipsniuose, 473 straipsnio 4 dalyje, 474 straipsnio 4 dalyje, 475, 524 straipsniuose numatytų administracinių nusižengimų padarymą gali būti konfiskuojamas ir ne pažeidėjui nuosavybės teise priklausantis šio straipsnio 2 dalyje nurodytas turtas, jeigu:\n\n1) perleisdamas turtą pažeidėjui ar kitiems asmenims, šis asmuo žinojo, kad šis turtas bus naudojamas administraciniam nusižengimui daryti;\n\n2) turtas jam buvo perleistas sudarius apsimestinį sandorį;\n\n3) turtas jam buvo perleistas kaip pažeidėjo šeimos nariui ar artimajam giminaičiui;\n\n4) turtas jam buvo perleistas kaip juridiniam asmeniui, kurio vadovas, valdymo organo narys arba dalyviai, valdantys ne mažiau kaip penkiasdešimt procentų juridinio asmens akcijų (pajų, įnašų ir pan.), yra pažeidėjas, jo šeimos nariai ar artimieji giminaičiai;\n\n5) įgydamas šį turtą, jis arba juridinio asmens vadovaujamas pareigas ėję ir teisę jam atstovauti, priimti sprendimus juridinio asmens vardu ar kontroliuoti juridinio asmens veiklą turėję asmenys žinojo arba turėjo ir galėjo žinoti, kad šis turtas yra administracinio nusižengimo įrankis, priemonė, dalykas ar įstatymų uždraustos veikos rezultatas, gautas dėl administracinio nusižengimo padarymo.“"
    },
    {
      "provision_ref": "art4",
      "section": "4",
      "title": "4 straipsnis. 291 straipsnio pakeitimas",
      "content": "Pakeisti 291 straipsnį ir jį išdėstyti taip:\n\n„291 straipsnis. Mėgėjų žvejybą reglamentuojančių teisės aktų pažeidimas\n\n1. Mėgėjų žvejybos taisyklių pažeidimas, išskyrus šio straipsnio 4 ir 5 dalyse numatytus nusižengimus,\nužtraukia įspėjimą arba baudą nuo dešimt iki šešiasdešimt eurų.\n\n2. Limituotos žvejybos reguliavimo priemonių ir sąlygų pažeidimas, išskyrus šio straipsnio 7 dalyje numatytą pažeidimą,\nužtraukia baudą nuo devyniasdešimt iki vieno šimto septyniasdešimt eurų.\n\n3. Limituotos žvejybos reguliavimo priemonių ir sąlygų, nustatytų žvejybos ploto naudotojui žuvininkystės vandens telkinyje, kuriame jis turi leidimą naudoti žvejybos plotą, pažeidimas\nužtraukia baudą nuo vieno šimto dvidešimt iki dviejų šimtų dvidešimt eurų.\n\n4. Mėgėjų žvejybos taisyklių pažeidimas, padarytas panaudojant draudžiamus žvejybos įrankius ar draudžiamu būdu (išskyrus elektros energiją ir ultragarsą),\nužtraukia baudą nuo vieno šimto dvidešimt iki trijų šimtų eurų.\n\n5. Mėgėjų žvejybos būdu sužvejotų žuvų ir iš jų pagamintų produktų pardavimas ar supirkimas\nužtraukia baudą nuo devyniasdešimt iki dviejų šimtų devyniasdešimt eurų.\n\n6. Neteisėtas žvejybos įrankių (išskyrus elektros arba ultragarso žvejybos prietaisus), kuriuos naudoti draudžiama pagal teisės aktus, gaminimas, realizavimas, įsigijimas arba laikymas\nužtraukia baudą nuo šešiasdešimt iki dviejų šimtų eurų.\n\n7. Limituotos lašišų, šlakių, margųjų upėtakių ir kiršlių žvejybos reguliavimo priemonių ir sąlygų pažeidimas\nužtraukia baudą nuo dviejų šimtų penkiasdešimt iki penkių šimtų penkiasdešimt eurų.\n\n8. Už šio straipsnio 1, 2 dalyse numatytus administracinius nusižengimus gali būti skiriamas administracinio nusižengimo padarymo įrankių ir priemonių konfiskavimas. Už šio straipsnio 4, 6, 7 dalyse numatytus administracinius nusižengimus privaloma skirti administracinio nusižengimo padarymo įrankių ir priemonių konfiskavimą.“"
    },
    {
      "provision_ref": "art5",
      "section": "5",
      "title": "5 straipsnis. 294 straipsnio pakeitimas",
      "content": "Pakeisti 294 straipsnį ir jį išdėstyti taip:\n\n„294 straipsnis. Žuvininkystės duomenų teikimo ir žuvininkystės duomenų valstybės informacinės sistemos naudojimo reikalavimų pažeidimas\n\n1. Palydovinio ryšio Lietuvos Respublikos žvejybos laivų stebėjimo sistemos naudojimo reikalavimų pažeidimas\nužtraukia baudą laivų kapitonams ir (ar) juridinių asmenų vadovams ar kitiems atsakingiems asmenims nuo šešiasdešimt iki vieno tūkstančio penkių šimtų eurų.\n\n2. Ekonominių ir biologinių duomenų ir informacijos apie žuvų išteklių naudojimą ir žuvų perdirbimą neteikimas arba neteisingų duomenų pateikimas\nužtraukia baudą nuo dvidešimt iki šešių šimtų eurų.“"
    },
    {
      "provision_ref": "art6",
      "section": "6",
      "title": "6 straipsnis. 295 straipsnio pakeitimas",
      "content": "Pakeisti 295 straipsnį ir jį išdėstyti taip:\n\n„295 straipsnis. Verslinės žvejybos tvarkos pažeidimas\n\n1. Verslinės žvejybos vidaus vandenyse tvarkos pažeidimas\nužtraukia įspėjimą arba baudą nuo dvidešimt iki septyniasdešimt eurų.\n\n2. Verslinės žvejybos vidaus vandenyse tvarkos šiurkštus pažeidimas\nužtraukia baudą nuo vieno šimto septyniasdešimt iki trijų šimtų penkiasdešimt eurų.\n\n3. Verslinės žvejybos jūrų vandenyse tvarkos pažeidimas\nužtraukia įspėjimą arba baudą laivų kapitonams ir (ar) juridinių asmenų vadovams ar kitiems atsakingiems asmenims nuo šešiasdešimt iki trijų šimtų eurų.\n\n4. Už šiame straipsnyje numatytus administracinius nusižengimus gali būti skiriamas nusižengimo padarymo įrankių ir priemonių konfiskavimas.“"
    },
    {
      "provision_ref": "art7",
      "section": "7",
      "title": "7 straipsnis. 297 straipsnio pakeitimas",
      "content": "Pripažinti netekusia galios 297 straipsnio 3 dalį."
    },
    {
      "provision_ref": "art8",
      "section": "8",
      "title": "8 straipsnis. 299 straipsnio pakeitimas",
      "content": "Pakeisti 299 straipsnį ir jį išdėstyti taip:\n\n„299 straipsnis. Su žvejybos produktų gamyba, laikymu, vežimu, perdirbimu, pardavimu ir supirkimu susiję pažeidimai, atstovaujančiosios žvejybos produktų gamintojų organizacijos arba atstovaujančiosios akvakultūros produktų gamintojų organizacijos nustatytų gamybos ir prekybos, žuvininkystės produktų atsekamumo nuostatų pažeidimas\n\n1. Atstovaujančiosios žvejybos produktų gamintojų organizacijos arba atstovaujančiosios akvakultūros produktų gamintojų organizacijos nustatytų gamybos ir prekybos nuostatų taikymo versline žvejyba užsiimantiems šioms organizacijoms nepriklausantiems žuvų augintojams arba žuvų išteklių naudotojams pažeidimas\nužtraukia baudą nuo trisdešimt iki vieno šimto penkiasdešimt eurų.\n\n2. Žuvų, kurioms taikomas Reglamento (ES) Nr. 1380/2013 15 straipsnyje nustatytas reikalavimas ir kurios yra mažesnės negu Europos Sąjungos ir Lietuvos Respublikos teisės aktų nustatyto minimalaus dydžio, pardavimas ar supirkimas žmonių maistui\nužtraukia baudą nuo trisdešimt iki vieno šimto penkiasdešimt eurų.\n\n3. Draudžiamų perdirbti, parduoti ar supirkti uždraustos žvejybos metu sužvejotų šviežių žuvų ir tų rūšių žuvų, kurioms netaikomas Reglamento (ES) Nr. 1380/2013 15 straipsnyje nustatytas reikalavimas ir kurios yra mažesnės negu Europos Sąjungos ir Lietuvos Respublikos teisės aktų nustatyto minimalaus dydžio, naudojimo nuostatų pažeidimas\nužtraukia baudą nuo devyniasdešimt iki dviejų šimtų devyniasdešimt eurų.\n\n4. Žuvininkystės produktų atsekamumo nuostatų pažeidimas žuvininkystės produktų gamybos, laikymo, vežimo, perdirbimo, pardavimo ir supirkimo etapais\nužtraukia baudą nuo devyniasdešimt iki dviejų šimtų devyniasdešimt eurų.\n\n5. Neteisėtos, nedeklaruotos ir nereglamentuotos žvejybos, nurodytos Reglamento (EB) Nr. 1005/2008 2 straipsnyje, produktų laikymas, vežimas, perdirbimas, pardavimas ir supirkimas\nužtraukia baudą nuo vieno šimto penkiasdešimt iki dviejų šimtų devyniasdešimt eurų.\n\n6. Šio straipsnio 2, 3 dalys netaikomos akvakultūros produktams su patvirtinamaisiais dokumentais. Šio straipsnio 3 dalis taip pat netaikoma žuvims, skirtoms žuvivaisai ir kai vidaus vandenyse sužvejotų mažesnių negu nustatyto minimalaus dydžio žuvų kiekis yra leistinas.\n\n7. Už šio straipsnio 2, 3, 4, 5 dalyse numatytus administracinius nusižengimus gali būti skiriamas žuvų ar žuvininkystės produktų konfiskavimas.“"
    },
    {
      "provision_ref": "art9",
      "section": "9",
      "title": "9 straipsnis. 301 straipsnio pakeitimas",
      "content": "1. Pakeisti 301 straipsnio 11 dalį ir ją išdėstyti taip:\n\n„11. Žvejybos laivo kapitono pareigų ėjimas, kai asmeniui yra atimta teisė eiti žvejybos laivo kapitono pareigas,\nužtraukia baudą nuo trijų tūkstančių šešių šimtų eurų iki keturių tūkstančių eurų.“\n\n2. Pripažinti netekusia galios 301 straipsnio 12 dalį."
    },
    {
      "provision_ref": "art10",
      "section": "10",
      "title": "10 straipsnis. 302 straipsnio pakeitimas",
      "content": "Pripažinti netekusia galios 302 straipsnio 3 dalį."
    },
    {
      "provision_ref": "art11",
      "section": "11",
      "title": "11 straipsnis. 589 straipsnio pakeitimas",
      "content": "1. Pakeisti 589 straipsnio 30 punktą ir jį išdėstyti taip:\n\n„30) Valstybinės maisto ir veterinarijos tarnybos – dėl šio kodekso 45 straipsnyje, 49 straipsnio 1, 2, 4 dalyse, 51, 69, 70, 78 straipsniuose, 127 straipsnio 1, 2 dalyse, 139 straipsnyje, 144 straipsnio 4, 5 dalyse, 145, 152, 153, 155, 156, 157, 158, 160, 161, 162, 163, 181 straipsniuose, 209 straipsnio 1, 2, 3, 4, 5, 6, 7, 8 dalyse, 224 straipsnyje, 291 straipsnio 5 dalyje, 299 straipsnio 2, 3, 4 dalyse, 312, 343, 344, 346, 347, 505, 507 straipsniuose numatytų administracinių nusižengimų;“.\n\n2. Pakeisti 589 straipsnio 31 punktą ir jį išdėstyti taip:\n\n„31) aplinkos apsaugos valstybinės kontrolės institucijų aplinkos apsaugos valstybinės kontrolės pareigūnai, valstybinių rezervatų, valstybinių parkų ir biosferos rezervatų direkcijų bei saugomų teritorijų valstybinio valdymo ir kontrolės įstaigų, kitų institucijų, kurių pareigūnams įstatymuose ir kituose teisės aktuose nustatyta tvarka suteikti įgaliojimai atlikti aplinkos apsaugos valstybinę kontrolę, – dėl šio kodekso 48 straipsnio 1, 2 dalyse, 110, 111, 114, 235, 236, 237, 238, 239, 241, 242, 243, 244, 246, 247, 248, 249, 250, 251, 252, 253, 255, 256, 257, 258, 259, 260, 262, 264, 265, 266, 267, 268, 269, 270, 271, 272, 273, 274, 275, 276, 277, 278, 279, 280, 281, 282, 283, 284, 285, 286, 287, 288, 289, 290, 291, 292, 293 straipsniuose, 294 straipsnio 2 dalyje, 295 straipsnio 1, 2 dalyse, 296 straipsnio 2 dalyje, 299 straipsnio 3 dalyje, 303, 304, 305, 306, 307, 308, 309, 310, 311, 312, 313, 315, 316, 317, 318, 346, 505, 507, 546 straipsniuose numatytų administracinių nusižengimų;“.\n\n3. Pakeisti 589 straipsnio 74 punktą ir jį išdėstyti taip:\n\n„74) Žuvininkystės tarnybos prie Lietuvos Respublikos žemės ūkio ministerijos – dėl šio kodekso 291, 292, 294 straipsniuose, 295 straipsnio 3 dalyje, 296, 297, 298, 299, 300, 301, 302, 505, 507 straipsniuose numatytų administracinių nusižengimų;“."
    },
    {
      "provision_ref": "art12",
      "section": "12",
      "title": "12 straipsnis. 681 straipsnio pakeitimas",
      "content": "Pakeisti 681 straipsnį ir jį išdėstyti taip:\n\n„681 straipsnis. Administracinio poveikio priemonės – asmeniui suteiktos specialiosios teisės atėmimo vykdymas\n\nAsmeniui suteiktos specialiosios teisės (teisės vairuoti transporto priemones, teisės skraidyti orlaivio įgulos nariu, teisės atlikti orlaivių techninę priežiūrą, teisės dirbti skrydžių vadovu, teisės medžioti, teisės vairuoti vidaus vandenų transporto priemones, teisės valdyti geležinkelių riedmenis, teisės naudoti arba įvežti aparatūrą, įrenginius, radijo siuntimo, radijo ryšio slopinimo arba radijo stebėsenos įrenginius, teisės naudoti elektroninių ryšių išteklius, teisės užsiimti radijo mėgėjų ir kitų radijo stočių naudotojų veikla, teisės eiti tam tikras pareigas jūrų laive) atėmimą vykdo specialiąją teisę suteikianti institucija.“"
    },
    {
      "provision_ref": "art13",
      "section": "13",
      "title": "13 straipsnis. 684 straipsnio pakeitimas",
      "content": "Pakeisti 684 straipsnį ir jį išdėstyti taip:\n\n„684 straipsnis. Teisės medžioti atėmimo vykdymo tvarka\n\n1. Teisės medžioti atėmimas vykdomas paimant medžiotojo bilietą.\n\n2. Medžiotojo bilietų paėmimo ir grąžinimo tvarką nustato Lietuvos Respublikos aplinkos ministras (toliau – aplinkos ministras).“"
    },
    {
      "provision_ref": "art14",
      "section": "14",
      "title": "14 straipsnis. 686 straipsnio pakeitimas",
      "content": "Pakeisti 686 straipsnio 1 dalį ir ją išdėstyti taip:\n\n„1. Transporto priemonių vairuotojams, orlaivio įgulos nariams, orlaivių techninę priežiūrą atliekantiems asmenims, skrydžių vadovams, medžioklės taisykles pažeidusiems asmenims, laivų vairuotojams ir tam tikras pareigas jūrų laive einantiems asmenims, kurie padarė administracinį nusižengimą būdami neblaivūs ar apsvaigę nuo narkotinių, psichotropinių ar kitų psichiką veikiančių medžiagų arba kurie vengė pasitikrinti dėl neblaivumo ar apsvaigimo, vartojo alkoholį, narkotines, psichotropines ar kitas psichiką veikiančias medžiagas po eismo įvykio iki jo aplinkybių nustatymo, specialiosios teisės atėmimo terminas skaičiuojamas nuo asmens specialiąją teisę patvirtinančio dokumento paėmimo šio kodekso 602 straipsnio 3 dalyje nustatyta tvarka.“"
    },
    {
      "provision_ref": "art15",
      "section": "15",
      "title": "15 straipsnis. Kodekso priedo pakeitimas",
      "content": "1. Pakeisti Kodekso priedo 49 punktą ir jį išdėstyti taip:\n\n„49. 2009 m. lapkričio 20 d. Tarybos reglamentas (EB) Nr. 1224/2009, nustatantis Bendrijos kontrolės sistemą, kuria užtikrinamas bendrosios žuvininkystės politikos taisyklių laikymasis, iš dalies keičiantis reglamentus (EB) Nr. 847/96, (EB) Nr. 2371/2002, (EB) Nr. 811/2004, (EB) Nr. 768/2005, (EB) Nr. 2115/2005, (EB) Nr. 2166/2005, (EB) Nr. 388/2006, (EB) Nr. 509/2007, (EB) Nr. 676/2007, (EB) Nr. 1098/2007, (EB) Nr. 1300/2008, (EB) Nr. 1342/2008 ir panaikinantis reglamentus (EEB) Nr. 2847/93, (EB) Nr. 1627/94 ir (EB) Nr. 1966/2006 (OL 2009 L 343, p. 1), su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812 (OL 2015 L 133, p. 1).“\n\n2. Papildyti Kodekso priedą nauju 74 punktu:\n\n„74. 2013 m. gruodžio 11 d. Europos Parlamento ir Tarybos reglamentas (ES) Nr. 1380/2013 dėl bendros žuvininkystės politikos, kuriuo iš dalies keičiami Tarybos reglamentai (EB) Nr. 1954/2003 ir (EB) Nr. 1224/2009 bei panaikinami Tarybos reglamentai (EB) Nr. 2371/2002 ir (EB) Nr. 639/2004 bei Tarybos sprendimas 2004/585/EB (OL 2013 L 354, p. 22).“\n\n3. Buvusius Kodekso priedo 74, 75, 76 punktus laikyti atitinkamai 75, 76, 77 punktais.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
