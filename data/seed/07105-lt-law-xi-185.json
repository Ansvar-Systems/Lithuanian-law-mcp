{
  "id": "lt-law-xi-185",
  "type": "statute",
  "title": "Lietuvos Respublikos Vyriausybės įstatymo 26, 29, 31, 31-1, 32, 45 straipsnių pakeitimo įstatymas",
  "short_name": "XI-185",
  "status": "in_force",
  "issued_date": "2009-03-10",
  "in_force_date": "2009-07-01",
  "url": "https://e-tar.lt/portal/lt/legalAct/TAR.1C5F19AA1B4D",
  "provisions": [
    {
      "provision_ref": "art1",
      "section": "1",
      "title": "1 straipsnis. 26 straipsnio 3 dalies 12, 13 ir 15 punktų pakeitimas",
      "content": "1. pakeisti 26 straipsnio 3 dalies 12 punktą ir jį išdėstyti taip:\n\n„12) koordinuoja ir kontroliuoja įstaigų prie ministerijos veiklą, jei šių funkcijų nepaveda viceministrams ir ministerijos kancleriui ir jei įstatymai nenustato kitaip;“.\n\n2. Pakeisti 26 straipsnio 3 dalies 13 punktą ir jį išdėstyti taip:\n\n„13) įstatymų nustatyta tvarka priima į pareigas ir atleidžia iš jų ministerijos valstybės tarnautojus ir darbuotojus, dirbančius pagal darbo sutartis ir gaunančius darbo užmokestį iš valstybės biudžeto ir valstybės pinigų fondų, juos skatina, skiria jiems tarnybines ar drausmines nuobaudas ir pašalpas arba šias funkcijas gali pavesti vykdyti ministerijos kancleriui;“.\n\n3. Pakeisti 26 straipsnio 3 dalies 15 punktą ir jį išdėstyti taip:\n\n„15) nustato viceministrų veiklos, ministerijos kanclerio administravimo sritis;“."
    },
    {
      "provision_ref": "art2",
      "section": "2",
      "title": "2 straipsnis. 29 straipsnio 9 dalies pakeitimas",
      "content": "Pakeisti 29 straipsnio 9 dalį ir ją išdėstyti taip:\n\n„9. Ministerija turi savo administraciją. Jai vadovauja ministerijos kancleris.“"
    },
    {
      "provision_ref": "art3",
      "section": "3",
      "title": "3 straipsnis. 31 straipsnio pakeitimas",
      "content": "Pakeisti 31 straipsnį ir jį išdėstyti taip:\n\n„31 straipsnis. Ministro politinio (asmeninio) pasitikėjimo valstybės tarnautojai ir visuomeniniai konsultantai\n\n1. Ministro politinio (asmeninio) pasitikėjimo valstybės tarnautojai – viceministrai, ministro patarėjas (patarėjai), ministro atstovas spaudai ir kiti ministro politinio (asmeninio) pasitikėjimo valstybės tarnautojai – padeda ministrui suformuoti politines nuostatas ir prioritetus, priimti sprendimus ir juos įgyvendinti.\n\n2. Viceministrų skaičių ministro teikimu tvirtina Vyriausybė. Ministerijoje negali būti daugiau negu keturi viceministrai.\n\n3. Viceministrai ministro nustatytose veiklos srityse:\n\n1) kontroliuoja, kaip vykdomi Ministro Pirmininko, Vyriausybės ir ministro pavedimai;\n\n2) kontroliuoja teisės aktų projektų rengimą ir derinimą su suinteresuotomis institucijomis; kontroliuoja, ar rengiami teisės aktų projektai atitinka Vyriausybės programos nuostatas;\n\n3) ministro pavedimu atstovauja ministrui pristatydami ir aptardami ministro politines nuostatas bei sprendimus visuomenei, Seimo komitetuose, Vyriausybės posėdžiuose, Vyriausybės pasitarimuose;\n\n4) atlieka kitas ministro jiems pavestas funkcijas.\n\n4. Ministras savo įgaliojimų laikotarpiu gali turėti visuomeninių konsultantų, kurie ministro prašymu teikia jam konsultacijas, pasiūlymus, išvadas ir kitą informaciją.“"
    },
    {
      "provision_ref": "art4",
      "section": "4",
      "title": "4 straipsnis. 311 straipsnio pakeitimas",
      "content": "Pakeisti 311 straipsnį ir jį išdėstyti taip:\n\n„311 straipsnis. Ministerijos kancleris\n\n1. Ministerijos kancleris yra karjeros valstybės tarnautojas, ministerijos administracijos vadovas, pavaldus ministrui. Užsienio reikalų ministerijos kancleriu gali būti ir diplomatas.\n\n2. Ministerijos kancleris:\n\n1) koordinuoja ir kontroliuoja ministerijos administracijos padalinių veiklą, užtikrina, kad įgyvendinant ministerijos strateginius veiklos planus optimaliai būtų valdomi ir panaudojami finansiniai, materialiniai, intelektiniai ir informacijos ištekliai; ministro pavedimu koordinuoja ir kontroliuoja įstaigų prie ministerijos veiklą;\n\n2) kontroliuoja ministerijos administracinę ūkinę veiklą;\n\n3) organizuoja ir koordinuoja ministerijos strateginių veiklos planų rengimą ir jų įgyvendinimą;\n\n4) dalyvauja organizuojant ir kontroliuojant Ministro Pirmininko ir Vyriausybės pavedimų vykdymą, teisės aktų projektų rengimą ir derinimą; vadovaudamasis ministerijos strateginiais veiklos planais ir Vyriausybės programos įgyvendinimo priemonėmis, užtikrina ministerijos rengiamų teisės aktų projektų ir kitų sprendimų suderinamumą;\n\n5) organizuoja ministerijos nuostatų, ministerijos administracijos padalinių nuostatų, valstybės tarnautojų ir darbuotojų, dirbančių pagal darbo sutartis ir gaunančių darbo užmokestį iš valstybės biudžeto ir valstybės pinigų fondų, pareigybių sąrašo, pareigybių aprašymų ir ministro įsakymų projektų rengimą;\n\n6) ministro pavedimu įstatymų nustatyta tvarka priima į pareigas ir atleidžia iš jų ministerijos valstybės tarnautojus ir darbuotojus, dirbančius pagal darbo sutartis ir gaunančius darbo užmokestį iš valstybės biudžeto ir valstybės pinigų fondų, taip pat juos skatina, skiria jiems tarnybines ar drausmines nuobaudas ar pašalpas;\n\n7) atlieka kitas įstatymų, Vyriausybės nutarimų ir ministro pavestas funkcijas.\n\n3. Jeigu ministerijos kanclerio laikinai nėra, visas arba dalį jo funkcijų ministras paveda atlikti vienam iš ministerijos administracijos struktūrinio padalinio vadovų.\n\n4. Ministerijos kancleris, o kai jo laikinai nėra, ministro paskirtas ministerijos administracijos struktūrinio padalinio vadovas pagal savo kompetenciją priima potvarkius. Ministerijos kancleris saugo ministerijos antspaudą ir atsako už antspaudo naudojimą. Ministras saugoti ministerijos antspaudą gali įgalioti kitą ministerijos valstybės tarnautoją. Šiuo atveju už antspaudo naudojimą atsako ministro įgaliotas ministerijos valstybės tarnautojas.“"
    },
    {
      "provision_ref": "art5",
      "section": "5",
      "title": "5 straipsnis. 32 straipsnio 1 dalies pakeitimas",
      "content": "Pakeisti 32 straipsnio 1 dalį ir ją išdėstyti taip:\n\n„1. Ministerijoje yra sudaroma kolegija kaip ministro patariamoji institucija. Kolegijos nariai yra ministras (kolegijos pirmininkas), viceministrai ir ministerijos kancleris. Į kolegijos sudėtį gali būti įtraukiami kiti ministerijos bei kitų institucijų atstovai.“"
    },
    {
      "provision_ref": "art6",
      "section": "6",
      "title": "6 straipsnis. 45 straipsnio 2 dalies 11 punkto pakeitimas",
      "content": "Pakeisti 45 straipsnio 2 dalies 11 punktą ir jį išdėstyti taip:\n\n„11) Vyriausybės darbo reglamento nustatyta tvarka gali organizuoti ministerijų atstovų (viceministrų, ministerijų kanclerių) pasitarimus;“."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2009 m. liepos 1 d., išskyrus šio įstatymo 3 straipsnį ir šio straipsnio 2 dalį.\n\n2. Ministerijos valstybės sekretoriaus ir ministerijos sekretoriaus pareigybės panaikinamos 2009 m. birželio 30 d.\n\n3. Šio įstatymo 3 straipsnyje išdėstyto Vyriausybės įstatymo 31 straipsnio 3 dalies redakcija, galiojanti nuo 2009 m. liepos 1 d.:\n\n„3. Viceministrai nustatytose veiklos srityse:\n\n1) organizuoja ir kontroliuoja, kaip vykdomi Ministro Pirmininko, Vyriausybės ir ministro pavedimai;\n\n2) organizuoja ir kontroliuoja teisės aktų projektų rengimą ir derinimą su suinteresuotomis institucijomis; kontroliuoja, ar rengiami teisės aktų projektai atitinka Vyriausybės programos nuostatas ir teisėkūros reikalavimus;\n\n3) ministro pavedimu koordinuoja ir kontroliuoja įstaigų prie ministerijos veiklą;\n\n4) ministro pavedimu atstovauja ministrui pristatydami ir aptardami ministro politines nuostatas bei sprendimus visuomenei, Seimo komitetuose, Vyriausybės posėdžiuose ir pasitarimuose;\n\n5) atlieka kitas ministro jiems pavestas funkcijas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
