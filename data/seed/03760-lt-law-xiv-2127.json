{
  "id": "lt-law-xiv-2127",
  "type": "statute",
  "title": "Lietuvos Respublikos geodezijos ir kartografijos įstatymo Nr. IX-415 9, 10, 12, 13, 14, 15, 16, 24, 27 ir 29 straipsnių pakeitimo įstatymas",
  "short_name": "XIV-2127",
  "status": "in_force",
  "issued_date": "2023-06-29",
  "in_force_date": "2024-01-01",
  "url": "https://e-tar.lt/portal/lt/legalAct/943fb0401fa911eeb233e8b04dc9bb3d/LTMRRdDlgE",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "1. Pripažinti netekusiu galios 9 straipsnio 2 dalies 12 punktą.\n\n2. Pakeisti 9 straipsnio 2 dalies 14 punktą ir jį išdėstyti taip:\n\n„14) Topografijos ir inžinerinės infrastruktūros informacinės sistemos Žemės paviršiaus gamtinių ir antropogeninių objektų erdvinių duomenų rinkinio ir Suprojektuotų ir numatomų įrengti objektų erdvinių duomenų rinkinio specifikacijas ir tvarkymo aprašus;“."
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "1. Pakeisti 10 straipsnio pavadinimą ir jį išdėstyti taip:\n\n„10 straipsnis. Valstybės politiką geodezijos, kartografijos, erdvinių duomenų rinkinių tvarkymo ir Lietuvos erdvinės informacijos infrastruktūros plėtojimo srityse įgyvendinančios institucijos ir Vyriausybės įgaliotos institucijos ar kito viešojo juridinio asmens kompetencija“.\n\n2. Pakeisti 10 straipsnio 1 dalies 6 punktą ir jį išdėstyti taip:\n\n„6) organizuoja, koordinuoja ir prižiūri šio įstatymo 4 straipsnio 1 dalies 6, 8 ir 9 punktuose nurodytus valstybinius geodezijos ir kartografijos darbus;“.\n\n3. Pakeisti 10 straipsnio 2 dalį ir ją išdėstyti taip:\n\n„2. Nacionalinės žemės tarnybos vadovas tvirtina:\n\n1) geodezinių ženklų standartus;\n\n2) geodezininko kvalifikacijos tobulinimo programas;\n\n3) geodezinių tinklų geodezinių ženklų perkėlimo tvarkos aprašą.“\n\n4. Pakeisti 10 straipsnio 3 dalį ir ją išdėstyti taip:\n\n„3. Vyriausybės įgaliota institucija ar kitas viešasis juridinis asmuo:\n\n1) vykdo šio įstatymo 4 straipsnio 1 dalies 6, 8 ir 9 punktuose nurodytus valstybinius geodezijos ir kartografijos darbus;\n\n2) informacinių technologijų priemonėmis centralizuotai teikia valstybės kadastrų, registrų ir valstybės informacinių sistemų tvarkytojų, valstybės ir savivaldybių institucijų bei kitų asmenų tvarkomus erdvinių duomenų rinkinius ir su jais susijusias Lietuvos erdvinės informacijos portalo elektronines paslaugas ir sukuria integracines sąveikas apsikeisti erdvinių duomenų rinkiniais ir su jais susijusiomis paslaugomis;\n\n3) užtikrina nepertraukiamą LitPOS veiklą, duomenų teikimą LitPOS naudotojams;\n\n4) organizuoja, tvarko ir tobulina Topografijos ir inžinerinės infrastruktūros informacinės sistemos veiklą;\n\n5) rengia, įgyvendina arba dalyvauja rengiant ir (ar) įgyvendinant erdvinių duomenų rinkinių ir su jais susijusių paslaugų kūrimo, plėtojimo ir tvarkymo projektines veiklas, reikalingas vienodiems erdviniams duomenims parengti, nekilnojamųjų daiktų kadastro duomenims nustatyti, savivaldybių erdvinių duomenų rinkiniams integruoti į valstybinius erdvinių duomenų rinkinius;\n\n6) kuria, tvarko, plėtoja ir teikia naudotojams erdvinius duomenis ir su jais susijusias paslaugas, klasifikatorius ir erdvinių duomenų pagrindu parengtą informaciją.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 4 dalies 3 punktą ir jį išdėstyti taip:\n\n„3) ne anksčiau kaip prieš 3 metus iki prašymo gauti geodezininko kvalifikacijos pažymėjimą pateikimo Nacionalinei žemės tarnybai išlaikytas profesinių žinių patikrinimo egzaminas Nacionalinės žemės tarnybos vadovo nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "1. Pakeisti 13 straipsnio 1 dalies 4 punktą ir jį išdėstyti taip:\n\n„4) aplinkos ministro nustatyta tvarka teikti informaciją Nacionalinei žemės tarnybai apie valstybinių geodezinio pagrindo tinklų punktų būklę ir savivaldybės administracijos direktoriui – apie savivaldybės geodezinio pagrindo punktų būklę;“.\n\n2. Pakeisti 13 straipsnio 1 dalies 5 punktą ir jį išdėstyti taip:\n\n„5) ne rečiau kaip kas 3 metus tobulinti kvalifikaciją pagal Nacionalinės žemės tarnybos vadovo tvirtinamas geodezininko kvalifikacijos tobulinimo programas.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Jeigu geodezininkas, atlikdamas šio įstatymo 12 straipsnio 9 dalyje nurodytus darbus, nesilaiko šio įstatymo 13 straipsnio 1 dalyje nustatytų jo veiklai keliamų reikalavimų ir kitų Lietuvos Respublikos įstatymų, teisės aktų, techninių reglamentų, standartų, reglamentuojančių geodezijos ir kartografijos darbų vykdymą, tai laikoma geodezininko veiklos pažeidimu. Šiame straipsnyje numatytos poveikio priemonės geodezininkui už jo veiklos pažeidimus gali būti taikomos ne vėliau kaip per 5 metus nuo pažeidimo padarymo dienos. Esant trunkamam pažeidimui, 5 metų terminas, per kurį geodezininkui gali būti taikomos tam tikros poveikio priemonės, skaičiuojamas nuo pažeidimo paaiškėjimo dienos.“\n\n2. Pakeisti 14 straipsnio 2 dalį ir ją išdėstyti taip:\n\n„2. Geodezininko veiklos pažeidimai pagal pobūdį skirstomi į:\n\n1) mažareikšmius pažeidimus. Mažareikšmiais pažeidimais laikomi įstatymų, kitų teisės aktų, reglamentuojančių šio įstatymo 12 straipsnio 9 dalyje nurodytus darbus, pažeidimai, kurie nesukelia žalos užsakovui ir (ar) tretiesiems asmenims. Kai mažareikšmį pažeidimą pašalinti įmanoma, šį pažeidimą padariusiam geodezininkui Nacionalinė žemės tarnyba pateikia rašytinį įspėjimą pašalinti mažareikšmį teisės aktų reikalavimų pažeidimą per šio straipsnio 3 dalyje nurodytą terminą;\n\n2) nešiurkščius pažeidimus. Nešiurkščiais pažeidimais laikomi įstatymų, kitų teisės aktų, reglamentuojančių šio įstatymo 12 straipsnio 9 dalyje nurodytus darbus, pažeidimai, dėl kurių atsirado arba galėjo atsirasti žala užsakovui ir (ar) tretiesiems asmenims, tačiau dėl šių pažeidimų negalėjo būti apribota arba nebuvo apribota užsakovo ir (ar) trečiųjų asmenų teisė valdyti turtą, juo naudotis ir (ar) disponuoti (toliau – nedidelė žala). Nedidelės žalos dydis nustatomas Vyriausybės ar jos įgaliotos institucijos vadovo nustatyta tvarka. Kai nešiurkštų pažeidimą pašalinti įmanoma, šį pažeidimą padariusiam geodezininkui Nacionalinė žemės tarnyba pateikia rašytinį įspėjimą pašalinti nešiurkštų teisės aktų reikalavimų pažeidimą per šio straipsnio 3 dalyje nurodytą terminą;\n\n3) šiurkščius pažeidimus. Šiurkščiais pažeidimais laikomi įstatymų, kitų teisės aktų, reglamentuojančių šio įstatymo 12 straipsnio 9 dalyje nurodytus darbus, pažeidimai, dėl kurių galėjo būti apribota arba buvo apribota užsakovo ir (ar) trečiųjų asmenų teisė valdyti turtą, juo naudotis ir (ar) disponuoti (toliau – didelė žala). Didelės žalos dydis nustatomas Vyriausybės ar jos įgaliotos institucijos vadovo nustatyta tvarka.“\n\n3. Pakeisti 14 straipsnio 3 dalį ir ją išdėstyti taip:\n\n„3. Jeigu Nacionalinė žemės tarnyba nustato geodezininko veiklos pažeidimą, nurodytą šio straipsnio 2 dalies 1 ar 2 punkte, ir šį pažeidimą pašalinti įmanoma, geodezininkui pateikiamas rašytinis įspėjamas, kad ne vėliau kaip per 20 darbo dienų nuo rašytinio įspėjimo gavimo dienos jis turi pašalinti nustatytą pažeidimą ir pateikti šio pažeidimo pašalinimo įrodymo dokumentus. Terminas nurodytiems pažeidimams pašalinti gali būti pratęsiamas vieną kartą 20 darbo dienų laikotarpiui. Jeigu Nacionalinė žemės tarnyba nustato geodezininko veiklos mažareikšmį ir (ar) nešiurkštų pažeidimą, kai pažeidimo pašalinti neįmanoma, geodezininkui pateikiamas rašytinis įspėjamas, kad antrą kartą per vienus metus nuo šio rašytinio įspėjimo gavimo dienos nustačius mažareikšmį pažeidimą šio asmens geodezininko kvalifikacijos pažymėjimo galiojimas bus 2 mėnesiams sustabdomas ir (ar) nustačius nešiurkštų pažeidimą – šio asmens geodezininko kvalifikacijos pažymėjimo galiojimas bus panaikintas.“\n\n4. Pakeisti 14 straipsnio 4 dalį ir ją išdėstyti taip:\n\n„4. Nacionalinės žemės tarnybos vadovo sprendimu geodezininko kvalifikacijos pažymėjimo galiojimas sustabdomas:\n\n1) 3 mėnesiams, kai Nacionalinė žemės tarnyba nustato geodezininko veiklos mažareikšmį ir (ar) nešiurkštų pažeidimą, jeigu per šio straipsnio 3 dalyje nustatytą terminą geodezininkas nepateikia pažeidimų pašalinimo įrodymo dokumentų;\n\n2) 6 mėnesiams, kai per 3 metus nuo kvalifikacijos pažymėjimo išdavimo ar vėliau kas 3 metus, turėdamas kvalifikacijos pažymėjimą, geodezininkas netobulino kvalifikacijos pagal Nacionalinės žemės tarnybos vadovo tvirtinamas geodezininko kvalifikacijos tobulinimo programas. Jeigu praėjus 6 mėnesių kvalifikacijos pažymėjimo galiojimo sustabdymo terminui geodezininkas nepateikia Nacionalinei žemės tarnybai kvalifikacijos tobulinimo įrodymo dokumentų dėl priežasčių, kurias Nacionalinė žemės tarnyba pripažįsta svarbiomis, šį terminą Nacionalinė žemės tarnyba gali vieną kartą atnaujinti;\n\n3) 2 mėnesiams, kai Nacionalinė žemės tarnyba antrą kartą per vienus metus nustato mažareikšmį geodezininko veiklos pažeidimą, kurio pašalinti neįmanoma.“\n\n5. Papildyti 14 straipsnį 41 ir 42 dalimis:\n\n„41. Kai geodezininkas per šio straipsnio 4 dalies 1 punkte nurodytą geodezininko kvalifikacijos pažymėjimo galiojimo sustabdymo terminą ištaiso nustatytus šio straipsnio 2 dalies 1 ar 2 punkte nurodytus pažeidimus, kuriuos pašalinti įmanoma, ir pateikia pažeidimų pašalinimo įrodymo dokumentus, ne vėliau kaip per 5 darbo dienas nuo šių dokumentų pateikimo dienos kvalifikacijos pažymėjimo galiojimo sustabdymas panaikinamas.\n\n42. Šio straipsnio 4 dalies 2 punkte nurodytu atveju geodezininko kvalifikacijos pažymėjimo galiojimo sustabdymas panaikinamas ne vėliau kaip per 5 darbo dienas Nacionalinei žemės tarnybai pateikus kvalifikacijos tobulinimo įrodymo dokumentus.“\n\n6. Pakeisti 14 straipsnio 5 dalies nuostatą iki dvitaškio ir ją išdėstyti taip:\n\n„5. Geodezininko kvalifikacijos pažymėjimo galiojimas panaikinamas Nacionalinės žemės tarnybos vadovo sprendimu, jeigu:“.\n\n7. Pakeisti 14 straipsnio 5 dalies 1 punktą ir jį išdėstyti taip:\n\n„1) nustatoma, kad geodezininkas du kartus per vienus metus padarė šio straipsnio 2 dalies 2 punkte nurodyto pobūdžio pažeidimą. Šiuo atveju geodezininko kvalifikacijos pažymėjimo galiojimas panaikinamas neatsižvelgiant į tai, ar buvo sustabdytas jo galiojimas;“.\n\n8. Pakeisti 14 straipsnio 5 dalies 4 punktą ir jį išdėstyti taip:\n\n„4) geodezininkas padarė šio straipsnio 2 dalies 3 punkte nurodyto pobūdžio pažeidimą;“.\n\n9. Pakeisti 14 straipsnio 5 dalies 6 punktą ir jį išdėstyti taip:\n\n„6) pasibaigus šio straipsnio 4 dalies 2 punkte nurodytam 6 mėnesių terminui, jeigu Nacionalinė žemės tarnyba šio termino neatnaujina, arba pasibaigus atnaujintam kvalifikacijos pažymėjimo galiojimo sustabdymo terminui, geodezininkas Nacionalinei žemės tarnybai nepateikia kvalifikacijos tobulinimo įrodymo dokumentų;“."
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnio 3 dalį ir ją išdėstyti taip:\n\n„3. Geodeziniai punktai žymimi geodeziniais ženklais; šių ženklų standartus nustato Nacionalinės žemės tarnybos vadovas.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "Pakeisti 16 straipsnio 5 dalies 1 punktą ir jį išdėstyti taip:\n\n„1) valstybinių geodezinių tinklų – Nacionalinės žemės tarnybos vadovo nustatyta tvarka;“."
    },
    {
      "provision_ref": "art8",
      "section": "8",
      "title": "8 straipsnis. 24 straipsnio pakeitimas",
      "content": "1. Pakeisti 24 straipsnio 5 dalį ir ją išdėstyti taip:\n\n„5. Aplinkos ministerija planuoja, koordinuoja ir kontroliuoja Topografijos ir inžinerinės infrastruktūros informacinės sistemos Žemės paviršiaus gamtinių ir antropogeninių objektų erdvinių duomenų rinkinio tvarkymo darbus, taip pat suprojektuotų ir numatomų įrengti objektų erdvinių duomenų rinkinių tvarkymo darbus. Šių rinkinių specifikacijas ir tvarkymo aprašus tvirtina aplinkos ministras.“\n\n2. Pripažinti netekusia galios 24 straipsnio 6 dalį."
    },
    {
      "provision_ref": "art9",
      "section": "9",
      "title": "9 straipsnis. 27 straipsnio pakeitimas",
      "content": "Pripažinti netekusia galios 27 straipsnio 4 dalį."
    },
    {
      "provision_ref": "art10",
      "section": "10",
      "title": "10 straipsnis. 29 straipsnio pakeitimas",
      "content": "Pakeisti 29 straipsnio 1 dalį ir ją išdėstyti taip:\n\n„1. LitPOS paskirtis – apskaičiuoti ir eliminuoti GPNS matavimo priemonėmis gaunamas GPNS palydovų signalų paklaidas, naudojant GPNS matavimo įrangą objektų erdvinei padėčiai žemės paviršiuje Lietuvos Respublikos teritorijoje nustatyti, ir pagal šias pataisas pakoreguotus geodezinio pagrindo duomenis elektroniniais ryšiais nepertraukiamai teikti LitPOS naudotojams.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. sausio 1 d.\n\n2. Lietuvos Respublikos Vyriausybė iki 2023 m. spalio 1 d. priima nutarimą, kuriuo suteikiami reikiami įgaliojimai Vyriausybės įgaliotai institucijai ar kitam viešajam juridiniam asmeniui pagal kompetenciją atlikti šiame įstatyme Vyriausybės įgaliotai institucijai ar kitam viešajam juridiniam asmeniui priskirtus veiksmus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_f94a5a4d8ecb4f12ba70f71226d2e3eb_end"
    }
  ],
  "definitions": []
}
