{
  "id": "lt-law-xv-258",
  "type": "statute",
  "title": "Lietuvos Respublikos planuojamos ūkinės veiklos poveikio aplinkai vertinimo įstatymo Nr. I-1495 2, 3, 7, 8, 11 straipsnių ir 1, 2 priedų pakeitimo įstatymas",
  "short_name": "XV-258",
  "status": "in_force",
  "issued_date": "2025-06-05",
  "in_force_date": "2025-11-01",
  "url": "https://e-tar.lt/portal/lt/legalAct/fedec2204c3311f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 18 dalį ir ją išdėstyti taip:\n\n„18. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos aplinkos apsaugos įstatyme, Lietuvos Respublikos atsinaujinančių išteklių energetikos įstatyme, Lietuvos Respublikos cheminių medžiagų ir cheminių mišinių įstatyme, Lietuvos Respublikos saugomų gyvūnų, augalų ir grybų rūšių įstatyme, Lietuvos Respublikos saugomų teritorijų įstatyme, Lietuvos Respublikos statybos įstatyme, Lietuvos Respublikos teritorijų planavimo įstatyme, Lietuvos Respublikos žemės gelmių įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio 4 dalį ir ją išdėstyti taip:\n\n„4. Kai planuojamos ūkinės veiklos vienintelis tikslas – valstybės sienos apsauga, krašto apsauga ar kai planuojama tokia ūkinė veikla, kuri būtų vykdoma atsitikus ekstremaliajam įvykiui, apibrėžtam Lietuvos Respublikos krizių valdymo ir civilinės saugos įstatyme, atsakingoji institucija, gavusi informaciją iš planuojamos ūkinės veiklos organizatoriaus, gali priimti sprendimą neatlikti šios ūkinės veiklos atrankos dėl poveikio aplinkai vertinimo ar poveikio aplinkai vertinimo, jeigu tokių procedūrų atlikimas gali daryti neigiamą poveikį valstybės gynybos, gaisrinės ar civilinės saugos tikslams.“\n\n2. Papildyti 3 straipsnį 81 dalimi:\n\n„81. Fizinis asmuo, juridinis asmuo ar jo padalinys (įskaitant užsienio valstybės juridinį asmenį ar kitą organizaciją, taip pat jų padalinį) (toliau – fizinis ar juridinis asmuo), vykdantis ūkinę veiklą, kuriai iki ūkinės veiklos vykdymo pradžios ir (ar) jos keitimo ir (arba) plėtimo šio įstatymo nustatyta tvarka nebuvo atlikta atranka dėl poveikio aplinkai vertinimo ir galioja bent viena iš Aplinkos apsaugos įstatymo 151 straipsnio 3 dalyje nurodytų sąlygų, privalo atlikti šio įstatymo 6 straipsnio 2 dalyje nustatytas funkcijas, privalomas atliekant atranką dėl poveikio aplinkai vertinimo. Fizinis ar juridinis asmuo, atsižvelgdamas į šiame įstatyme nustatytus atrankos dėl poveikio aplinkai vertinimo atlikimo terminus, privalo šio įstatymo 7 straipsnyje nustatyta tvarka pradėti atrankos dėl poveikio aplinkai vertinimo procedūras ir užtikrinti, kad atranka dėl poveikio aplinkai vertinimo būtų atlikta per Aplinkos apsaugos įstatymo 151 straipsnio 3 dalyje nurodytą terminą.“\n\n2. Papildyti 3 straipsnį 82 dalimi:\n\n„82. Fizinis ar juridinis asmuo, vykdantis ūkinę veiklą, kuriai iki ūkinės veiklos vykdymo pradžios ir (ar) jos keitimo ir (arba) plėtimo šio įstatymo nustatyta tvarka nebuvo atliktas poveikio aplinkai vertinimas ir galioja bent viena iš Aplinkos apsaugos įstatymo 151 straipsnio 4 dalyje nurodytų sąlygų, privalo atlikti šio įstatymo 6 straipsnio 2 dalyje nustatytas funkcijas, privalomas atliekant poveikio aplinkai vertinimą. Fizinis ar juridinis asmuo, atsižvelgdamas į šiame įstatyme nustatytus poveikio aplinkai vertinimo atlikimo terminus, privalo šio įstatymo 8 arba 9 straipsnyje nustatyta tvarka pradėti poveikio aplinkai vertinimo procedūras ir užtikrinti, kad poveikio aplinkai vertinimas būtų atliktas per Aplinkos apsaugos įstatymo 151 straipsnio 5 dalyje nurodytą terminą. Rengiant poveikio aplinkai vertinimo ataskaitą, papildomai aplinkos ministro nustatyta tvarka vertinamas dėl ūkinės veiklos vykdymo iki poveikio aplinkai vertinimo įvykęs aplinkos pokytis ir, jeigu reikia, nustatomos priemonės vykdant ūkinę veiklą padarytam reikšmingam neigiamam poveikiui aplinkai kompensuoti ir (ar) atkurti, kas pažeista.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 8 dalį ir ją išdėstyti taip:\n\n„8. Kai planuojamos ūkinės veiklos organizatoriaus ar poveikio aplinkai vertinimo dokumentų rengėjo pateikta atrankos informacija neatitinka aplinkos ministro nustatytų reikalavimų ar kai planuojamą ūkinę veiklą numatoma įgyvendinti Europos ekologinio tinklo „Natura 2000“ teritorijoje ar šios teritorijos artimoje aplinkoje, bet planuojamos ūkinės veiklos organizatorius ar poveikio aplinkai vertinimo dokumentų rengėjas nepateikia aplinkos ministro įgaliotos saugomų teritorijų institucijos išvados, kad planuojamos ūkinės veiklos įgyvendinimas nedarys reikšmingo poveikio Europos ekologinio tinklo „Natura 2000“ teritorijoms, atsakingoji institucija neatlieka atrankos dėl poveikio aplinkai vertinimo ir ne vėliau kaip per 5 darbo dienas nuo atrankos informacijos gavimo dienos aplinkos ministro nustatyta tvarka apie tai informuoja planuojamos ūkinės veiklos organizatorių ir (ar) poveikio aplinkai vertinimo dokumentų rengėją.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "1. Pakeisti 8 straipsnio 1 dalį ir ją išdėstyti taip:\n\n„1. Šio įstatymo 3 straipsnio 1 dalyje nurodytais atvejais planuojamos ūkinės veiklos organizatorius turi teisę nuspręsti rengti poveikio aplinkai vertinimo programą (toliau – programa) ar pranešimą apie poveikio aplinkai vertinimo pradžią. Programa privaloma, jeigu:\n\n1) turi būti atliktas planuojamos ūkinės veiklos tarpvalstybinis poveikio aplinkai vertinimas šio įstatymo 10 straipsnio 3 dalyje nurodytais pagrindais ir programa privalo būti pateikta kitai valstybei vadovaujantis tarptautinėmis sutartimis, kurias Lietuvos Respublika ir kita valstybė yra sudariusios;\n\n2) planuojama ūkinė veikla, pripažinta strateginiu projektu pagal 2024 m. balandžio 11 d. Europos Parlamento ir Tarybos reglamentą (ES) 2024/1252, kuriuo nustatoma saugaus ir tvaraus ypatingos svarbos žaliavų tiekimo užtikrinimo sistema ir kuriuo iš dalies keičiami reglamentai (ES) Nr. 168/2013, (ES) 2018/858, (ES) 2018/1724 ir (ES) 2019/1020.“\n\n2. Pakeisti 8 straipsnio 6 dalį ir ją išdėstyti taip:\n\n„6. Jeigu iki programos patvirtinimo, tačiau ne vėliau kaip per 20 darbo dienų nuo programos gavimo savivaldybės administracijoje dienos savivaldybės, kurios teritorijoje planuojama ūkinė veikla, taryba, veikdama pagal Lietuvos Respublikos vietos savivaldos įstatymą ir kitus įstatymus, kuriuose nustatoma savivaldybių institucijų kompetencija, neviršydama nustatytos kompetencijos, priima neigiamą motyvuotą sprendimą dėl planuojamos ūkinės veiklos galimybių, poveikio aplinkai vertinimo procedūros negali būti tęsiamos tol, kol galioja savivaldybės tarybos priimtas neigiamas motyvuotas sprendimas, išskyrus atvejus, kai planuojama ūkinė veikla yra pripažinta valstybei svarbiu projektu ar yra regioninės svarbos projektas arba planuojama ūkinė veikla reikalinga valstybei svarbiam ar regioninės svarbos projektui įgyvendinti, arba nacionaliniam saugumui užtikrinti strateginę ar svarbią reikšmę turinčiai infrastruktūrai, nurodytai Lietuvos Respublikos nacionaliniam saugumui užtikrinti svarbių objektų apsaugos įstatymo 4 priede, įrengti. Apie savivaldybės tarybos priimtą neigiamą motyvuotą sprendimą savivaldybės administracija nedelsdama, ne vėliau kaip per 3 darbo dienas nuo šioje dalyje nurodyto sprendimo priėmimo dienos, informuoja atsakingąją instituciją ir planuojamos ūkinės veiklos organizatorių ir kartu pateikia neigiamą motyvuotą savivaldybės tarybos sprendimą. Atsakingoji institucija, gavusi šį savivaldybės tarybos sprendimą, apie tai informuoja visuomenę aplinkos ministro nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnio 2 dalį ir ją išdėstyti taip:\n\n„2. Poveikio aplinkai vertinimo dokumentų rengėjas rengdamas ataskaitą atsižvelgia į su planuojama ūkine veikla susijusio strateginio pasekmių aplinkai vertinimo, poveikio aplinkai vertinimo ar kito pagal teisės aktų reikalavimus atlikto vertinimo rezultatus.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo 1 priedo pakeitimas",
      "content": "1. Papildyti Įstatymo 1 priedą 1.5 papunkčiu:\n\n„1.5. akvakultūros ekologinės gamybos veikla (akvakultūra suprantama taip, kaip apibrėžiama 2013 m. gruodžio 11 d. Europos Parlamento ir Tarybos reglamente (ES) Nr. 1380/2013 dėl bendros žuvininkystės politikos, kuriuo iš dalies keičiami Tarybos reglamentai (EB) Nr. 1954/2003 ir (EB) Nr. 1224/2009 bei panaikinami Tarybos reglamentai (EB) Nr. 2371/2002 ir (EB) Nr. 639/2004 bei Tarybos sprendimas 2004/585/EB, su visais pakeitimais, o ekologinė gamyba suprantama taip, kaip apibrėžiama 2018 m. gegužės 30 d. Europos Parlamento ir Tarybos reglamente (ES) Nr. 2018/848 dėl ekologinės gamybos ir ekologiškų produktų ženklinimo, kuriuo panaikinamas Tarybos reglamentas (EB) Nr. 834/2007, su visais pakeitimais), kai per metus pagaminama daugiau kaip 20 tonų akvakultūros produktų.“\n\n2. Pakeisti Įstatymo 1 priedo 6.5 papunktį ir jį išdėstyti taip:\n\n„6.5. pagrindinių vaistų pramonės gaminių gamyba (įskaitant vaistinių aktyviųjų medžiagų, dėl jų farmakologinių savybių naudojamų antibiotikų, pagrindinių vitaminų, salicilo ir O-acetilsalicilo rūgšties ir kitų vaistų gamyboje, gamybą; kraujo perdirbimą; chemiškai gryno cukraus gamybą; liaukų perdirbimą, liaukų ekstraktų gamybą) pramoniniu mastu taikant cheminius ar biologinius procesus;“.\n\n3. Pakeisti Įstatymo 1 priedo 6.6 papunktį ir jį išdėstyti taip:\n\n„6.6. naftos, naftos chemijos produktų, cheminių medžiagų ir (ar) cheminių mišinių, išskyrus gamtoje randamas chemines medžiagas ir (ar) cheminius mišinius, kurie chemiškai nemodifikuoti ir neklasifikuojami kaip pavojingi, saugojimas sandėliavimo paskirties pastatuose ir (ar) aikštelėse (kai vienu metu saugoma 200 000 ar daugiau tonų);“.\n\n4. Pakeisti Įstatymo 1 priedo 8.5 papunktį ir jį išdėstyti taip:\n\n„8.5. geležinkelių linijų, įskaitant antruosius ir (ar) trečiuosius geležinkelio kelius jose, tiesimas;“."
    },
    {
      "provision_ref": "art7",
      "section": "7",
      "title": "7 straipsnis. Įstatymo 2 priedo pakeitimas",
      "content": "1. Pakeisti Įstatymo 2 priedo 1.2 papunktį ir jį išdėstyti taip:\n\n„1.2. žuvų auginimas ar veisimas (jūroje ar akvakultūros tvenkiniuose, kurių bendras plotas – 5 ha ar didesnis), išskyrus Lietuvos Respublikos planuojamos ūkinės veiklos poveikio aplinkai vertinimo įstatymo 1 priedo 1.5 papunktyje nurodytą ūkinę veiklą;“.\n\n2. Pakeisti Įstatymo 2 priedo 1.3 papunktį ir jį išdėstyti taip:\n\n„1.3. vandens išteklių naudojimas žemės ūkio reikmėms, įskaitant sausinimo ir drėkinimo sistemų įrengimą (kai nusausinamas 5 ha ar didesnis plotas arba kai drėkinimui sunaudojama 100 m3 ar daugiau vandens per parą);“.\n\n3. Pakeisti Įstatymo 2 priedo 1.6.2 papunktį ir jį išdėstyti taip:\n\n„1.6.2. kai planuojamoje teritorijoje numatoma vykdyti Planuojamos ūkinės veiklos poveikio aplinkai vertinimo įstatymo 1 priede ar šiame priede nurodytą ūkinę veiklą;“.\n\n4. Pakeisti Įstatymo 2 priedo 6.6 papunktį ir jį išdėstyti taip:\n\n„6.6. naftos, naftos chemijos produktų, cheminių medžiagų ir (ar) cheminių mišinių, išskyrus gamtoje randamas chemines medžiagas ir (ar) cheminius mišinius, kurie chemiškai nemodifikuoti ir neklasifikuojami kaip pavojingi, saugojimas sandėliavimo paskirties pastatuose ir (ar) aikštelėse (kai vienu metu saugoma mažiau kaip 200 000 tonų, bet daugiau kaip 2 500 tonų);“.\n\n5. Pakeisti Įstatymo 2 priedo 10.3 papunktį ir jį išdėstyti taip:\n\n„10.3. Planuojamos ūkinės veiklos poveikio aplinkai vertinimo įstatymo 1 priedo 8.5 papunktyje nenurodytų geležinkelio kelių (2 km ar ilgesnių) tiesimas, išskyrus geležinkelių transporto eismo saugos ir aplinkos apsaugos priemonių įrengimą;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 3 straipsnį, 4 straipsnio 1 dalį, 6 ir 7 straipsnius ir šio straipsnio 2 dalį, įsigalioja 2025 m. lapkričio 1 d.\n\n2. Aplinkos ministras iki 2025 m. liepos 31 d. priima šio įstatymo įgyvendinamuosius teisės aktus.\n\n3. Planuojamos ūkinės veiklos poveikio aplinkai vertinimo ir planuojamos ūkinės veiklos atrankos dėl poveikio aplinkai vertinimo procedūros, pradėtos iki 2025 m. spalio 31 d., baigiamos pagal iki 2025 m. spalio 31 d. galiojusias Planuojamos ūkinės veiklos poveikio aplinkai vertinimo įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
