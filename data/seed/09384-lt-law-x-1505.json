{
  "id": "lt-law-x-1505",
  "type": "statute",
  "title": "Lietuvos Respublikos sveikatos sistemos įstatymo 2, 16, 50, 57, 61 ir 72 straipsnių pakeitimo įstatymas",
  "short_name": "X-1505",
  "status": "in_force",
  "issued_date": "2008-04-22",
  "in_force_date": "2008-04-30",
  "url": "https://e-tar.lt/portal/lt/legalAct/TAR.8A558A8E794A",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 8 dalies pakeitimas",
      "content": "Pakeisti 2 straipsnio 8 dalį ir ją išdėstyti taip:\n\n„8. Farmacinė veikla – juridinių ir (ar) fizinių asmenų vykdoma sveikatinimo veikla, kurią reglamentuoja Farmacijos įstatymas.“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio 1 ir 3 dalių pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Teisė verstis tam tikros rūšies sveikatos priežiūros praktika pripažįstama fiziniams asmenims, įstatymo nustatyta tvarka gavusiems licenciją ir sertifikatą. Teisė verstis tam tikros rūšies farmacijos praktika pripažįstama fiziniams asmenims, įstatymų nustatyta tvarka gavusiems vaistininko praktikos licenciją ar įrašytiems į Vaistininko padėjėjų (farmakotechnikų) sąrašą.“\n\n2. Pakeisti 16 straipsnio 3 dalį ir ją išdėstyti taip:\n\n„3. Juridiniai asmenys įgyja teisę verstis tam tikros rūšies farmacine veikla tik Vyriausybės nustatyta tvarka gavę licencijas. Licencijuojamos farmacinės veiklos rūšis nustato Farmacijos įstatymas. Farmacinė veikla vykdoma pagal Farmacijos įstatymą ir kitus teisės aktus.“"
    },
    {
      "provision_ref": "art3",
      "section": "3",
      "title": "3 straipsnis. 50 straipsnio 1 ir 2 dalių pakeitimas",
      "content": "1. Pakeisti 50 straipsnio 1 dalį ir ją išdėstyti taip:\n\n„1. Pagrindines profesines sveikatos priežiūros ir farmacijos specialistų pareigas, teises, jų praktikos ribojimo tvarką, atsakomybę už padarytą žalą sveikatai nustato Medicinos praktikos įstatymas, Odontologijos praktikos įstatymas, Slaugos praktikos įstatymas, Farmacijos įstatymas, Žmonių užkrečiamųjų ligų profilaktikos ir kontrolės įstatymas, Pacientų teisių ir žalos sveikatai atlyginimo įstatymas, kiti įstatymai ir teisės aktai.“\n\n2. Pakeisti 50 straipsnio 2 dalį ir ją išdėstyti taip:\n\n„2. Sveikatos priežiūros ir farmacijos specialistai gali praktikuoti tik pagal įgytą specialybę. Įstatymų nustatytais atvejais arba kai asmens sveikatos priežiūros specialybė įtraukta į Lietuvos Respublikos Vyriausybės reglamentuojamų profesijų sąrašą, specialistai gali praktikuoti tik gavę licenciją.“"
    },
    {
      "provision_ref": "art4",
      "section": "4",
      "title": "4 straipsnis. 57 straipsnio 3 dalies pakeitimas",
      "content": "57 straipsnio 3 dalyje vietoj žodžių „Farmacinės veiklos“ įrašyti žodį „Farmacijos“ ir šią dalį išdėstyti taip:\n\n„3. Vaistų reklamos ribojimo ypatumus nustato Farmacijos įstatymas.“"
    },
    {
      "provision_ref": "art5",
      "section": "5",
      "title": "5 straipsnis. 61 straipsnio 1 dalies 6 punkto pripažinimas netekusiu galios",
      "content": "Pripažinti 61 straipsnio 1 dalies 6 punktą netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 72 straipsnio pakeitimas",
      "content": "Pakeisti 72 straipsnį ir jį išdėstyti taip:\n\n„72 straipsnis. Valstybinė vaistų kontrolės tarnyba prie Lietuvos Respublikos sveikatos apsaugos ministerijos\n\n1. Valstybinė vaistų kontrolės tarnyba prie Lietuvos Respublikos sveikatos apsaugos ministerijos steigiama Lietuvos Respublikos teisės aktų nustatyta tvarka. Ši tarnyba yra juridinis asmuo. Jos veikla finansuojama iš valstybės biudžeto.\n\n2. Valstybinė vaistų kontrolės tarnyba prie Lietuvos Respublikos sveikatos apsaugos ministerijos:\n\n1) suteikia vaistinio preparato rinkodaros teisę, registruoja vaistinius preparatus, atlieka kitus teisės aktuose nustatytus su vaistinių preparatų tiekimu rinkai susijusius veiksmus;\n\n2) registruoja medicininės paskirties produktus, atlieka kitus teisės aktuose nustatytus su medicininės paskirties produktų tiekimu rinkai susijusius veiksmus;\n\n3) išduoda į Lietuvos Respublikos sveikatos apsaugos ministro įsakymu patvirtintus Narkotinių ir psichotropinių medžiagų II ir III sąrašus įtrauktų narkotinių ir psichotropinių medžiagų didmeninės ir mažmeninės prekybos, gamybos, importo į Lietuvos Respubliką ir eksporto iš Lietuvos Respublikos licencijas, sustabdo ir panaikina šių licencijų galiojimą;\n\n4) išduoda farmacinės veiklos licencijas, sustabdo ir panaikina šių licencijų galiojimą;\n\n5) išduoda vaistininko praktikos licencijas ir panaikina jų galiojimą, įrašo vaistininko padėjėjus (farmakotechnikus) į Vaistininko padėjėjų (farmakotechnikų) sąrašą;\n\n6) kontroliuoja farmacijos produktų kokybę ir veiklą su farmacijos produktais;\n\n7) išduoda leidimus atlikti klinikinius vaistinio preparato tyrimus;\n\n8) koordinuoja farmakologinio budrumo vykdymą;\n\n9) vykdo kitas teisės aktų nustatytas funkcijas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
