{
  "id": "lt-law-xiv-3096",
  "type": "statute",
  "title": "Lietuvos Respublikos elektroninių pinigų ir elektroninių pinigų įstaigų įstatymo Nr. XI-1868 11, 25 straipsnių ir priedo pakeitimo ir Įstatymo papildymo 27-1 straipsniu įstatymas",
  "short_name": "XIV-3096",
  "status": "in_force",
  "issued_date": "2024-11-12",
  "in_force_date": "2025-04-09",
  "url": "https://e-tar.lt/portal/lt/legalAct/459398e2a67511ef90b5ee8931e5ce5e/UQDuoMWdwa",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio pakeitimas",
      "content": "Pakeisti 11 straipsnio 5 dalį ir ją išdėstyti taip:\n\n„5. Elektroninių pinigų įstaigai, kuri teikia mokėjimo paslaugas, mutatis mutandis taikomi Mokėjimo įstaigų įstatymo 9 straipsnio 2 dalies 4 punkto, 11, 17, 18, 19, 20, 21, 211, 23 ir 40 straipsnių reikalavimai, o priežiūros institucija mutatis mutandis turi Mokėjimo įstaigų įstatymo 11, 18, 19, 20, 23 ir 40 straipsniuose priežiūros institucijai nustatytas teises ir pareigas.“"
    },
    {
      "provision_ref": "art2",
      "section": "2",
      "title": "2 straipsnis. 25 straipsnio pakeitimas",
      "content": "Pakeisti 25 straipsnio 1 dalies 1 punktą ir jį išdėstyti taip:\n\n„1) atskirdama šias lėšas nuo kitų fizinių arba juridinių asmenų, kurie nėra elektroninių pinigų turėtojai, lėšų. Jeigu gautas lėšas kitos darbo dienos pabaigoje vis dar turi elektroninių pinigų įstaiga, šios lėšos turi būti laikomos atskiroje sąskaitoje, atidarytoje Lietuvos Respublikos arba kitos valstybės narės kredito įstaigoje (įskaitant užsienio valstybės kredito įstaigos filialą, įsteigtą Lietuvos Respublikoje arba kitoje valstybėje narėje), Lietuvos banke arba kitos valstybės narės centriniame banke (jeigu centrinis bankas sudaro tokią galimybę), arba investuojamos į saugų, likvidų ir mažos rizikos turtą priežiūros institucijos teisės aktų nustatyta tvarka. Elektroninių pinigų įstaiga, šiame punkte nustatytu būdu saugodama iš elektroninių pinigų turėtojų gautas lėšas, privalo imtis priemonių, užtikrinančių elektroninių pinigų turėtojų nuosavybės teisių apsaugą, ypač jeigu ji yra nemoki. Elektroninių pinigų turėtojų lėšos, perduotos elektroninių pinigų įstaigai, yra jų nuosavybė ir į jas negali būti nukreiptas išieškojimas pagal elektroninių pinigų įstaigos skolas;“."
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 271 straipsniu",
      "content": "Papildyti Įstatymą 271 straipsniu:\n\n„271 straipsnis. Elektroninių pinigų leidimo veiklos nutraukimo planas\n\n1. Elektroninių pinigų įstaiga turi turėti elektroninių pinigų leidimo veiklos nutraukimo planą, atitinkantį šio straipsnio 2 dalyje nustatytus reikalavimus.\n\n2. Elektroninių pinigų leidimo veiklos nutraukimo plane nustatomos priemonės sklandžiam elektroninių pinigų leidimo veiklos nutraukimui užtikrinti. Priežiūros institucija nustato išsamius elektroninių pinigų leidimo veiklos nutraukimo plano reikalavimus.\n\n3. Elektroninių pinigų įstaiga elektroninių pinigų leidimo veiklos nutraukimo planą turi parengti per 6 mėnesius nuo elektroninių pinigų leidimo veiklos vykdymo pradžios.\n\n4. Elektroninių pinigų įstaiga elektroninių pinigų leidimo veiklos nutraukimo planą turi peržiūrėti bent kartą per metus ir prireikus jį atnaujinti. Elektroninių pinigų įstaiga taip pat turi nedelsdama šį planą peržiūrėti ir prireikus atnaujinti, keisdama elektroninių pinigų įstaigos organizacinę struktūrą, veiklą, pasikeitus elektroninių pinigų įstaigos finansinei būklei ar kitoms aplinkybėms, galinčioms turėti reikšmingą poveikį elektroninių pinigų leidimo veiklos nutraukimui.\n\n5. Šio straipsnio nuostatos mutatis mutandis taikomos užsienio valstybės elektroninių pinigų įstaigos filialui.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nelektroninių pinigų ir elektroninių\npinigų įstaigų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. rugsėjo 16 d. Europos Parlamento ir Tarybos direktyva 2009/110/EB dėl elektroninių pinigų įstaigų steigimosi, veiklos ir riziką ribojančios priežiūros, iš dalies keičianti Direktyvas 2005/60/EB ir 2006/48/EB ir panaikinanti Direktyvą 2000/46/EB, su paskutiniais pakeitimais, padarytais 2015 m. lapkričio 25 d. Europos Parlamento ir Tarybos direktyva (ES) 2015/2366.\n\n2. 2015 m. lapkričio 25 d. Europos Parlamento ir Tarybos direktyva (ES) 2015/2366 dėl mokėjimo paslaugų vidaus rinkoje, kuria iš dalies keičiamos direktyvos 2002/65/EB, 2009/110/EB ir 2013/36/ES bei Reglamentas (ES) Nr. 1093/2010 ir panaikinama Direktyva 2007/64/EB, su paskutiniais pakeitimais, padarytais 2024 m. kovo 13 d. Europos Parlamento ir Tarybos reglamentu (ES) 2024/886.\n\n___________________“."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. balandžio 9 d.\n\n2. Lietuvos bankas iki 2025 m. kovo 8 d. priima šio įstatymo įgyvendinamuosius teisės aktus.\n\n3. Elektroninių pinigų įstaigos ir užsienio valstybių elektroninių pinigų įstaigų filialai, iki 2025 m. balandžio 8 d. pradėję vykdyti elektroninių pinigų leidimo veiklą, privalo per 6 mėnesius nuo šio įstatymo įsigaliojimo dienos parengti šio įstatymo 3 straipsnyje išdėstyto Lietuvos Respublikos elektroninių pinigų ir elektroninių pinigų įstaigų įstatymo 271 straipsnio 1 dalyje nurodytą elektroninių pinigų veiklos nutraukimo planą.\n\n4. Elektroninių pinigų įstaigos ir užsienio valstybių elektroninių pinigų įstaigų filialai, iki 2025 m. balandžio 8 d. pradėję vykdyti mokėjimo paslaugų teikimo veiklą, privalo per 6 mėnesius nuo šio įstatymo įsigaliojimo dienos parengti Lietuvos Respublikos mokėjimo įstaigų įstatymo Nr. XI-549 17 straipsnio ir priedo pakeitimo ir Įstatymo papildymo 211 straipsniu įstatymo 2 straipsnyje išdėstyto Lietuvos Respublikos mokėjimo įstaigų įstatymo 211 straipsnio 1 dalyje nurodytą mokėjimo paslaugų teikimo veiklos nutraukimo planą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
