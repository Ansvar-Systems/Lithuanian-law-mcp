{
  "id": "lt-law-x-325",
  "type": "statute",
  "title": "Lietuvos Respublikos karo prievolės įstatymo 4, 6, 7, 9, 15(4), 15(5), 15(8), 19, 20, 28 straipsnių pakeitimo ir papildymo įstatymas",
  "short_name": "X-325",
  "status": "in_force",
  "issued_date": "2005-07-05",
  "in_force_date": "2005-07-21",
  "url": "https://e-tar.lt/portal/lt/legalAct/TAR.4290772CEE6F",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 7 dalies pakeitimas ir straipsnio papildymas 11 dalimi",
      "content": "1. 4 straipsnio 7 dalyje išbraukti žodžius „naujokų šaukimo komisijos sprendimu“ ir šį punktą išdėstyti taip:\n\n„7. Naujokas – šauktinis, paskirtas į dalinį (mokymo centrą), nuo paskyrimo į jį dienos iki atvykimo į dalinį (mokymo centrą) dienos.“\n\n2. Papildyti 4 straipsnį 11 dalimi:\n\n„11. Vietinė teritorinė karinė įstaiga – Karo prievolės administravimo tarnybos prie Krašto apsaugos ministerijos karo prievolės administravimą vykdantis teritorinis skyrius.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 1, 2 ir 5 dalių pakeitimas",
      "content": "1. 6 straipsnio 1 dalyje vietoj žodžių „naujokų šaukimo komisiją, o naujokų šaukimo komisija“ įrašyti žodžius „savivaldybės atrankos komisiją, kuri“ ir šią dalį išdėstyti taip:\n\n„1. Lietuvos Respublikos pilietis, kuriam sukanka 19 metų, privalo atvykti į vietinę teritorinę karinę įstaigą 45 dienų laikotarpiu, kuris prasideda prieš 30 dienų iki 19 metų sukakties dienos ir baigiasi praėjus 15 dienų po šios sukakties. Šauktiniai, kuriems privalomoji pradinė karo tarnyba yra atidėta šio įstatymo 9 straipsnyje numatytais atvejais, tačiau norintys šią tarnybą atlikti, nepaisydami tarnybos atidėjimo termino gali kreiptis į savivaldybės atrankos komisiją, kuri privalo juos pašaukti į privalomąją pradinę karo tarnybą, jeigu nėra šio įstatymo 8 straipsnio 1 ir 2 dalyse nustatytų atleidimo nuo privalomosios tarnybos pagrindų.“\n\n2. 6 straipsnio 2 dalyje vietoj žodžių „naujokų šaukimo komisijas“ įrašyti žodžius „savivaldybių atrankos komisijas“ ir šią dalį išdėstyti taip:\n\n„2. Šauktiniai taip pat privalo atvykti į vietines teritorines karines įstaigas, savivaldybių atrankos komisijas ir šauktinių medicinos ekspertizės komisijas, kai jie į jas šaukiami, atvykimo dieną nurodant paštu išsiunčiamame šaukimo lapelyje ir paskelbus miesto (rajono) laikraštyje.“\n\n3. 6 straipsnio 5 dalyje vietoj žodžių „naujokų šaukimo komisijos“ įrašyti žodžius „savivaldybės atrankos komisijos“ ir šią dalį išdėstyti taip:\n\n„5. Šauktiniams, kurie savivaldybės atrankos komisijos yra pripažinti tinkamais privalomajai pradinei karo tarnybai ir paskirti į dalinius, draudžiama išvykti iš Lietuvos Respublikos ilgesniam laikui negu iki paskirto atvykimo į dalinį dienos.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 2 dalies pakeitimas",
      "content": "7 straipsnio 2 dalyje vietoj žodžių „naujokų šaukimo komisijai“ įrašyti žodžius „savivaldybės atrankos komisijai“ ir šią dalį išdėstyti taip:\n\n„2. Šio straipsnio 1 dalies 1–3 punktuose nurodytais atvejais šauktiniai privalo turėti pateisinamąjį dokumentą ir pateikti jį savivaldybės atrankos komisijai, o 4 punkte nurodytu atveju šauktiniai privalo pateikti arba atsiųsti registruotu laišku pateisinamąjį dokumentą ir dokumentus dėl tarnybos atidėjimo.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio 1 ir 6 dalių pakeitimas",
      "content": "1. 9 straipsnio 1 dalyje vietoj žodžių „Naujokų šaukimo komisijos“ įrašyti žodžius „Savivaldybės atrankos komisijos“, pakeisti 1 dalies 14 punktą ir visą dalį išdėstyti taip:\n\n„1. Savivaldybės atrankos komisijos sprendimu privalomoji pradinė karo ir alternatyvioji krašto apsaugos tarnyba šio straipsnio 3 dalyje nustatyta tvarka atidedama:\n\n1) dieninių, vakarinių vidurinių bendrojo lavinimo ir profesinių mokyklų moksleiviams, ne vyresniems kaip 20 metų, – kol jas baigs;\n\n2) aukštųjų ir aukštesniųjų mokyklų studentams (išskyrus neakivaizdinio skyriaus);\n\n3) magistrantams;\n\n4) doktorantams ir rezidentams;\n\n5) įtariamiesiems ar kaltinamiesiems baudžiamojoje byloje – iki ikiteisminio tyrimo nutraukimo arba baudžiamosios bylos pabaigos;\n\n6) kai šauktinio motina ar tėvas yra I ar II grupės invalidai ir nėra daugiau pilnamečių šeimos narių, galinčių juos išlaikyti;\n\n7) kai šauktinio motina viena ar šauktinio tėvas vienas augina vieną ar daugiau nepilnamečių vaikų iki 16 metų arba vyresnių, pripažintų I ar II grupės invalidais, ir nėra daugiau pilnamečių šeimos narių;\n\n8) kai šauktinis turi vieną ar daugiau nepilnamečių iki 18 metų brolių ar seserų ir nėra kitų pilnamečių šeimos narių, galinčių juos išlaikyti;\n\n9) kai šauktinio žmona yra I ar II grupės invalidė arba žmonos nėštumo laikotarpiu ir iki vaikui sukaks 3 metai;\n\n10) kai šauktinis privalo išlaikyti nedarbingus senelius, nes nėra kitų pilnamečių šeimos narių, privalančių juos išlaikyti;\n\n11) kai šauktinis savivaldybės tarybos sprendimu paskirtas globėju (rūpintoju), – iki globos (rūpybos) termino pabaigos;\n\n12) kai šauktinis turi ir savo šeimoje išlaiko 2 ar daugiau vaikų arba vienas augina vaiką;\n\n13) kai šauktinis ūkininko šeimoje yra vienintelis darbingas vyras;\n\n14) kai šauktinio šeimos nariai, likę be jo paramos, atsidurtų sunkioje padėtyje, taip pat dėl kitų šiame straipsnyje nenurodytų ypač svarbių aplinkybių – tik krašto apsaugos ministro sutikimu savivaldybės atrankos komisijos siūlymu.“\n\n2. 9 straipsnio 6 dalyje vietoj žodžių „Naujokų šaukimo komisijos“ įrašyti žodžius „Savivaldybių atrankos komisijos“ ir šią dalį išdėstyti taip:\n\n„6. Savivaldybių atrankos komisijos privalomąją pradinę karo tarnybą gali atidėti vieneriems metams. Nepasikeitus šiame įstatyme nurodytoms aplinkybėms, šaukimo atidėjimas iš naujo pratęsiamas kiekvieną kartą ne ilgiau kaip vieneriems metams.“"
    },
    {
      "provision_ref": "art5",
      "section": "5",
      "title": "5 straipsnis. 154 straipsnio 1 dalies pakeitimas",
      "content": "Pakeisti 154 straipsnio 1 dalį ir ją išdėstyti taip:\n\n„1. Vietos savivaldos institucija tvarko savivaldybės teritorijoje gyvenančių ikišauktinio amžiaus jaunuolių apskaitą ir pradinę šauktinių atranką, siunčia atrinktus šauktinius į regioninius karo prievolės centrus, kontroliuoja, kad šio įstatymo 5 straipsnio 1 dalies nuostata būtų įvykdyta laiku.“"
    },
    {
      "provision_ref": "art6",
      "section": "6",
      "title": "6 straipsnis. 155 straipsnio 1 dalies pakeitimas",
      "content": "Pakeisti 155 straipsnio 1 dalį ir ją išdėstyti taip:\n\n„1. Savivaldybės administracijos tarnautojas:\n\n1) tvarko savivaldybės teritorijoje gyvenančių ikišauktinio amžiaus jaunuolių apskaitą;\n\n2) kontroliuoja, kad šio įstatymo 5 straipsnio 1 dalies nuostata būtų įvykdyta laiku;\n\n3) teikia Administravimo tarnybos teritoriniam skyriui savivaldybės teritorijoje gyvenančių ikišauktinio amžiaus jaunuolių sąrašus;\n\n4) rengia medžiagą savivaldybės atrankos komisijos posėdžiams;\n\n5) kviečia šauktinius į savivaldybės atrankos komisijos posėdžius;\n\n6) kontroliuoja, kaip visų rūšių ir nuosavybės formų įmonės, įstaigos ir organizacijos vykdo Lietuvos Respublikos karo prievolės įstatymą;\n\n7) vykdo visuomenės teisinį švietimą karo prievolės klausimais.“"
    },
    {
      "provision_ref": "art7",
      "section": "7",
      "title": "7 straipsnis. 158 straipsnio pakeitimas",
      "content": "Pakeisti 158 straipsnį ir jį išdėstyti taip:\n\n„158 straipsnis. Administravimo tarnybos teritorinis skyrius\n\nAdministravimo tarnybos teritorinis skyrius:\n\n1) tvarko karo prievolininkų karinę įskaitą;\n\n2) sudaro karo prievolininkų asmens bylas;\n\n3) tvarko šauktinių ir rezervo karo prievolininkų apskaitą;\n\n4) pateikia savivaldybės atrankos komisijos posėdžiams reikiamus dokumentus;\n\n5) pristato karo prievolininkus į regioninius karo prievolės centrus ir (ar) į paskirtą tarnybos vietą;\n\n6) organizuoja ikišauktinio amžiaus jaunuolių ir šauktinių paiešką bei perduoda medžiagą ikiteisminio tyrimo įstaigoms;\n\n7) atlieka kitas teisės aktų nustatytas funkcijas.“"
    },
    {
      "provision_ref": "art8",
      "section": "8",
      "title": "8 straipsnis. 19 straipsnio 6 dalies pakeitimas",
      "content": "19 straipsnio 6 dalyje vietoj žodžių „naujokų šaukimo komisija“ įrašyti žodžius „savivaldybės atrankos komisija“ ir šią dalį išdėstyti taip:\n\n„6. Į būtinuosius karinius mokymus siunčia savivaldybės atrankos komisija. Mokymų pradžią ir pabaigą nustato kariuomenės vadas.“"
    },
    {
      "provision_ref": "art9",
      "section": "9",
      "title": "9 straipsnis. 20 straipsnio 1 dalies pakeitimas",
      "content": "20 straipsnio 1 dalyje vietoj žodžių „naujokų šaukimo komisiją“ įrašyti žodžius „savivaldybės atrankos komisiją“ ir šią dalį išdėstyti taip:\n\n„1. Alternatyviąją krašto apsaugos tarnybą pageidaujantys atlikti karo prievolininkai raštu kreipiasi pagal gyvenamąją vietą į savivaldybės atrankos komisiją arba regioninį karo prievolės centrą. Prašymas turi būti motyvuotai pagrįstas.“"
    },
    {
      "provision_ref": "art10",
      "section": "10",
      "title": "10 straipsnis. 28 straipsnio 4 ir 5 punktų pakeitimas",
      "content": "1. 28 straipsnio 4 punkte vietoj žodžių „šaukimo komisijas“ įrašyti žodžius „savivaldybių atrankos komisijas“ ir šį punktą išdėstyti taip:\n\n„4) organizuoja karo prievolininkų pakvietimą ir atvykimą į savivaldybių atrankos komisijas, mokymus bei naujokų nuvykimą į tarnybos vietas;“.\n\n2. 28 straipsnio 5 punkte vietoj žodžių „šaukimo komisijoms“ įrašyti žodžius „savivaldybių atrankos komisijoms“ ir šį punktą išdėstyti taip:\n\n„5) pateikia savivaldybių atrankos komisijoms karo prievolininkų asmens bylas ir kitus duomenis;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
