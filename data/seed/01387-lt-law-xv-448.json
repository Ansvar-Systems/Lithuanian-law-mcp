{
  "id": "lt-law-xv-448",
  "type": "statute",
  "title": "Lietuvos Respublikos administracinių nusižengimų kodekso 241, 247, 248, 248-1, 248-2, 248-3, 249, 250, 252, 255, 255-1, 589, 608 straipsnių ir priedo pakeitimo įstatymas",
  "short_name": "XV-448",
  "status": "in_force",
  "issued_date": "2025-09-25",
  "in_force_date": "2025-10-07",
  "url": "https://e-tar.lt/portal/lt/legalAct/35734190a27311f0a34db2fbd35a03b2",
  "provisions": [
    {
      "provision_ref": "art1",
      "section": "1",
      "title": "1 straipsnis. 241 straipsnio pakeitimas",
      "content": "Pakeisti 241 straipsnį ir jį išdėstyti taip:\n\n„241 straipsnis. Mokesčio už aplinkos teršimą ir mokesčio už valstybinius gamtos išteklius deklaravimo tvarkos pažeidimas\n\n1. Mokesčio už aplinkos teršimą iš mobiliųjų taršos šaltinių deklaracijos ar mokesčio už aplinkos teršimą iš stacionariųjų taršos šaltinių deklaracijos, ar mokesčio už aplinkos teršimą sąvartynuose šalinamomis atliekomis deklaracijos, ar mokesčio už naudingąsias iškasenas, vandenį ir gruntą deklaracijos, ar mokesčio už medžiojamųjų gyvūnų išteklių naudojimą deklaracijos, ar angliavandenilių išteklių mokesčio deklaracijos nepateikimas ar mokesčio už aplinkos teršimą apmokestinamųjų gaminių ir (ar) pakuočių atliekomis nedeklaravimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo dviejų šimtų penkiasdešimt iki keturių šimtų eurų.\n\n2. Neteisingų duomenų pateikimas mokesčio už aplinkos teršimą iš mobiliųjų taršos šaltinių deklaracijoje ar mokesčio už aplinkos teršimą iš stacionariųjų taršos šaltinių deklaracijoje, ar mokesčio už aplinkos teršimą sąvartynuose šalinamomis atliekomis deklaracijoje, ar mokesčio už naudingąsias iškasenas, vandenį ir gruntą deklaracijoje, ar mokesčio už medžiojamųjų gyvūnų išteklių naudojimą deklaracijoje, ar angliavandenilių išteklių mokesčio deklaracijoje, jei dėl to buvo sumokėtas mažesnis, negu nustatyta, mokestis, arba mažesnio, negu nustatyta, mokesčio už aplinkos teršimą apmokestinamųjų gaminių ir (ar) pakuočių atliekomis deklaravimas\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.“"
    },
    {
      "provision_ref": "art2",
      "section": "2",
      "title": "2 straipsnis. 247 straipsnio pakeitimas",
      "content": "1. Pakeisti 247 straipsnio 1 dalį ir ją išdėstyti taip:\n\n„1. Aplinkos užteršimas mažesniu kaip vienas šimtas kubinių decimetrų nepavojingų atliekų, išskyrus padangų atliekas, kiekiu\nužtraukia įspėjimą arba baudą nuo trisdešimt iki devyniasdešimt eurų.“\n\n2. Pakeisti 247 straipsnio 5 dalį ir ją išdėstyti taip:\n\n„5. Aplinkos užteršimas vienu šimtu kubinių decimetrų ir didesniu nepavojingų atliekų, išskyrus padangų atliekas, kiekiu\nužtraukia baudą nuo vieno šimto penkiasdešimt iki trijų šimtų eurų.“\n\n3. Papildyti 247 straipsnį 61 dalimi:\n\n„61. Aplinkos užteršimas padangų atliekomis\nužtraukia baudą nuo dviejų šimtų iki penkių šimtų eurų už kiekvieną atsikratytą padangos atliekos vienetą, bet ne didesnę negu šeši tūkstančiai eurų.“\n\n4. Pakeisti 247 straipsnio 9 dalį ir ją išdėstyti taip:\n\n„9. Aplinkos užteršimas vieno kubinio metro ir didesniu nepavojingų atliekų, išskyrus padangų atliekas, kiekiu\nužtraukia baudą nuo penkių šimtų penkiasdešimt iki vieno tūkstančio penkių šimtų eurų.“\n\n5. Pakeisti 247 straipsnio 13 dalį ir ją išdėstyti taip:\n\n„13. Aplinkos užteršimas penkių kubinių metrų ir didesniu, bet mažesniu kaip penkiolika kubinių metrų nepavojingų atliekų, išskyrus padangų atliekas, kiekiu\nužtraukia baudą nuo dviejų tūkstančių trijų šimtų iki dviejų tūkstančių devynių šimtų eurų.“"
    },
    {
      "provision_ref": "art3",
      "section": "3",
      "title": "3 straipsnis. 248 straipsnio pakeitimas",
      "content": "1. Pakeisti 248 straipsnio 1 dalį ir ją išdėstyti taip:\n\n„1. Pakuočių apskaitos ataskaitos nepateikimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo vieno šimto dvidešimt iki dviejų šimtų dvidešimt eurų.“\n\n2. Pakeisti 248 straipsnio 2 dalį ir ją išdėstyti taip:\n\n„2. Pakuočių tiekimas Lietuvos Respublikos vidaus rinkai neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia įspėjimą arba baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki aštuonių šimtų penkiasdešimt eurų.“\n\n3. Pripažinti netekusia galios 248 straipsnio 3 dalį.\n\n4. Pakeisti 248 straipsnio 5 dalį ir ją išdėstyti taip:\n\n„5. Neteisingų duomenų pateikimas pakuočių apskaitoje ir (ar) apskaitos ataskaitoje arba pakuočių apskaitos tvarkymas pažeidžiant teisės aktų reikalavimus\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.“\n\n5. Papildyti 248 straipsnį 51 dalimi:\n\n„51. Pakuočių apskaitos netvarkymas\nužtraukia baudą juridinių asmenų vadovams ar kitiems atsakingiems asmenims nuo devynių šimtų iki vieno tūkstančio šešių šimtų eurų.“"
    },
    {
      "provision_ref": "art4",
      "section": "4",
      "title": "4 straipsnis. 2481 straipsnio pakeitimas",
      "content": "Pakeisti 2481 straipsnio 1 dalį ir ją išdėstyti taip:\n\n„1. Tabako gaminių su filtrais ir (ar) filtrų, parduodamų naudoti kartu su tabako gaminiais, pateikimas Lietuvos Respublikos rinkai neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia įspėjimą arba baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.“"
    },
    {
      "provision_ref": "art5",
      "section": "5",
      "title": "5 straipsnis. 2482 straipsnio pakeitimas",
      "content": "Pakeisti 2482 straipsnio 1 dalį ir ją išdėstyti taip:\n\n„1. Drėgnųjų servetėlių ir (ar) oro balionėlių pateikimas Lietuvos Respublikos rinkai neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia įspėjimą arba baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.“"
    },
    {
      "provision_ref": "art6",
      "section": "6",
      "title": "6 straipsnis. 2483 straipsnio pakeitimas",
      "content": "Pakeisti 2483 straipsnio 1 dalį ir ją išdėstyti taip:\n\n„1. Žvejybos įrankių, kurių sudėtyje yra plastiko, pateikimas Lietuvos Respublikos rinkai neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia įspėjimą arba baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.“"
    },
    {
      "provision_ref": "art7",
      "section": "7",
      "title": "7 straipsnis. 249 straipsnio pakeitimas",
      "content": "1. Pakeisti 249 straipsnio 1 dalį ir ją išdėstyti taip:\n\n„1. Elektros ir elektroninės įrangos apskaitos, apskaitos ataskaitos ir (ar) elektros ir elektroninės įrangos atliekų tvarkymo organizavimo veiklos ataskaitos nepateikimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo vieno šimto dvidešimt iki dviejų šimtų dvidešimt eurų.“\n\n2. Pripažinti netekusia galios 249 straipsnio 2 dalį.\n\n3. Pakeisti 249 straipsnio 4 dalį ir ją išdėstyti taip:\n\n„4. Elektros ir elektroninės įrangos, kurios gamintojas ir (ar) importuotojas nėra įsiregistravęs Vieningoje gaminių, pakuočių ir atliekų apskaitos informacinėje sistemoje, platinimas\nužtraukia baudą nuo trijų šimtų iki penkių šimtų šešiasdešimt eurų.“\n\n4. Pakeisti 249 straipsnio 6 dalį ir ją išdėstyti taip:\n\n„6. Neteisingų duomenų pateikimas elektros ir elektroninės įrangos apskaitoje, šios apskaitos ataskaitoje ir (ar) elektros ir elektroninės įrangos atliekų tvarkymo organizavimo veiklos ataskaitoje arba elektros ir elektroninės įrangos apskaitos tvarkymas pažeidžiant teisės aktų reikalavimus\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.“\n\n5. Pakeisti 249 straipsnio 9 dalį ir ją išdėstyti taip:\n\n„9. Elektros ir elektroninės įrangos tiekimas Lietuvos Respublikos vidaus rinkai neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia įspėjimą arba baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.“\n\n6. Papildyti 249 straipsnį 101 dalimi:\n\n„101. Elektros ir elektroninės įrangos apskaitos netvarkymas\nužtraukia baudą nuo devynių šimtų iki vieno tūkstančio šešių šimtų eurų.“\n\n7. Papildyti 249 straipsnį 102 dalimi:\n\n„102. Penkiasdešimt ar mažiau procentų privalomo sutvarkyti elektros ir elektroninės įrangos atliekų kiekio, numatyto pagal Lietuvos Respublikos Vyriausybės ar jos įgaliotos institucijos nustatytą elektros ir elektroninės įrangos atliekų tvarkymo užduotį, nesutvarkymas\nužtraukia baudą juridinių asmenų vadovams ar kitiems atsakingiems asmenims nuo devynių šimtų iki vieno tūkstančio aštuonių šimtų eurų.“\n\n8. Papildyti 249 straipsnį 103 dalimi:\n\n„103. Didesnio kaip penkiasdešimt procentų privalomo sutvarkyti elektros ir elektroninės įrangos atliekų kiekio, numatyto pagal Lietuvos Respublikos Vyriausybės ar jos įgaliotos institucijos nustatytą elektros ir elektroninės įrangos atliekų tvarkymo užduotį, nesutvarkymas\nužtraukia baudą juridinių asmenų vadovams ar kitiems atsakingiems asmenims nuo vieno tūkstančio aštuonių šimtų iki keturių tūkstančių penkių šimtų eurų.“\n\n9. Pakeisti 249 straipsnio 11 dalį ir ją išdėstyti taip:\n\n„11. Šio straipsnio 1, 3, 4, 5, 6, 7, 8, 9, 10, 101 dalyse numatyti administraciniai nusižengimai, padaryti pakartotinai,\nužtraukia baudą nuo penkių šimtų iki trijų tūkstančių eurų.“"
    },
    {
      "provision_ref": "art8",
      "section": "8",
      "title": "8 straipsnis. 250 straipsnio pakeitimas",
      "content": "Pakeisti 250 straipsnį ir jį išdėstyti taip:\n\n„250 straipsnis. Alyvos ir (ar) alyvos atliekų tvarkymo reikalavimų nevykdymas\n\n1. Alyvos apskaitos ataskaitos ir (ar) alyvos atliekų tvarkymo organizavimo veiklos ataskaitos nepateikimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo vieno šimto dvidešimt iki dviejų šimtų dvidešimt eurų.\n\n2. Alyvos tiekimas Lietuvos Respublikos vidaus rinkai verslo tikslais neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.\n\n3. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo trijų šimtų iki penkių šimtų šešiasdešimt eurų.\n\n4. Neteisingų duomenų pateikimas alyvos apskaitoje, šios apskaitos ataskaitoje ir (ar) alyvos atliekų tvarkymo organizavimo veiklos ataskaitoje arba alyvos apskaitos tvarkymas pažeidžiant teisės aktų reikalavimus\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.\n\n5. Alyvos atliekų tvarkymas atliekų tvarkymą reglamentuojančiuose teisės aktuose nenumatytais būdais ir (ar) deginimas, kai tai daro ne atliekų tvarkytojas,\nužtraukia baudą asmenims nuo dviejų šimtų penkiasdešimt iki penkių šimtų keturiasdešimt eurų ir juridinių asmenų vadovams ar kitiems atsakingiems asmenims – nuo penkių šimtų penkiasdešimt iki vieno tūkstančio dviejų šimtų eurų.\n\n6. Alyvos atliekų atlygintinas ar neatlygintinas perdavimas neturintiems teisės tvarkyti alyvos atliekas asmenims\nužtraukia baudą asmenims nuo dviejų šimtų penkiasdešimt iki penkių šimtų šešiasdešimt eurų ir juridinių asmenų vadovams ar kitiems atsakingiems asmenims – nuo penkių šimtų penkiasdešimt iki vieno tūkstančio penkių šimtų eurų.\n\n7. Šio straipsnio 2, 4, 5, 6 dalyse numatyti administraciniai nusižengimai, padaryti pakartotinai,\nužtraukia baudą nuo septynių šimtų penkiasdešimt iki dviejų tūkstančių eurų.\n\n8. Alyvos apskaitos netvarkymas\nužtraukia baudą juridinių asmenų vadovams ar kitiems atsakingiems asmenims nuo devynių šimtų iki vieno tūkstančio šešių šimtų eurų.\n\n9. Mažesnio kaip penkiasdešimt procentų ar penkiasdešimt procentų privalomo sutvarkyti alyvos atliekų kiekio, numatyto pagal Lietuvos Respublikos Vyriausybės ar jos įgaliotos institucijos nustatytą alyvos atliekų tvarkymo užduotį, nesutvarkymas\nužtraukia baudą juridinių asmenų vadovams ar kitiems atsakingiems asmenims nuo vieno tūkstančio keturių šimtų iki trijų tūkstančių eurų.\n\n10. Didesnio kaip penkiasdešimt procentų privalomo sutvarkyti alyvos atliekų kiekio, numatyto pagal Lietuvos Respublikos Vyriausybės ar jos įgaliotos institucijos nustatytą alyvos atliekų tvarkymo užduotį, nesutvarkymas\nužtraukia baudą juridinių asmenų vadovams ar kitiems atsakingiems asmenims nuo dviejų tūkstančių septynių šimtų iki šešių tūkstančių eurų.\n\n11. Lietuvos Respublikos atliekų tvarkymo įstatyme alyvos gamintojams ir importuotojams nustatytos pareigos neatlygintinai surinkti alyvos atliekas iš transporto priemonių techninės priežiūros ir remonto paslaugas teikiančių įmonių, šias atliekas pervežti ir perduoti alyvos atliekų tvarkytojams arba kompensuoti transporto priemonių techninės priežiūros ir remonto paslaugas teikiančioms įmonėms ar atliekų tvarkytojams alyvos atliekų surinkimo ir vežimo tvarkyti išlaidas Lietuvos Respublikos teritorijoje nevykdymas\nužtraukia baudą juridinių asmenų vadovams ar kitiems atsakingiems asmenims nuo dviejų tūkstančių septynių šimtų iki šešių tūkstančių eurų.“"
    },
    {
      "provision_ref": "art9",
      "section": "9",
      "title": "9 straipsnis. 252 straipsnio pakeitimas",
      "content": "Pakeisti 252 straipsnį ir jį išdėstyti taip:\n\n„252 straipsnis. Apmokestinamųjų gaminių, į prietaisus ar transporto priemones įmontuotų baterijų ir (ar) akumuliatorių apskaitos tvarkymo, apmokestinamųjų gaminių, į prietaisus ar transporto priemones įmontuotų baterijų ir (ar) akumuliatorių atliekų tvarkymo reikalavimų nevykdymas\n\n1. Apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių apskaitos ataskaitos ir (ar) apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių atliekų tvarkymo organizavimo veiklos ataskaitos nepateikimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo vieno šimto dvidešimt iki dviejų šimtų dvidešimt eurų.\n\n2. Apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių tiekimas Lietuvos Respublikos vidaus rinkai verslo tikslais neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki aštuonių šimtų penkiasdešimt eurų.\n\n3. Informacijos apie baterijose ir akumuliatoriuose esančių medžiagų keliamą pavojų aplinkai ir žmonių sveikatai ir (ar) informacijos apie baterijų ir akumuliatorių atliekų surinkimo, apdorojimo ir perdirbimo sistemas nepateikimas baterijų ir akumuliatorių vartotojams arba informacijos apie galimybę prekybos vietose atiduoti nešiojamųjų baterijų ir akumuliatorių atliekas nepateikimas baterijų ir akumuliatorių vartotojams\nužtraukia baudą nuo trijų šimtų iki penkių šimtų šešiasdešimt eurų.\n\n4. Atsisakymas nemokamai priimti vartotojų atiduodamas nešiojamųjų baterijų ir akumuliatorių atliekas ar reikalavimas pirkti naują nešiojamąją bateriją ar akumuliatorių atiduodant jų atliekas nešiojamųjų baterijų ir akumuliatorių prekybos vietose\nužtraukia baudą nuo trijų šimtų iki aštuonių šimtų penkiasdešimt eurų.\n\n5. Lietuvos Respublikos atliekų tvarkymo įstatyme numatytos pareigos priimti padangų atliekas nevykdymas\nužtraukia baudą juridinių asmenų vadovams ar kitiems atsakingiems asmenims nuo trijų šimtų iki aštuonių šimtų penkiasdešimt eurų.\n\n6. Atsisakymas priimti iš vartotojų pramoninių baterijų ir akumuliatorių atliekas\nužtraukia baudą nuo keturių šimtų penkiasdešimt iki aštuonių šimtų penkiasdešimt eurų.\n\n7. Neteisingų duomenų pateikimas apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių apskaitoje, šios apskaitos ataskaitoje ir (ar) apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių atliekų tvarkymo organizavimo veiklos ataskaitoje arba apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių apskaitos tvarkymas pažeidžiant teisės aktų reikalavimus\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.\n\n8. Surinktų apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių atliekų atlygintinis ar neatlygintinis perleidimas neturintiems teisės tvarkyti šias atliekas asmenims\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.\n\n9. Šio straipsnio 1, 2, 3, 4, 5, 6, 7, 8 dalyse numatyti administraciniai nusižengimai, padaryti pakartotinai,\nužtraukia baudą nuo dviejų šimtų iki vieno tūkstančio penkių šimtų eurų.\n\n10. Apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių apskaitos netvarkymas\nužtraukia baudą juridinių asmenų vadovams ar kitiems atsakingiems asmenims nuo devynių šimtų iki vieno tūkstančio šešių šimtų eurų.\n\n11. Šio straipsnio 10 dalyje numatytas administracinis nusižengimas, padarytas pakartotinai,\nužtraukia baudą nuo vieno tūkstančio iki trijų tūkstančių dviejų šimtų eurų.\n\n12. Atliekų tvarkymo įstatyme numatytos pareigos organizuoti surinkimą, vežimą, paruošimą naudoti, naudojimą apmokestinamųjų gaminių ir (ar) į prietaisus ar transporto priemones įmontuotų baterijų ir (ar) akumuliatorių atliekų, kurios susidarė naudojant apmokestinamuosius gaminius ir (ar) gamintojų ir importuotojų tiektas Lietuvos Respublikos vidaus rinkai verslo tikslais į prietaisus ar transporto priemones įmontuotas baterijas ir (ar) akumuliatorius, arba sudaryti sutartis nevykdymas\nužtraukia baudą juridinių asmenų vadovams ar kitiems atsakingiems asmenims nuo dviejų tūkstančių septynių šimtų iki šešių tūkstančių eurų.“"
    },
    {
      "provision_ref": "art10",
      "section": "10",
      "title": "10 straipsnis. 255 straipsnio pakeitimas",
      "content": "Pakeisti 255 straipsnį ir jį išdėstyti taip:\n\n„255 straipsnis. Transporto priemonių ir eksploatuoti netinkamų transporto priemonių tvarkymą reglamentuojančių teisės aktų reikalavimų pažeidimas\n\n1. Transporto priemonių apskaitos ataskaitos ir (ar) eksploatuoti netinkamų transporto priemonių tvarkymo organizavimo veiklos ataskaitos nepateikimas iki nustatytų terminų\nužtraukia baudą juridinių asmenų vadovams ar kitiems atsakingiems asmenims nuo vieno šimto dvidešimt iki dviejų šimtų dvidešimt eurų.\n\n2. Transporto priemonių tiekimas Lietuvos Respublikos vidaus rinkai verslo tikslais neįsiregistravus Vieningoje gaminių, pakuočių ir atliekų apskaitos informacinėje sistemoje\nužtraukia baudą juridinių asmenų vadovams ar kitiems atsakingiems asmenims nuo vieno šimto penkiasdešimt iki vieno tūkstančio keturių šimtų penkiasdešimt eurų.\n\n3. Neteisingų duomenų pateikimas transporto priemonių apskaitoje, šios apskaitos ataskaitoje ir (ar) eksploatuoti netinkamų transporto priemonių tvarkymo organizavimo veiklos ataskaitoje arba transporto priemonių apskaitos tvarkymas pažeidžiant teisės aktų reikalavimus\nužtraukia baudą juridinių asmenų vadovams ar kitiems atsakingiems asmenims nuo keturių šimtų penkiasdešimt iki aštuonių šimtų penkiasdešimt eurų.\n\n4. Šio straipsnio 1, 2, 3 dalyse numatyti administraciniai nusižengimai, padaryti pakartotinai,\nužtraukia baudą nuo penkių šimtų iki trijų tūkstančių eurų.\n\n5. Transporto priemonių apskaitos netvarkymas\nužtraukia baudą juridinių asmenų vadovams ar kitiems atsakingiems asmenims nuo devynių šimtų iki vieno tūkstančio šešių šimtų eurų.\n\n6. Lietuvos Respublikos Vyriausybės ar jos įgaliotos institucijos nustatytos eksploatuoti netinkamų transporto priemonių tvarkymo užduoties neįvykdymas penkiasdešimt ar mažiau procentų\nužtraukia baudą juridinių asmenų vadovams ar kitiems atsakingiems asmenims nuo vieno tūkstančio keturių šimtų iki trijų tūkstančių eurų.\n\n7. Lietuvos Respublikos Vyriausybės ar jos įgaliotos institucijos nustatytos eksploatuoti netinkamų transporto priemonių tvarkymo užduoties neįvykdymas daugiau kaip penkiasdešimt procentų\nužtraukia baudą juridinių asmenų vadovams ar kitiems atsakingiems asmenims nuo dviejų tūkstančių septynių šimtų iki šešių tūkstančių eurų.\n\n8. Lietuvos Respublikos atliekų tvarkymo įstatyme numatytos pareigos organizuoti surinkimą, vežimą, paruošimą naudoti, naudojimą eksploatuoti netinkamų transporto priemonių, kurios susidarė naudojant gamintojų ir importuotojų tiektas Lietuvos Respublikos vidaus rinkai verslo tikslais transporto priemones, arba sudaryti sutartis nevykdymas\nužtraukia baudą juridinių asmenų vadovams ar kitiems atsakingiems asmenims nuo dviejų tūkstančių septynių šimtų iki šešių tūkstančių eurų.“"
    },
    {
      "provision_ref": "art11",
      "section": "11",
      "title": "11 straipsnis. 2551 straipsnio pakeitimas",
      "content": "Pakeisti 2551 straipsnio 1 dalį ir ją išdėstyti taip:\n\n„1. Transporto priemonių techninės priežiūros, remonto, techninės pagalbos ir perdirbimo aplinkos apsaugos reikalavimų pažeidimai, išskyrus šio kodekso 235 straipsnio 1, 2, 3, 4, 7, 8 dalyse, 242, 244, 246 straipsniuose, 247 straipsnio 1, 2, 3, 4, 5, 6, 61, 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26, 27, 28, 29, 31, 33, 34, 36, 37, 38, 39, 40 dalyse, 249 straipsnyje, 252 straipsnio 4, 5, 6, 8, 9, 12 dalyse, 309 straipsnio 1, 2, 4, 7, 8 dalyse, 332 straipsnio 2 dalyje numatytus pažeidimus,\nužtraukia baudą asmenims nuo dviejų šimtų penkiasdešimt iki aštuonių šimtų septyniasdešimt eurų ir juridinių asmenų vadovams ar kitiems atsakingiems asmenims – nuo trijų šimtų dvidešimt penkių iki vieno tūkstančio vieno šimto eurų.“"
    },
    {
      "provision_ref": "art12",
      "section": "12",
      "title": "12 straipsnis. 589 straipsnio pakeitimas",
      "content": "Pakeisti 589 straipsnio 43 punktą ir jį išdėstyti taip:\n\n„43) valstybinių miškų apsaugos pareigūnai – dėl šio kodekso 110, 112 straipsniuose, 247 straipsnio 1, 2, 3, 4, 5, 6, 61, 7, 8, 9, 10, 11, 12, 13, 14, 15, 16 dalyse, 256 straipsnio 1 dalyje, 261, 270, 272, 274, 275, 277, 278, 279, 280, 282, 283 straipsniuose, kai pažeidimai padaryti miškų urėdijos patikėjimo teise valdomuose valstybiniuose miškuose, 290 straipsnyje, 426 straipsnio 4 dalyje, 505, 507 straipsniuose numatytų administracinių nusižengimų;“."
    },
    {
      "provision_ref": "art13",
      "section": "13",
      "title": "13 straipsnis. 608 straipsnio pakeitimas",
      "content": "Pakeisti 608 straipsnio 2 dalies 3 punktą ir jį išdėstyti taip:\n\n„3) dėl šio kodekso 130 straipsnio 3 ir 9 dalyse, 185 straipsnio 1 ir 2 dalyse, 187 straipsnio 1 ir 2 dalyse, 223 straipsnio 1 ir 2 dalyse, 236 straipsnio 1 ir 5 dalyse, 2361 straipsnio 2 dalyje, 241 straipsnio 1 dalyje, 243 straipsnio 2 dalyje, 2431 straipsnio 1 dalyje, 247 straipsnio 31 dalyje, 248 straipsnio 1 dalyje, 2481 straipsnio 2 ir 4 dalyse, 2482 straipsnio 2 ir 4 dalyse, 2483 straipsnio 2 ir 4 dalyse, 249 straipsnio 1 ir 11 dalyse, 250 straipsnio 1 ir 3 dalyse, 252 straipsnio 1 ir 9 dalyse, 254 straipsnio 1 ir 5 dalyse, 255 straipsnio 1 ir 4 dalyse, 293 straipsnio 2 dalyje, 435 straipsnio 1 dalyje, 545 straipsnio 2 ir 3 dalyse numatytų administracinių nusižengimų, kai asmuo traukiamas administracinėn atsakomybėn už ataskaitų, deklaracijų ar kitų dokumentų, kurių pateikimo kompetentingoms institucijoms periodiškumą nustato Lietuvos Respublikos teisės aktai, nepateikimą nustatytais terminais.“"
    },
    {
      "provision_ref": "art14",
      "section": "14",
      "title": "14 straipsnis. Kodekso priedo pakeitimas",
      "content": "1. Pripažinti netekusiu galios Kodekso priedo 26 punktą.\n\n2. Papildyti Kodekso priedą 1181 punktu:\n\n„1181. 2023 m. liepos 12 d. Europos Parlamento ir Tarybos reglamentas (ES) 2023/1542 dėl baterijų ir baterijų atliekų, kuriuo iš dalies keičiama Direktyva 2008/98/EB bei Reglamentas (ES) 2019/1020 ir panaikinama Direktyva 2006/66/EB.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas",
      "content": "1. Šio įstatymo 7 straipsnio 7 ir 8 dalys įsigalioja 2026 m. sausio 1 d.\n\n2. Šio įstatymo 1 straipsnis įsigalioja 2027 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
