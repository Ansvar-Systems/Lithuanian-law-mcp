{
  "id": "lt-law-xi-386",
  "type": "statute",
  "title": "Lietuvos Respublikos pridėtinės vertės mokesčio įstatymo 2, 58 ir 91 straipsnių pakeitimo įstatymas",
  "short_name": "XI-386",
  "status": "in_force",
  "issued_date": "2009-07-22",
  "in_force_date": "2009-09-01",
  "url": "https://e-tar.lt/portal/lt/legalAct/TAR.0F142A90CA9E",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 32 dalies pakeitimas",
      "content": "2 straipsnio 32 dalyje vietoj skaičiaus ir žodžio „19 procentų“ įrašyti skaičių ir žodį „21 procento“ ir šią dalį išdėstyti taip:\n\n„32. Standartinis PVM tarifas – 21 procento PVM tarifas.“"
    },
    {
      "provision_ref": "art2",
      "section": "2",
      "title": "2 straipsnis. 58 straipsnio 2 dalies pakeitimas",
      "content": "58 straipsnio 2 dalyje vietoj skaičiaus ir žodžio „19 procentų“ įrašyti skaičių ir žodį „21 procento“ ir šią dalį išdėstyti taip:\n\n„2. Į kitą valstybę narę tiekiantys naujas transporto priemones asmenys, kurie nėra PVM mokėtojai, taip pat asmenys, kurie PVM mokėtojais įregistruoti vien dėl prekių įsigijimo iš kitų valstybių narių ir nevykdo jokios ekonominės veiklos, turi teisę įtraukti į PVM atskaitą PVM sumą, kuri buvo šio Įstatymo nustatyta tvarka sumokėta naujas transporto priemones įsigyjant arba importuojant, bet ne didesnę kaip sąlyginė 21 procento PVM suma, apskaičiuota nuo į kitą valstybę narę tiekiamos naujos transporto priemonės apmokestinamosios vertės. Teisę atskaityti šią sumą šie asmenys įgyja ne anksčiau, negu įvyksta naujos transporto priemonės tiekimas.“"
    },
    {
      "provision_ref": "art3",
      "section": "3",
      "title": "3 straipsnis. 91 straipsnio 3 dalies 1 ir 2 punktų pakeitimas",
      "content": "1. 91 straipsnio 3 dalies 1 punkte vietoj skaičiaus ir žodžio „19 procentų“ įrašyti skaičių ir žodį „21 procento“ ir šį punktą išdėstyti taip:\n\n„1) sąlyginę 21 procento PVM sumą, apskaičiuotą nuo to mokestinio laikotarpio PVM deklaracijoje deklaruotos apmokestinamosios vertės prekių ir paslaugų, kurioms pritaikytas 0 procentų PVM tarifas, ir“.\n\n2. 91 straipsnio 3 dalies 2 punkte vietoj skaičiaus ir žodžio „19 procentų“ įrašyti skaičių ir žodį „21 procento“ ir šį punktą išdėstyti taip:\n\n„2) sąlyginę 21 procento PVM sumą, apskaičiuotą nuo to mokestinio laikotarpio PVM deklaracijoje deklaruotos apmokestinamosios vertės prekių ir paslaugų, nurodytų šio Įstatymo 58 straipsnio 1 dalies 2 punkte, ir“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas įsigalioja 2009 m. rugsėjo 1 d.\n\n2. Neatsižvelgiant į šio įstatymo 1 straipsnio nuostatas, cigarečių ir kito apdoroto tabako, kurie privalo būti paženklinti specialiais ženklais – banderolėmis, kurios buvo užsakytos iki 2009 m. rugsėjo 1 d. ir kuriose maksimali mažmeninė kaina yra nustatyta atsižvelgiant į iki 2009 m. rugsėjo 1 d. galiojusį 19 procentų PVM tarifą, tiekimui iki 2009 m. gruodžio 1 d. taikomas 19 procentų PVM tarifas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
