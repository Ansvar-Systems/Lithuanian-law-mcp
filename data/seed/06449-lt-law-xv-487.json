{
  "id": "lt-law-xv-487",
  "type": "statute",
  "title": "Lietuvos Respublikos pensijų kaupimo įstatymo Nr. IX-1691 20 ir 21 straipsnių pakeitimo ir Įstatymo papildymo 26-1 straipsniu įstatymas",
  "short_name": "XV-487",
  "status": "in_force",
  "issued_date": "2025-10-16",
  "in_force_date": "2026-01-01",
  "url": "https://e-tar.lt/portal/lt/legalAct/ff1bd2f0afcf11f092fda1fd0c194cc5",
  "provisions": [
    {
      "provision_ref": "art1",
      "section": "1",
      "title": "1 straipsnis. 20 straipsnio pakeitimas",
      "content": "1. Pakeisti 20 straipsnio 1 dalies 4 punktą ir jį išdėstyti taip:\n\n„4) išvestines finansines priemones, naudojamas šio straipsnio 3 dalyje nustatyta tvarka.“\n\n2. Papildyti 20 straipsnį 3 dalimi:\n\n„3. Turto išsaugojimo pensijų fondo lėšos gali būti investuojamos į išvestines finansines priemones tik rizikai valdyti. Kiekviena išvestinė finansinė priemonė turi būti pagrįsta konkrečiu investiciniu sandoriu (investicine pozicija). Toks sandoris ir jo rizikai valdyti naudojama išvestinė finansinė priemonė turi būti nurodyti pensijų kaupimo bendrovės periodinėse ataskaitose.“"
    },
    {
      "provision_ref": "art2",
      "section": "2",
      "title": "2 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Pensijų turto investavimo ypatumai\n\n1. Pensijų turtą gali sudaryti tik tokie perleidžiamieji vertybiniai popieriai ir pinigų rinkos priemonės, kurie nustatyti Papildomo savanoriško pensijų kaupimo įstatyme ir kurie įtraukti į prekybą rinkose, pagal Finansinių priemonių rinkų įstatymą laikomose reguliuojamomis ir veikiančiose valstybėje narėje, ar kurie yra įtraukti į prekybą Ekonominio bendradarbiavimo ir plėtros organizacijos valstybėje narėje esančioje reguliuojamoje rinkoje, veikiančioje pagal nustatytas taisykles, pripažintoje ir visuomenei prieinamoje, jeigu ši rinka yra nurodyta pensijų fondo taisyklėse. Pensijų turtą taip pat gali sudaryti išleidžiami nauji perleidžiamieji vertybiniai popieriai, jeigu emisijos sąlygose yra nustatytas įsipareigojimas įtraukti šiuos perleidžiamuosius vertybinius popierius į prekybą reguliuojamoje rinkoje ne vėliau kaip per vienus metus nuo jų išleidimo (jeigu tokia rinka yra ne valstybėje narėje, ji turi būti nurodyta pensijų fondo taisyklėse). Pensijų turtą gali sudaryti Papildomo savanoriško pensijų kaupimo įstatymo 491 straipsnio 1 dalyje nurodytos išvestinės finansinės priemonės, laikantis Papildomo savanoriško pensijų kaupimo įstatymo 47 straipsnyje nustatytų investicinių priemonių portfelio diversifikavimo reikalavimų ir 491 straipsnyje nustatytų investavimo į išvestines finansines priemones reikalavimų.\n\n2. Į kitą turtą pensijų turtas investuojamas Papildomo savanoriško pensijų kaupimo įstatymo nustatyta tvarka.\n\n3. Iki 20 procentų pensijų fondo grynųjų aktyvų gali būti investuojama į Papildomo savanoriško pensijų kaupimo įstatymo 49 straipsnio 1 dalyje nurodytų sąlygų neatitinkančių kolektyvinio investavimo subjektų investicinius vienetus ar akcijas, jeigu tokie kolektyvinio investavimo subjektai atitinka šias sąlygas:\n\n1) kolektyvinio investavimo subjektas ir (ar) jo valdytojas yra autorizuotas (licencijuotas, jam suteiktas leidimas veikti ar dėl jo atliktas analogiško pobūdžio veiksmas), o jo priežiūrą, kuri turi būti ne mažiau griežta negu Lietuvos banko vykdoma specialiųjų kolektyvinio investavimo subjektų priežiūra, atlieka atitinkamos šalies priežiūros institucija;\n\n2) priežiūros institucija dvišalio susitarimo pagrindu bendradarbiauja su atitinkama užsienio valstybės priežiūros institucija, jeigu ši valstybė nėra valstybė narė arba Ekonominio bendradarbiavimo ir plėtros organizacijos narė.\n\n4. Į kiekvieną iš šio straipsnio 3 dalyje nustatytas sąlygas atitinkančių kolektyvinio investavimo subjektų gali būti investuota ne daugiau kaip 5 procentai pensijų fondo grynųjų aktyvų.\n\n5. Likus mažiau kaip 10 metų iki planuojamo tikslinės grupės pensijų fondo likvidavimo pagal šio įstatymo 18 straipsnį dienos, nauji sandoriai dėl tikslinės grupės pensijų fondo turto investavimo į Papildomo savanoriško pensijų kaupimo įstatymo 45 straipsnio 1 dalies 9–11 punktuose nustatytus investavimo objektus negali būti sudaromi.\n\n6. Pensijų fondo turtą investuojant pagal Papildomo savanoriško pensijų kaupimo įstatyme nustatytus reikalavimus ir tvarką, pensijų kaupimo bendrovėms taikomos Papildomo savanoriško pensijų kaupimo įstatymo 71 straipsnyje nustatytos profesinės civilinės atsakomybės rizikos valdymo priemonės.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 261 straipsniu",
      "content": "Papildyti Įstatymą 261 straipsniu:\n\n„261 straipsnis. Pensijų kaupimo bendrovės pradinis kapitalas ir nuosavos lėšos\n\n1. Pensijų kaupimo bendrovės pradinis kapitalas turi būti ne mažesnis kaip 300 000 eurų.\n\n2. Pensijų kaupimo bendrovės pradinį kapitalą sudaro Kolektyvinio investavimo subjektų įstatymo 5 straipsnio 3 dalyje nurodytų nuosavų lėšų, kaip jos apibrėžiamos 2013 m. birželio 26 d. Europos Parlamento ir Tarybos reglamento (ES) Nr. 575/2013 dėl prudencinių reikalavimų kredito įstaigoms ir investicinėms įmonėms ir kuriuo iš dalies keičiamas Reglamentas (ES) Nr. 648/2012 4 straipsnio 1 dalies 118 punkte, dalių suma.\n\n3. Pensijų kaupimo bendrovės nuosavų lėšų suma nuolat turi būti ne mažesnė už didesnį iš šių dydžių:\n\n1) minimalų pradinį pensijų kaupimo bendrovės kapitalą;\n\n2) 1/4 pensijų kaupimo bendrovės praėjusių metų pridėtinių išlaidų sumos. Pridėtinės išlaidos apskaičiuojamos 2019 m. lapkričio 27 d. Europos Parlamento ir Tarybos reglamento (ES) 2019/2033 dėl riziką ribojančių reikalavimų investicinėms įmonėms, kuriuo iš dalies keičiami reglamentai (ES) Nr. 1093/2010, (ES) Nr. 575/2013, (ES) Nr. 600/2014 ir (ES) Nr. 806/2014, 13 straipsnyje nustatyta tvarka.\n\n4. Skaičiuojant pensijų kaupimo bendrovės nuosavų lėšų dydį pagal šio straipsnio 3 dalies 2 punktą, nuosavas lėšas sudarantis 2 lygio kapitalas negali būti didesnis kaip 1/3 1 lygio kapitalo. 1 lygio kapitalas ir 2 lygio kapitalas suprantami taip, kaip apibrėžiami atitinkamai Reglamento (ES) Nr. 575/2013 25 ir 71 straipsniuose.\n\n5. Jeigu pensijų kaupimo bendrovės valdomų visų pensijų fondų bendra turto vertė viršija 250 milijonų eurų, pensijų kaupimo bendrovės privalo turėti papildomą nuosavų lėšų sumą, kaip tai nurodyta Kolektyvinio investavimo subjektų įstatymo 5 straipsnio 6–8 dalyse.\n\n6. Jeigu pensijų kaupimo bendrovė turi teisę valdyti papildomo savanoriško pensijų kaupimo fondus, šis straipsnis jai netaikomas. Tokiai pensijų kaupimo bendrovei mutatis mutandis taikomos Papildomo savanoriško pensijų kaupimo įstatymo nuostatos dėl pradinio kapitalo ir nuosavų lėšų.\n\n7. Pensijų kaupimo veiklą vykdančioms draudimo įmonėms šis straipsnis netaikomas. Tokioms draudimo įmonėms taikomi Draudimo įstatyme ir jo įgyvendinamuosiuose teisės aktuose nustatyti kapitalo reikalavimai.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos bankas iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
