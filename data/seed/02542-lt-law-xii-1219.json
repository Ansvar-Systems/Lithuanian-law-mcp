{
  "id": "lt-law-xii-1219",
  "type": "statute",
  "title": "Lietuvos Respublikos prekybinės laivybos įstatymo Nr. I-1513 2, 8, 32, 75 ir 84 straipsnių pakeitimo ir Įstatymo papildymo 91 straipsniu įstatymas",
  "short_name": "XII-1219",
  "status": "in_force",
  "issued_date": "2014-10-09",
  "in_force_date": "2015-05-01",
  "url": "https://e-tar.lt/portal/lt/legalAct/6464ffc059b911e487eff7b424bd0f08/QTSqGlEyuh",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 4 dalį ir ją išdėstyti taip:\n\n„4. Laivo prastovos mokestis (demeredžas) – laivo frachtavimo sutartyje (čarteryje) nustatytas užmokestis už laivo prastovą, kurį sumoka frachtuotojas laivo valdytojui.“\n\n2. Pakeisti 2 straipsnio 10 dalį ir ją išdėstyti taip:\n\n„10. Jūrininkas – bet kuris asmuo, įskaitant laivo kapitoną, įdarbintas, pasamdytas ar dirbantis bet kokį darbą laive, išskyrus asmenis, kurių pagrindinis darbas yra atliekamas krante ir laive jie dirba tik nenuolatinį darbą, nesusijusį su kasdiene laivo veikla.“\n\n3. Pripažinti netekusiomis galios 2 straipsnio 17 ir 18 dalis.\n\n4. Pripažinti netekusia galios 2 straipsnio 22 dalį.\n\n5. Papildyti 2 straipsnį 31 dalimi:\n\n„31. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos transporto veiklos pagrindų įstatyme ir Lietuvos Respublikos saugios laivybos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "1. Papildyti 8 straipsnio 3 dalį 4 punktu:\n\n„4) laivo savininkas yra Lietuvos Respublikos pilietis ar Lietuvos Respublikoje įregistruotas juridinis asmuo.“\n\n2. Pakeisti 8 straipsnio 5 dalį ir ją išdėstyti taip:\n\n„5. Lietuvos Respublikos jūrų laivų registro valdytoja yra Susisiekimo ministerija, registro tvarkytoja – Lietuvos saugios laivybos administracija.“"
    },
    {
      "provision_ref": "art3",
      "section": "3",
      "title": "3 straipsnis. 32 straipsnio pakeitimas",
      "content": "Pakeisti 32 straipsnio 1 dalies 4 punktą ir jį išdėstyti taip:\n\n„4) sudarytas atvykusių į laivą keleivių sąrašas.“"
    },
    {
      "provision_ref": "art4",
      "section": "4",
      "title": "4 straipsnis. 75 straipsnio pakeitimas",
      "content": "1. Pakeisti 75 straipsnio 4 dalį ir ją išdėstyti taip:\n\n„4. Pretenzijos dėl dispačo ar laivo prastovos mokesčio išmokėjimo pareiškiamos per pirmąsias 45 ieškinio senaties termino dienas.“\n\n2. Pakeisti 75 straipsnio 5 dalį ir ją išdėstyti taip:\n\n„5. Vežėjas pareikštą pretenziją privalo išnagrinėti per 3 mėnesius nuo pretenzijos gavimo dienos ir pranešti pareiškėjui apie jos patenkinimą arba atmetimą. Pretenzija, kylanti iš vežimo kabotažu, dėl dispačo ar laivo prastovos mokesčio arba netesybų mokėjimo už laivo nepateikimą ar pavėluotą pateikimą, privalo būti išnagrinėta per 45 dienas.“\n\n3. Pakeisti 75 straipsnio 6 dalies 1 punktą ir jį išdėstyti taip:\n\n„1) reikalavimams, kylantiems iš krovinių ar bagažo vežimo jūra, taip pat reikalavimams dėl dispačo arba laivo prastovos mokesčio sumokėjimo – nuo krovinių ar bagažo išdavimo dienos, o jeigu kroviniai ar bagažas nebuvo išduoti, – nuo tos dienos, kurią jie turėjo būti išduoti;“."
    },
    {
      "provision_ref": "art5",
      "section": "5",
      "title": "5 straipsnis. 84 straipsnio pakeitimas",
      "content": "Papildyti 84 straipsnį 5 dalimi:\n\n„5. Jeigu laivo valdytojas, sudarydamas darbo sutartis su jūrininkais, naudojasi užsienio valstybėse, kurios nėra ratifikavusios 2006 m. Konvencijos dėl darbo jūrų laivyboje, įsisteigusių įmonių, kurios vykdo jūrininkų įdarbinimo laivuose tarpininkavimo veiklą, paslaugomis, jis turi įsitikinti, kad tokios įmonės atitinka šios konvencijos tokioms įmonėms nustatytus reikalavimus.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 91 straipsniu",
      "content": "Papildyti Įstatymą 91 straipsniu:\n\n„91 straipsnis. Laivo valdytojo pareigos užtikrinant darbo jūroje reikalavimų įgyvendinimą\n\n1. Darbo jūrų laivyboje reikalavimų, nustatytų tarptautinėse sutartyse ir Lietuvos Respublikos teisės aktuose, vykdymą laive privalo užtikrinti laivo valdytojas.\n\n2. Jeigu už darbo jūrų laivyboje reikalavimų, nustatytų tarptautinėse sutartyse ir Lietuvos Respublikos teisės aktuose, laive vykdymą atsakingas laivo valdytojas ir laivo savininkas nėra tas pats asmuo, tada laivo savininkas Lietuvos saugios laivybos administracijai privalo pateikti valdytojo pavadinimą ir rekvizitus.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2015 m. gegužės 1 d.\n\n2. Lietuvos Respublikos Vyriausybė ir Lietuvos Respublikos susisiekimo ministerija iki 2015 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
