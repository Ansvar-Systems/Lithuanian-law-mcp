{
  "id": "lt-law-xi-1861",
  "type": "statute",
  "title": "Lietuvos Respublikos baudžiamojo kodekso 48, 64, 67, 75, 82, 87, 92 straipsnių pakeitimo ir 77, 94 straipsnių pripažinimo netekusiais galios įstatymas",
  "short_name": "XI-1861",
  "status": "in_force",
  "issued_date": "2011-12-22",
  "in_force_date": "2012-07-01",
  "url": "https://e-tar.lt/portal/lt/legalAct/TAR.2B5EDB4B9A33",
  "provisions": [
    {
      "provision_ref": "art1",
      "section": "1",
      "title": "1 straipsnis. 48 straipsnio 3 dalies 1 punkto pakeitimas",
      "content": "48 straipsnio 3 dalies 1 punkte išbraukti žodžius „teismo ar“ ir šį punktą išdėstyti taip:\n\n„1) be bausmę vykdančios institucijos žinios nekeisti gyvenamosios vietos;“."
    },
    {
      "provision_ref": "art2",
      "section": "2",
      "title": "2 straipsnis. 64 straipsnio 1 dalies pakeitimas",
      "content": "64 straipsnio 1 dalyje išbraukti žodžius „arba naują nusikalstamą veiką neatliktos bausmės laikotarpiu padaro asmuo, lygtinai atleistas nuo bausmės prieš terminą“ ir šią dalį išdėstyti taip:\n\n„1. Jeigu nuteistasis, neatlikęs paskirtos bausmės, padaro naują nusikalstamą veiką arba naują nusikalstamą veiką bausmės vykdymo atidėjimo laikotarpiu padaro asmuo, kuriam bausmės vykdymas atidėtas, teismas, paskyręs bausmę už naują nusikaltimą ar baudžiamąjį nusižengimą, bausmes subendrina. Skirdamas subendrintą bausmę, teismas gali bausmes visiškai ar iš dalies sudėti.“"
    },
    {
      "provision_ref": "art3",
      "section": "3",
      "title": "3 straipsnis. 67 straipsnio 2 dalies pakeitimas",
      "content": "Pakeisti 67 straipsnio 2 dalį ir ją išdėstyti taip:\n\n„2. Pilnamečiam asmeniui, atleistam nuo baudžiamosios atsakomybės šio kodekso VI skyriuje numatytais pagrindais arba atleistam nuo bausmės šio kodekso X skyriuje numatytais pagrindais, arba lygtinai paleistam iš pataisos įstaigos Lietuvos Respublikos bausmių vykdymo kodekso XI skyriuje numatytais pagrindais, gali būti skiriamos šios baudžiamojo poveikio priemonės:\n\n1) uždraudimas naudotis specialia teise;\n\n2) viešųjų teisių atėmimas;\n\n3) teisės dirbti tam tikrą darbą arba užsiimti tam tikra veikla atėmimas;\n\n4) turtinės žalos atlyginimas ar pašalinimas;\n\n5) nemokami darbai;\n\n6) įmoka į nukentėjusių nuo nusikaltimų asmenų fondą;\n\n7) turto konfiskavimas;\n\n8) draudimas prisiartinti prie nukentėjusio asmens;\n\n9) dalyvavimas smurtinį elgesį keičiančiose programose;\n\n10) išplėstinis turto konfiskavimas.“"
    },
    {
      "provision_ref": "art4",
      "section": "4",
      "title": "4 straipsnis. 75 straipsnio pakeitimas",
      "content": "Pakeisti 75 straipsnį ir jį išdėstyti taip:\n\n„75 straipsnis. Bausmės vykdymo atidėjimas\n\n1. Asmeniui, nuteistam laisvės atėmimu už vieną ar kelis nesunkius ar apysunkius tyčinius nusikaltimus ne daugiau kaip ketveriems metams arba ne daugiau kaip šešeriems metams už dėl neatsargumo padarytus nusikaltimus, teismas gali atidėti paskirtos bausmės vykdymą nuo vienerių iki trejų metų. Bausmės vykdymas gali būti atidėtas, jeigu teismas nusprendžia, kad yra pakankamas pagrindas manyti, kad bausmės tikslai bus pasiekti be realaus bausmės atlikimo.\n\n2. Atidėdamas bausmės vykdymą, teismas paskiria nuteistajam vieną ar kelias tarpusavyje suderintas šio kodekso IX skyriuje numatytas baudžiamojo poveikio priemones ir (ar) pareigas:\n\n1) atsiprašyti nukentėjusio asmens;\n\n2) teikti nukentėjusiam asmeniui pagalbą, kol šis gydosi;\n\n3) gydytis priklausomybės ligas, kai nuteistasis sutinka;\n\n4) auklėti ir prižiūrėti savo nepilnamečius vaikus, rūpintis jų sveikata, išlaikyti juos;\n\n5) pradėti dirbti arba mokytis, tęsti darbą ar mokslą;\n\n6) dalyvauti elgesio pataisos programoje;\n\n7) neišeiti iš namų tam tikru laiku, jeigu tai nesusiję su darbu arba mokymusi;\n\n8) neišvykti už gyvenamosios vietos miesto (rajono) ribų be nuteistojo priežiūrą vykdančios institucijos leidimo;\n\n9) nesilankyti tam tikrose vietose arba nebendrauti su tam tikrais asmenimis ar asmenų grupėmis;\n\n10) nevartoti psichiką veikiančių medžiagų;\n\n11) neturėti, nenaudoti, neįsigyti tam tikrų daiktų arba neužsiimti tam tikra veikla.\n\n3. Teismas asmeniui jo ar kitų baudžiamojo proceso dalyvių prašymu, taip pat savo nuožiūra gali paskirti kitas baudžiamajame įstatyme nenumatytas pareigas, kurios, teismo nuomone, turėtų teigiamos įtakos nuteistojo elgesiui.\n\n4. Skirdamas šio kodekso IX skyriuje numatytas baudžiamojo poveikio priemones ir (ar) šio straipsnio 2 ir 3 dalyse numatytas pareigas, teismas nustato laiką, per kurį nuteistasis privalo jas įvykdyti.\n\n5. Bausmės vykdymo atidėjimo vykdymo tvarką ir sąlygas nustato Lietuvos Respublikos probacijos įstatymas.“"
    },
    {
      "provision_ref": "art5",
      "section": "5",
      "title": "5 straipsnis. 77 straipsnio pripažinimas netekusiu galios",
      "content": "77 straipsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 82 straipsnio 1 dalies pakeitimas",
      "content": "82 straipsnio 1 dalyje po žodžio „bausmės“ įrašyti žodžius „taip pat nepilnamečiui, kuriam atidėtas bausmės vykdymas arba kuris lygtinai paleistas iš pataisos įstaigų Lietuvos Respublikos bausmių vykdymo kodekso XI skyriuje numatytais pagrindais“ ir šią dalį išdėstyti taip:\n\n„1. Nepilnamečiui, padariusiam baudžiamąjį nusižengimą ar nusikaltimą ir atleistam nuo baudžiamosios atsakomybės ar bausmės, taip pat nepilnamečiui, kuriam atidėtas bausmės vykdymas arba kuris lygtinai paleistas iš pataisos įstaigų Lietuvos Respublikos bausmių vykdymo kodekso XI skyriuje numatytais pagrindais, gali būti skiriamos šios auklėjamojo poveikio priemonės:\n\n1) įspėjimas;\n\n2) turtinės žalos atlyginimas arba jos pašalinimas;\n\n3) nemokami auklėjamojo pobūdžio darbai;\n\n4) atidavimas tėvams ar kitiems fiziniams ar juridiniams asmenims, kurie rūpinasi vaikais, ugdyti ir prižiūrėti;\n\n5) elgesio apribojimas;\n\n6) atidavimas į specialią auklėjimo įstaigą.“"
    },
    {
      "provision_ref": "art7",
      "section": "7",
      "title": "7 straipsnis. 87 straipsnio papildymas ir pakeitimas",
      "content": "1. Papildyti 87 straipsnį nauja 4 dalimi:\n\n„4. Teismas nepilnamečiui jo ar kitų baudžiamojo proceso dalyvių prašymu, taip pat savo nuožiūra gali paskirti kitus baudžiamajame įstatyme nenumatytus įpareigojimus ar draudimus, kurie, teismo nuomone, turėtų teigiamos įtakos nepilnamečio elgesiui.“\n\n2. Buvusias 87 straipsnio 4 ir 5 dalis laikyti atitinkamai 5 ir 6 dalimis."
    },
    {
      "provision_ref": "art8",
      "section": "8",
      "title": "8 straipsnis. 92 straipsnio pakeitimas",
      "content": "Pakeisti 92 straipsnį ir jį išdėstyti taip:\n\n„92 straipsnis. Bausmės vykdymo atidėjimas nepilnamečiui\n\n1. Nepilnamečiui, nuteistam laisvės atėmimu už vieną ar kelis neatsargius nusikaltimus arba laisvės atėmimu ne daugiau kaip penkeriems metams už vieną ar kelis tyčinius nusikaltimus, teismas gali atidėti paskirtos bausmės vykdymą nuo vienerių iki trejų metų. Bausmės vykdymas gali būti atidėtas, jeigu teismas nusprendžia, kad yra pakankamas pagrindas manyti, kad bausmės tikslai bus pasiekti be realaus bausmės atlikimo.\n\n2. Atidėdamas bausmės vykdymą, teismas nepilnamečiui paskiria vieną ar kelias tarpusavyje suderintas šio kodekso 82 straipsnyje numatytas auklėjamojo poveikio priemones, išskyrus atidavimą į specialią auklėjimo įstaigą. Kartu teismas nustato laiką, per kurį nepilnametis turi įvykdyti auklėjamojo poveikio priemones.\n\n3. Bausmės vykdymo atidėjimo nepilnamečiams vykdymo tvarką ir sąlygas nustato Lietuvos Respublikos probacijos įstatymas.“"
    },
    {
      "provision_ref": "art9",
      "section": "9",
      "title": "9 straipsnis. 94 straipsnio pripažinimas netekusiu galios",
      "content": "94 straipsnį pripažinti netekusiu galios."
    },
    {
      "provision_ref": "art10",
      "section": "10",
      "title": "10 straipsnis. Įstatymo įgyvendinimas",
      "content": "1. Asmenims, kurie buvo lygtinai atleisti nuo laisvės atėmimo bausmės prieš terminą, skirti įpareigojimai po šio įstatymo įsigaliojimo vykdomi, iki sueis laisvės atėmimo bausmės terminas.\n\n2. Asmuo, lygtinai atleistas nuo laisvės atėmimo bausmės prieš terminą, įvykdęs teismo paskirtus įpareigojimus ir nepadaręs šio straipsnio 3 dalyje numatytų pažeidimų, kai sueina laisvės atėmimo bausmės terminas, laikomas atlikęs bausmę.\n\n3. Jeigu asmuo, lygtinai atleistas nuo laisvės atėmimo bausmės prieš terminą, be pateisinamų priežasčių neįvykdo teismo paskirtų įpareigojimų arba pažeidinėja viešąją tvarką, girtauja ar padaro kitų teisės pažeidimų, už kuriuos jam ne mažiau kaip du kartus buvo taikytos administracinės nuobaudos ar drausminio poveikio priemonės, teismas nuteistojo elgesį kontroliuojančios institucijos teikimu įspėja jį, kad gali būti panaikintas lygtinis atleidimas nuo laisvės atėmimo bausmės prieš terminą. Jeigu įspėtas nuteistasis toliau nevykdo teismo paskirtų įpareigojimų ar daro teisės pažeidimus, teismas nuteistojo elgesį kontroliuojančios institucijos teikimu priima sprendimą panaikinti lygtinį atleidimą nuo laisvės atėmimo bausmės prieš terminą ir vykdyti neatliktą bausmės dalį.\n\n4. Asmeniui, lygtinai atleistam nuo laisvės atėmimo bausmės prieš terminą, per neatliktos bausmės laiką padariusiam naują nusikalstamą veiką, teismas skiria bausmę pagal Lietuvos Respublikos baudžiamojo kodekso 64 straipsnyje nustatytas taisykles."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas įsigalioja 2012 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
