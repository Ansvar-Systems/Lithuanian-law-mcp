{
  "id": "lt-law-viii-1102",
  "type": "statute",
  "title": "Lietuvos Respublikos Seimo laikinųjų tyrimo komisijų įstatymas",
  "short_name": "VIII-1102",
  "status": "in_force",
  "issued_date": "1999-03-23",
  "in_force_date": "1999-04-14",
  "url": "https://e-tar.lt/portal/lt/legalAct/TAR.EC8547F60D3C/TAIS_435359",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas\nnustato Lietuvos Respublikos Seimo laikinųjų tyrimo komisijų sudarymą,\nuždavinius, įgaliojimus ir darbo tvarką."
    },
    {
      "provision_ref": "art2",
      "section": "2",
      "title": "2 straipsnis. Komisijos sudarymas ir jos veiklos trukmė",
      "content": "1. Seimas,\npripažinęs būtinybę ištirti valstybinės svarbos klausimą, gali sudaryti Seimo\nlaikinąją tyrimo komisiją (toliau - komisija).\n2. Komisijos\nsudarymo tvarką reglamentuoja Seimo statutas. Komisijos niekada negali sudaryti\nvienos Seimo narių frakcijos atstovai.\n3. Komisijos\ntiriamas klausimas ir darbo trukmė nustatomi Seimo nutarimu."
    },
    {
      "provision_ref": "art3",
      "section": "3",
      "title": "3 straipsnis. Komisijos uždaviniai",
      "content": "1. Komisija turi\nišsiaiškinti ir nustatyti, ar buvo atlikti veiksmai, priimti sprendimai dėl\nklausimų, kuriuos jai pavesta ištirti, taip pat išsiaiškinti kitas su tiriamu\nklausimu susijusias aplinkybes. Komisijos nustatytos aplinkybės turi būti\npatvirtinamos dokumentais ar kitais įrodymais.\n2. Komisija, tirdama jai pavestą klausimą ir įgyvendindama\nsavo teises, nesikiša į teismo, teisėjo, prokuroro, ikiteisminio tyrimo\npareigūno veiklą, kai jie atlieka ikiteisminį tyrimą ar nagrinėja bylą teisme.\nStraipsnio pakeitimai:\nNr.\nIX-1471,\n2003-04-03, Žin., 2003, Nr. 38-1716 (2003-04-24)"
    },
    {
      "provision_ref": "art4",
      "section": "4",
      "title": "4 straipsnis. Komisijos teisės",
      "content": "1. Komisija turi\nteisę:\n1) susipažinti\nsu informacija, susijusia su tiriamu klausimu, ir gauti iš visų valstybės\nvaldžios ir valdymo institucijų, Lietuvos banko, valstybės ir savivaldybių\nįmonių (taip pat ir jų kontroliuojamų), įstaigų ir organizacijų dokumentus,\nduomenis ar žinias, net jeigu tai yra valstybės, komercinė, banko, tarnybinė\npaslaptis, taip pat gauti pirminius bei kitus dokumentus, kuriuose šie duomenys\nar žinios užfiksuoti. Jeigu žinios sudaro valstybės paslaptį, jos komisijai\nturi būti pateiktos Valstybės paslapčių ir jų apsaugos bei Operatyvinės veiklos\nįstatymų nustatyta tvarka;\n1 punkto redakcija nuo 2013-01-01:\n1) susipažinti\nsu informacija, susijusia su tiriamu klausimu, ir gauti iš visų valstybės\nvaldžios ir valdymo institucijų, Lietuvos banko, valstybės ir savivaldybių\nįmonių (taip pat ir jų kontroliuojamų), įstaigų ir organizacijų dokumentus,\nduomenis ar žinias, net jeigu tai yra valstybės, komercinė, banko, tarnybinė\npaslaptis, taip pat gauti pirminius bei kitus dokumentus, kuriuose šie duomenys\nar žinios užfiksuoti. Jeigu žinios sudaro valstybės paslaptį, jos komisijai\nturi būti pateiktos Valstybės ir tarnybos paslapčių bei Kriminalinės žvalgybos\nįstatymų nustatyta tvarka;\n\n2) gauti iš visų\nvalstybės valdžios ir valdymo institucijų, Lietuvos banko, valstybės ir\nsavivaldybių įmonių (taip pat ir jų kontroliuojamų), įstaigų ar organizacijų\nvadovų bei kitų darbuotojų žodinius, raštiškus paaiškinimus ar pažymas\nkomisijos tiriamais klausimais, taip pat pažymas apie valstybės institucijų,\nįmonių, įstaigų ar organizacijų turimą medžiagą, dokumentus;\n3) kviesti į komisijos posėdžius valstybės ir\nsavivaldybių politikus, pareigūnus, tarnautojus, taip pat kitus valstybės ir\nsavivaldybių institucijose dirbančius asmenis, išklausyti jų pranešimus ar\npaaiškinimus, reikalauti iš jų informacijos ar duomenų komisijos tiriamu\nklausimu ir juos gauti raštu ar žodžiu;\n4) kviesti į\nkomisijos posėdžius kitus asmenis ir prašyti juos komisijos tiriamu klausimu\npateikti pranešimus, paaiškinimus, informaciją ar duomenis raštu ar žodžiu;\n5) suderinusi su\nGeneraline prokuratūra, Valstybės kontrole, Valstybės saugumo departamentu ar\nikiteisminio tyrimo įstaiga įstatymų nustatyta tvarka susipažinti su jų žinioje\nesančia baudžiamąja byla ar kita medžiaga, dokumentais;\n6) suderinusi su\nvalstybės institucijų, įstaigų, įmonių ar organizacijų vadovais, pasitelkti\njų darbuotojus tikrinimams ir revizijoms atlikti;\n7) kreiptis į\ngyventojus per visuomenės informavimo priemones ir prašyti jų pagalbos tiriamu\nklausimu;\n8) teikti\npasiūlymus Seimui, Vyriausybei, kitoms valstybės institucijoms dėl klausimų,\nsusijusių su pavestu tyrimu, sprendimo;\n9) teikti\nSeimui, Vyriausybei pasiūlymus dėl teisės aktų pakeitimo, papildymo, pripažinimo\nnetekusiais galios ar naujų teisės aktų parengimo ir priėmimo;\n10) teikti\nSeimui pasiūlymus dėl komisijos nario pašalinimo iš komisijos už šio įstatymo\npažeidimus.\n2. Tais\natvejais, kai atsisakoma pateikti šio straipsnio 1 dalies 1 punkte nurodytus\nkomisijos reikalaujamus dokumentus, medžiagą, komisija turi teisę pasitelkti\npolicijos pareigūnus ir paimti šiuos dokumentus, medžiagą, išskyrus atvejus,\nkai tokie dokumentai, medžiaga yra baudžiamojoje, operatyvinės įskaitos byloje\narba kortelėje, civilinėje ar administracinėje byloje, taip pat Baudžiamojo\nproceso kodekso nustatyta tvarka yra daromo patikrinimo medžiaga.\nAsmenys, paimantys dokumentus, medžiagą, surašo jų paėmimo aktą (protokolą) ir\npalieka dokumentų, medžiagos kopijas. Jeigu nėra galimybės palikti kopijų,\nprotokole surašomi visi paimtų dokumentų, medžiagos rekvizitai.\n2 dalies redakcija nuo 2013-01-01:\n2. Tais atvejais,\nkai atsisakoma pateikti šio straipsnio 1 dalies 1 punkte nurodytus komisijos\nreikalaujamus dokumentus, medžiagą, komisija turi teisę pasitelkti policijos\npareigūnus ir paimti šiuos dokumentus, medžiagą, išskyrus atvejus, kai tokie\ndokumentai, medžiaga yra baudžiamojoje byloje, kriminalinės žvalgybos\ninformacinėse sistemose ir kriminalinės žvalgybos tyrimų bylose, civilinėje ar\nadministracinėje byloje. Asmenys, paimantys dokumentus, medžiagą, surašo jų\npaėmimo aktą (protokolą) ir palieka dokumentų, medžiagos kopijas. Jeigu nėra\ngalimybės palikti kopijų, protokole surašomi visi paimtų dokumentų, medžiagos\nrekvizitai.\n\n3. Šio\nstraipsnio 1 dalies 2, 3 ir 4 punktuose nurodyti asmenys raštu įspėjami\ndėl baudžiamosios atsakomybės už melagingų pranešimų, paaiškinimų, informacijos\nar duomenų teikimą komisijai, taip pat dėl administracinės atsakomybės už\nkomisijos reikalavimų nevykdymą. Asmenys, teikiantys komisijai paaiškinimus, negali\nbūti verčiami teikti paaiškinimus prieš save, savo šeimos narius ar artimus\ngiminaičius,\ntačiau, jiems sutikus duoti paaiškinimus, šie asmenys turi būti įspėti dėl\natsakomybės už melagingus parodymus.\nStraipsnio pakeitimai:\nNr.\nIX-1471,\n2003-04-03, Žin., 2003, Nr. 38-1716 (2003-04-24)\nNr. XI-522,\n2009-12-03, Žin., 2009, Nr. 146-6485 (2009-12-10)\nNr.\nXI-2258,\n2012-10-02, Žin., 2012, Nr. 122-6117 (2012-10-20)"
    },
    {
      "provision_ref": "art5",
      "section": "5",
      "title": "5 straipsnis. Komisijos narių pareigos",
      "content": "1. Komisijos\nnariai privalo:\n1) vadovautis\nLietuvos Respublikos Konstitucija, įstatymais, kitais teisės aktais;\n2) laikyti\npaslaptyje duomenis ar žinias, kuriuos jie sužinojo vykdydami tyrimą, jeigu\ntokie duomenys ar žinios sudaro valstybės, komercinę, banko, tarnybinę arba\nkitą įstatymų saugomą paslaptį;\n3) nenaudoti\nšios dalies 2 punkte nurodytų duomenų ar žinių asmeninei ar kitų asmenų naudai;\n4) iki komisija\nnebaigs tyrimo, niekam neteikti jokios informacijos apie vykdomo tyrimo\naplinkybes, su tyrimu susijusius asmenis, turimą medžiagą, duomenis.\n2. Šio\nstraipsnio nuostatos galioja ir komisijos pasitelktiems asmenims, ir jos\ndarbuotojams.\n3. Komisijos\nnariai už šiame straipsnyje nustatytų pareigų pažeidimą atsako įstatymų\nnustatyta tvarka."
    },
    {
      "provision_ref": "art6",
      "section": "6",
      "title": "6 straipsnis. Komisijos darbo organizavimas",
      "content": "1. Komisija,\nsuderinusi su atitinkamų valstybės institucijų vadovais, tyrimui atlikti turi\nteisę pasitelkti prokuratūros, Valstybės kontrolės, Valstybės saugumo\ndepartamento, taip pat bet kurių kitų valstybės valdymo institucijų\ndarbuotojus. Komisijos pasitelkti asmenys privalo vykdyti jos pavedimus.\n2. Prireikus\nkomisija iš savo narių gali sudaryti tyrimo grupes. Šios grupės turi tik tuos\nįgaliojimus, kuriuos joms suteikė komisija."
    },
    {
      "provision_ref": "art7",
      "section": "7",
      "title": "7 straipsnis. Komisijos darbo tvarka",
      "content": "1. Komisijos\ndarbo tvarką nustato jos reglamentas.\n2. Komisija savo\nsprendimus priima posėdyje. Komisijos posėdis yra teisėtas, kai jame dalyvauja\ndaugiau kaip pusė jos narių.\n3. Komisijos\nposėdžiams pirmininkauja komisijos pirmininkas arba jo pavedimu - pirmininko\npavaduotojas.\n4. Komisijos\nsprendimai priimami atviru balsavimu paprasta posėdyje dalyvaujančių komisijos\nnarių balsų dauguma.\n5. Nesutinkantys\nsu komisijos sprendimu komisijos nariai turi teisę pareikšti atskirąją nuomonę,\nkuri pridedama prie sprendimo.\n6. Jeigu nagrinėjamas klausimas yra susijęs su\nvalstybės paslaptimi, komisijos posėdžiai uždari visiems asmenims, išskyrus\nkviestuosius. Kviečiamųjų asmenų sąrašas sudaromas pagal komisijos narių\npageidavimus. Kitais atvejais komisija rengti uždarus posėdžius gali tik gavusi\nSeimo pritarimą.\n7. Po kiekvieno komisijos posėdžio gali būti\nparengiamas pranešimas visuomenės informavimo priemonėms. Pranešimą raštu arba\nžodžiu gali pateikti tik komisijos pirmininkas ar komisijos įgaliotas jos narys\nir tik tokį, kokį įgaliojo pateikti komisija.\nStraipsnio pakeitimai:\nNr.\nIX-1806,\n2003-11-06, Žin., 2003, Nr. 107-4785 (2003-11-13)"
    },
    {
      "provision_ref": "art8",
      "section": "8",
      "title": "8 straipsnis. Komisijos sprendimai",
      "content": "1. Komisijos\ntyrimo rezultatai surašomi išvados projekte. Jame nurodoma tyrimo metu\nišaiškintos aplinkybės, surinkti įrodymai bei pateikiamas situacijos teisinis\nįvertinimas.\n2. Apsvarsčiusi\nišvados projektą, komisija gali:\n1) nuspręsti\nperduoti medžiagą ikiteisminio tyrimo įstaigoms ar prokuratūrai;\n2) pasiūlyti\nvalstybės valdymo, savivaldos institucijoms patraukti pažeidimus padariusius\nasmenis drausminėn atsakomybėn arba spręsti, ar šie asmenys tinka einamoms\npareigoms;\n3) konstatuoti,\nkad, komisijos nuomone, nebuvo atlikti veiksmai ar priimti sprendimai, kuriuos\nkomisijai pavesta ištirti, taip pat, kad atlikti veiksmai ar priimti sprendimai\nneprieštarauja įstatymams ir kitiems teisės aktams.\n3. Komisijos\nišvada ne vėliau kaip kitą dieną po jos priėmimo turi būti pateikta Seimui.\n4. Komisijos\nišvada taip pat perduodama valstybės valdymo ar savivaldos institucijoms. Šios\ninstitucijos per komisijos sprendime nurodytą laiką privalo išvadą išnagrinėti\nir informuoti komisiją apie nagrinėjimo rezultatus.\n5. Komisija,\npateikusi Seimui išvadą ir priimtą sprendimą, apie tai praneša visuomenės\ninformavimo priemonėms. Neskelbiami duomenys ar žinios, kurie yra valstybės,\nkomercinė, banko, tarnybinė, privataus gyvenimo ar kita įstatymų saugoma\npaslaptis.\n6. Informaciją\nvisuomenės informavimo priemonėms komisijos vardu teikia jos pirmininkas ar\nkomisijos įgaliotas narys. Komisijos nariai, posėdyje pareiškę atskirąją\nnuomonę dėl tyrimo išvadų, turi teisę apie tai pateikti informaciją.\nStraipsnio pakeitimai:\nNr.\nIX-1471,\n2003-04-03, Žin., 2003, Nr. 38-1716 (2003-04-24)"
    },
    {
      "provision_ref": "art9",
      "section": "9",
      "title": "9 straipsnis. Baigiamosios nuostatos",
      "content": "1. Vykdydami\ntyrimą, komisijos nariai ir jos pasitelkti asmenys netrikdo valstybės\ninstitucijų, kitų įmonių, įstaigų ar organizacijų darbo ir privalo susilaikyti\nnuo preliminarių vertinimų bei išvadų, kol nebus baigtas tyrimas ir nėra\nkomisijos išvados.\n2. Šį įstatymą\npažeidę komisijos nariai ir kiti asmenys atsako įstatymų nustatyta tvarka.\n\nSkelbiu šį Lietuvos Respublikos Seimo\npriimtą įstatymą.\n\nRESPUBLIKOS\nPREZIDENTAS                                                         VALDAS ADAMKUS"
    }
  ],
  "definitions": []
}
