{
  "id": "lt-law-xv-379",
  "type": "statute",
  "title": "Lietuvos Respublikos viešojo sektoriaus atskaitomybės įstatymo Nr. X-1212 1, 2, 13, 14, 15, 18 ir 20 straipsnių pakeitimo įstatymas",
  "short_name": "XV-379",
  "status": "in_force",
  "issued_date": "2025-06-30",
  "in_force_date": "2026-01-01",
  "url": "https://e-tar.lt/portal/lt/legalAct/6d79c22255d011f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 4 dalį ir ją išdėstyti taip:\n\n„4. Šio įstatymo 4 straipsnio 5 dalis ir 17 straipsnio 2 dalis taikomos valstybės valdomoms įmonėms, savivaldybių valdomoms įmonėms ir kitiems juridiniams asmenims, kurių dalyviai yra viešojo sektoriaus subjektai. Šio įstatymo 2 straipsnio 15 dalis, 13 straipsnio 2 dalis, 14 straipsnio 5 dalis, 15 straipsnio 2 dalis, 18 straipsnio 2 dalis ir 20 straipsnis taikomi valstybės valdomoms įmonėms, jeigu jos kitais įstatymais, kuriais įsteigti fondai, paskirtos fondų valdytojais. Šio įstatymo 17 straipsnio 5 dalies 3 punktas taikomas valstybės kontroliuojamiems pelno siekiantiems subjektams ir savivaldybės kontroliuojamiems pelno siekiantiems subjektams.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 6 dalies nuostatą iki dvitaškio ir ją išdėstyti taip:\n\n„6. Išteklių fondas – valstybės iždas, savivaldybės iždas, valstybės socialiniai fondai, Privalomojo sveikatos draudimo fondas, Rezervinis (stabilizavimo) fondas, Pensijų anuitetų fondas, Valstybės gynybos fondas, Valstybinis kelių fondas, taip pat pagal atskirą įstatymą arba savivaldybės tarybos sprendimu įsteigtas fondas ar atidaryta mokėjimo sąskaita, jeigu jis (ji) atitinka visus šiuos kriterijus:“.\n\n2. Pakeisti 2 straipsnio 15 dalį ir ją išdėstyti taip:\n\n„15. Už ataskaitų parengimą atsakingas asmuo – viešojo sektoriaus subjekto arba kituose įstatymuose, kuriais įsteigti fondai, nurodyto subjekto darbuotojas, kuriam pavesta parengti ataskaitas, arba centralizuotos apskaitos įstaigos vadovas ar jo pavedimu kitas vadovaujamas pareigas einantis asmuo, jeigu už ataskaitų parengimą atsakingu viešojo sektoriaus subjektu yra paskirta centralizuotos apskaitos įstaiga.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "Pakeisti 13 straipsnio 2 dalį ir ją išdėstyti taip:\n\n„2. Jeigu yra priimtas sprendimas likviduoti viešojo sektoriaus subjektą, tas viešojo sektoriaus subjektas arba kituose įstatymuose, kuriais įsteigti fondai, nurodytas subjektas turi parengti likvidavimo pabaigos finansinę ataskaitą pagal paskutinės viešojo sektoriaus subjekto veiklos dienos iki likvidavimo pabaigos dienos duomenis. Pagal paskutinės viešojo sektoriaus subjekto veiklos dienos duomenis viešojo sektoriaus subjektas arba kituose įstatymuose, kuriais įsteigti fondai, nurodytas subjektas turi pateikti finansinius duomenis į VSAKI sistemą.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas",
      "content": "Pakeisti 14 straipsnio 5 dalį ir ją išdėstyti taip:\n\n„5. Kito, negu nurodytas šio straipsnio 3 ir 4 dalyse, išteklių fondo metinių ataskaitų rinkinį rengia išteklių fondą administruojantis viešojo sektoriaus subjektas arba kituose įstatymuose, kuriais įsteigti fondai, nurodytas subjektas, mokesčių fondo – mokesčių administratorius, o fondų fondo – fondų fondo valdytojas arba, jeigu fondų fondo valdytoja yra tarptautinė finansų institucija, ‒ viešojo sektoriaus subjektas, iš kurių asignavimų pervedami piniginiai įnašai į fondų fondą.“"
    },
    {
      "provision_ref": "art5",
      "section": "5",
      "title": "5 straipsnis. 15 straipsnio pakeitimas",
      "content": "Pakeisti 15 straipsnio 2 dalį ir ją išdėstyti taip:\n\n„2. Viešojo sektoriaus subjektų ataskaitų rinkinio ataskaitas pasirašo viešojo sektoriaus subjekto vadovas arba jo įgaliotas asmuo, fondų ataskaitas – viešojo sektoriaus subjekto arba kituose įstatymuose, kuriais įsteigti fondai, nurodyto subjekto, rengiančio fondo metinių ataskaitų rinkinį, vadovas arba jo įgaliotas asmuo. Šioje dalyje nurodytas ataskaitas taip pat pasirašo už ataskaitų parengimą atsakingas asmuo.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio pakeitimas",
      "content": "Pakeisti 18 straipsnio 2 dalį ir ją išdėstyti taip:\n\n„2. Fondų metinių ataskaitų rinkinius skelbia juos administruojantys viešojo sektoriaus subjektai arba kituose įstatymuose, kuriais įsteigti fondai, nurodyti subjektai savo interneto svetainėse.“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Atsakomybė už ataskaitų rinkinių parengimą, pateikimą ir paskelbimą laiku\n\n1. Asmenys, pažeidę šio įstatymo reikalavimus, atsako Lietuvos Respublikos administracinių nusižengimų kodekso nustatyta tvarka. Valstybės tarnautojai, pažeidę šio įstatymo reikalavimus, atsako ir Lietuvos Respublikos valstybės tarnybos įstatymo, o statutiniai valstybės tarnautojai – ir jų veiklą reglamentuojančių įstatymų nustatyta tvarka.\n\n2. Viešojo sektoriaus subjekto vadovas arba atitinkamai kontroliuojančiojo viešojo sektoriaus subjekto vadovas ar jo įgaliotas asmuo, arba kituose įstatymuose, kuriais įsteigti fondai, nurodyto subjekto vadovas užtikrina:\n\n1) už ataskaitų parengimą atsakingų asmenų paskyrimą, išskyrus atvejus, kai ataskaitos rengiamos centralizuotai;\n\n2) teisingos, tikslios, išsamios informacijos apie ūkines operacijas ir kitos informacijos, reikalingos ataskaitų rinkiniams parengti, teikimą laiku už ataskaitų parengimą atsakingam asmeniui, laikantis šiame įstatyme ir kituose atskaitomybę reglamentuojančiuose teisės aktuose nustatytų reikalavimų;\n\n3) šiame įstatyme nurodytų ataskaitų rinkinių pateikimą šio įstatymo 17 straipsnyje nurodytoms įstaigoms ir institucijoms šio įstatymo priede nurodytais terminais;\n\n4) šiame įstatyme nurodytų ataskaitų rinkinių paskelbimą, kaip nurodyta šio įstatymo 18 straipsnyje.\n\n3. Už ataskaitų parengimą atsakingas asmuo užtikrina finansinių duomenų ir jų paaiškinimų pateikimą į VSAKI sistemą laiku, ataskaitų parengimą ir pateikimą laiku viešojo sektoriaus subjekto arba kontroliuojančiojo viešojo sektoriaus subjekto vadovui, arba kituose įstatymuose, kuriais įsteigti fondai, nurodyto subjekto vadovui.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2026 m. sausio 1 d.\n\n2. Šis įstatymas taikomas 2026 metų ir vėlesnių ataskaitinių laikotarpių ataskaitų rinkiniams.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
