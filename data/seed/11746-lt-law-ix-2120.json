{
  "id": "lt-law-ix-2120",
  "type": "statute",
  "title": "Lietuvos Respublikos pelno mokesčio įstatymo 3 ir 5 straipsnių pakeitimo įstatymas",
  "short_name": "IX-2120",
  "status": "in_force",
  "issued_date": "2004-04-13",
  "in_force_date": "2004-04-24",
  "url": "https://e-tar.lt/portal/lt/legalAct/TAR.FD567219749A",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 2 dalies pakeitimas",
      "content": "3 straipsnio 2 dalies 3 punktą pripažinti netekusiu galios, buvusius 2 dalies 4–7 punktus laikyti atitinkamai 3–6 punktais ir šią dalį išdėstyti taip:\n\n„2. Šio Įstatymo nustatyta tvarka pelno mokesčio nemoka:\n\n1) biudžetinės įstaigos;\n\n2) Lietuvos bankas;\n\n3) valstybė ir savivaldybės, išskyrus šio Įstatymo VII skyriuje numatytus atvejus;\n\n4) valstybės ir savivaldybių institucijos, įstaigos, tarnybos ar organizacijos;\n\n5) valstybės įmonė „Indėlių ir investicijų draudimas“;\n\n6) Europos ekonominių interesų grupės.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 2 dalies pakeitimas ir straipsnio papildymas 4 dalimi",
      "content": "1. Pakeisti 5 straipsnio 2 dalį ir ją išdėstyti taip:\n\n„2. Vienetai (išskyrus pelno nesiekiančius), atitinkantys šioje dalyje nustatytus kriterijus, turi teisę apskaičiuodami apmokestinamąjį pelną taikyti vieną iš nustatytų taisyklių:\n\n1) vienetų, kuriuose vidutinis sąrašuose esančių darbuotojų skaičius neviršija 10 žmonių ir mokestinio laikotarpio pajamos neviršija 500 tūkstančių litų, apmokestinamasis pelnas apmokestinamas taikant 13 procentų mokesčio tarifą, išskyrus atvejus, nustatytus šio straipsnio 3 dalyje;\n\n2) vienetų, kuriuose vidutinis sąrašuose esančių darbuotojų skaičius neviršija 10 žmonių ir mokestinio laikotarpio pajamos neviršija 1 milijono litų, apmokestinamojo pelno dalis, atitinkanti 25 tūkstančių litų sumą, apmokestinama taikant 0 procentų mokesčio tarifą, o likusi apmokestinamojo pelno dalis – taikant 15 procentų mokesčio tarifą, išskyrus atvejus, nustatytus šio straipsnio 3 dalyje. Ši taisyklė galioja individualioms (personalinėms) įmonėms, tikrosioms ūkinėms bendrijoms ir komanditinėms (pasitikėjimo) ūkinėms bendrijoms.“\n\n2. Papildyti 5 straipsnį 4 dalimi:\n\n„4. Pelno nesiekiančių vienetų, kurių mokestinio laikotarpio pajamos iš ūkinės komercinės veiklos neviršija 1 milijono litų, apmokestinamojo pelno dalis, atitinkanti 25 tūkstančių litų sumą, apmokestinama taikant 0 procentų mokesčio tarifą, o likusi apmokestinamojo pelno dalis – taikant 15 procentų mokesčio tarifą.“"
    },
    {
      "provision_ref": "art3",
      "section": "3",
      "title": "3 straipsnis. Baigiamosios nuostatos",
      "content": "1. Šio Įstatymo 2 straipsnio 1 dalies nuostatos taikomos apskaičiuojant 2004 metais prasidėjusio mokestinio laikotarpio ir vėlesnių mokestinių laikotarpių apmokestinamąjį pelną.\n\n2. Šio Įstatymo 1 straipsnio ir 2 straipsnio 2 dalies nuostatos taikomos apskaičiuojant 2005 metais prasidėjusio mokestinio laikotarpio ir vėlesnių mokestinių laikotarpių apmokestinamąjį pelną.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS\n______________"
    }
  ],
  "definitions": []
}
