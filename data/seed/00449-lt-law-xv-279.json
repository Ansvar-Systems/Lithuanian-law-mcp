{
  "id": "lt-law-xv-279",
  "type": "statute",
  "title": "Lietuvos Respublikos asociacijų įstatymo Nr. IX-1969 14 straipsnio pakeitimo įstatymas",
  "short_name": "XV-279",
  "status": "in_force",
  "issued_date": "2025-06-12",
  "in_force_date": "2025-06-21",
  "url": "https://e-tar.lt/portal/lt/legalAct/10a9f2a24dc311f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Asociacijos veiklos garantijos\n\n1. Valstybės ir savivaldybių institucijoms ir pareigūnams įstatymų nenustatytais atvejais ir tvarka, politinėms partijoms ir politinėms organizacijoms, kitoms organizacijoms ir asmenims draudžiama kištis į asociacijos veiklą ir į jos vidaus reikalus.\n\n2. Asociacijos ir (ar) jos narių, veikiančių asociacijos interesais, dalyvavimo konsultuojantis su visuomene Lietuvos Respublikos teisėkūros pagrindų įstatymo 7 straipsnio nustatyta tvarka faktas negali būti laikomas pakankamu asociacijos ir (ar) jos narių persekiojimo ir (ar) traukimo atsakomybėn už konkurencijos teisės normų pažeidimus pagrindu.\n\n3. Viešojo administravimo įgaliojimus vykdyti administracinį reglamentavimą turintys viešojo administravimo subjektai, konsultuodamiesi su visuomene Teisėkūros pagrindų įstatymo 7 straipsnio nustatyta tvarka, iš asociacijų ir (ar) jų narių, veikiančių asociacijos interesais, negali reikalauti informacijos ar duomenų, kurių centralizuotas surinkimas ir atskleidimas galėtų būti vertinamas kaip nesuderinamas su konkurencijos teisės normomis. Šioje dalyje vartojamos sąvokos suprantamos taip, kaip apibrėžiamos Lietuvos Respublikos viešojo administravimo įstatyme.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
