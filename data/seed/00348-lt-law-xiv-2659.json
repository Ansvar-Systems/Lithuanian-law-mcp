{
  "id": "lt-law-xiv-2659",
  "type": "statute",
  "title": "Lietuvos Respublikos nedarbo socialinio draudimo įstatymo Nr. IX-1904 7 ir 15 straipsnių pakeitimo įstatymas",
  "short_name": "XIV-2659",
  "status": "in_force",
  "issued_date": "2024-05-16",
  "in_force_date": "2024-05-31",
  "url": "https://e-tar.lt/portal/lt/legalAct/0d2308501e6311ef8b14c5bcce136045/TNkyVKFxFH",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnio 3 dalį ir ją išdėstyti taip:\n\n„3. Į nedarbo draudimo išmokos mokėjimo laikotarpį neįskaitomi laikotarpiai, kai nedarbo draudimo išmokos mokėjimas buvo sustabdytas pagal šio įstatymo 9 straipsnio 1 dalį, išskyrus atvejus, kai bedarbis pagal Užimtumo įstatymą dalyvauja paramos mokymuisi priemonėse ir pasirinkęs gauna nedarbo draudimo išmokos dydžio mokymo stipendiją arba stipendiją. Laikotarpis, už kurį bedarbis privalo grąžinti nedarbo draudimo išmoką pagal šio įstatymo 15 straipsnio 1 dalį, įskaitomas į nedarbo draudimo išmokos mokėjimo trukmę.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Nedarbo draudimo išmokos grąžinimas\n\n1. Jeigu nedarbo draudimo išmoka buvo išmokėta bedarbiui, kuris dirbo nelegalų darbą ar vykdė nedeklaruotą savarankišką veiklą, jis privalo grąžinti nedarbo draudimo išmoką už nelegalaus darbo ar nedeklaruotos savarankiškos veiklos laikotarpį.\n\n2. Jeigu neteisėtai gauta nedarbo draudimo išmoka negrąžinama per 3 mėnesius nuo Valstybinio socialinio draudimo fondo valdybos teritorinio skyriaus kreipimosi į asmenį dėl susidariusios nedarbo draudimo išmokos permokos grąžinimo, permoka Valstybinio socialinio draudimo fondo valdybos teritorinio skyriaus direktoriaus sprendimu gali būti išieškota (išskaityta) iš bet kurios kitos Valstybinio socialinio draudimo fondo valdybos teritoriniame skyriuje jam paskirtos (mokamos) išmokos arba išieškoma Valstybinio socialinio draudimo įstatymo nustatyta tvarka.\n\n3. Išmokėtos nedarbo draudimo išmokos grąžinti nereikia, jeigu bedarbis, kuris dirba nelegalų darbą, apie tai praneša bent vienai iš Užimtumo įstatymo 55 straipsnyje nurodytų institucijų ir bendradarbiauja su šiomis institucijomis, kol jos priima nutarimą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus 1 straipsnį, įsigalioja 2024 m. liepos 1 d.\n\n2. Šio įstatymo 2 straipsnyje išdėstyto Lietuvos Respublikos nedarbo socialinio draudimo įstatymo 15 straipsnio 1 dalies nuostata dėl nedarbo socialinio draudimo išmokos grąžinimo, jeigu vykdyta nedeklaruota savarankiška veikla, taikoma bedarbiui, kuris vykdė nedeklaruotą savarankišką veiklą 2024 m. liepos 1 d. ar vėliau.\n\n3. Šio įstatymo 2 straipsnyje išdėstyto Nedarbo socialinio draudimo įstatymo 15 straipsnio 3 dalies nuostata dėl bedarbio bendradarbiavimo su Lietuvos Respublikos užimtumo įstatymo 55 straipsnyje nurodytomis institucijomis, kol jos priima nutarimą, taikoma bedarbiui, kuris atliko šiuos veiksmus 2024 m. liepos 1 d. ar vėliau.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
