{
  "id": "lt-law-xiv-2453",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 15-1, 15-2, 15-3, 36 ir 45 straipsnių pakeitimo įstatymas",
  "short_name": "XIV-2453",
  "status": "in_force",
  "issued_date": "2023-12-21",
  "in_force_date": "2025-01-01",
  "url": "https://e-tar.lt/portal/lt/legalAct/d9a7e6f0a62e11eea5a28c81c82193a8/ZnsHhPhdJK",
  "provisions": [
    {
      "provision_ref": "art1",
      "section": "1",
      "title": "1 straipsnis. 151 straipsnio pakeitimas",
      "content": "1. Pakeisti 151 straipsnio 2 dalį ir ją išdėstyti taip:\n\n„2. LNSS viešųjų įstaigų, teikiančių Privalomojo sveikatos draudimo fondo lėšomis apmokamas asmens sveikatos priežiūros paslaugas, vadovų mėnesinio darbo užmokesčio pastoviosios dalies dydis nustatomas kiekvienais metais nuo gegužės 1 d. iki kitų kalendorinių metų balandžio 30 d., praėjusių kalendorinių metų jų vadovaujamos įstaigos vieno etato gydytojų ir slaugytojų vidutinio mėnesinio darbo užmokesčio svertinį vidurkį dauginant iš koeficiento, kuris yra apskaičiuotas atsižvelgus į šiuos kriterijus: LNSS viešųjų įstaigų praėjusiais kalendoriniais metais iš Privalomojo sveikatos draudimo fondo biudžeto gautų pajamų dydį ir praėjusiais kalendoriniais metais gydytojų (įskaitant gydytojus odontologus) ir slaugytojų (įskaitant akušerius) faktiškai užimtų etatų skaičių.“\n\n2. Pakeisti 151 straipsnio 10 dalį ir ją išdėstyti taip:\n\n„10. LNSS viešųjų įstaigų vadovaujančiųjų darbuotojų mėnesinio darbo užmokesčio kintamosios dalies dydis nustatomas kiekvienais metais nuo gegužės 1 d. iki kitų kalendorinių metų balandžio 30 d. atsižvelgiant į pasiektas vadovaujantis šio įstatymo 152 straipsniu sveikatos apsaugos ministro patvirtintas LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, veiklos rezultatų vertinimo rodiklių siektinas reikšmes. LNSS viešosios įstaigos vadovaujančiajam darbuotojui nuo jo darbo einant atitinkamas LNSS viešosios įstaigos vadovaujančiojo darbuotojo pareigas pradžios, taip pat jam grįžus iš atostogų vaikui prižiūrėti iki kitų kalendorinių metų balandžio 30 d., o jeigu jis pradėjo eiti atitinkamas pareigas arba iš atostogų vaikui prižiūrėti grįžo einamųjų metų spalio 1 d. ar vėliau, iki metų, einančių po kitų kalendorinių metų, balandžio 30 d., mėnesinio darbo užmokesčio kintamoji dalis nustatoma atsižvelgiant į LNSS viešosios įstaigos vadovaujančiojo darbuotojo profesinę kvalifikaciją ir (arba) numatomą šioje dalyje nurodyto laikotarpio LNSS viešosios įstaigos veiklos ir (ar) jos pokyčių mastą ir sudėtingumą. Visais atvejais mėnesinio darbo užmokesčio kintamosios dalies dydis negali viršyti 20 procentų vadovaujančiajam darbuotojui nustatyto mėnesinio darbo užmokesčio pastoviosios dalies dydžio.“.\n\nStraipsnio dalies pakeitimai:\nNr. XIV-2796, 2024-06-25, paskelbta TAR 2024-06-27, i. k. 2024-11790"
    },
    {
      "provision_ref": "art2",
      "section": "2",
      "title": "2 straipsnis. 152 straipsnio pakeitimas",
      "content": "Pakeisti 152 straipsnį ir jį išdėstyti taip:\n\n„152 straipsnis. LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, veiklos rezultatų vertinimas\n\n1. Sveikatos apsaugos ministras kiekvienais metais iki gegužės 1 d. tvirtina LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, veiklos rezultatų vertinimo rodiklius (toliau šiame straipsnyje – rodikliai) ir jų siektinas reikšmes, taikomas šio ministro nustatytoms įstaigų grupėms. LNSS viešosios įstaigos ir LNSS biudžetinės įstaigos į grupes skirstomos pagal teikiamų asmens sveikatos priežiūros paslaugų lygį ir pobūdį.\n\n2. LNSS viešosios įstaigos ir LNSS biudžetinės įstaigos, teikiančios asmens sveikatos priežiūros paslaugas, viešai skelbiamose veiklos ataskaitose sveikatos apsaugos ministro nustatyta tvarka pateikia informaciją apie per ataskaitinį laikotarpį įstaigoje taikytas priemones, kuriomis buvo siekiama rodiklių siektinų reikšmių.\n\n3. Pasiektos metinės rodiklių reikšmės nuolat skelbiamos viešai Sveikatos apsaugos ministerijos, LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, interneto svetainėse ir šių įstaigų skelbimų lentose pacientams suprantamu būdu. Skelbiami duomenys turi būti išsamūs, struktūruoti, be registracijos nemokamai prieinami didžiausiai įmanomai vartotojų grupei, teikiami atvira ir nepatentuota forma.\n\n4. LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, pasiektų metinių rodiklių reikšmių palyginimą atlieka Sveikatos apsaugos ministerija.\n\n5. Tais atvejais, kai LNSS viešosios įstaigos ar LNSS biudžetinės įstaigos ne mažiau kaip 20 procentų rodiklių praėjusių kalendorinių metų reikšmės yra geresnės, negu sveikatos apsaugos ministro patvirtintos siektinos įstaigų grupei, kuriai priskiriama įstaiga, reikšmės, ir ši įstaiga asmens sveikatos priežiūros paslaugų, kurių išlaidos yra apmokamos iš Privalomojo sveikatos draudimo fondo biudžeto lėšų, per praėjusius kalendorinius metus suteikė už didesnę sumą, negu numatyta teritorinių ligonių kasų ir asmens sveikatos priežiūros įstaigos asmens sveikatos priežiūros paslaugų teikimo ir šių paslaugų išlaidų apmokėjimo Privalomojo sveikatos draudimo fondo biudžeto lėšomis sutartyje, šios įstaigos viršytos asmens sveikatos priežiūros paslaugų išlaidos apmokamos iš Privalomojo sveikatos draudimo fondo biudžeto lėšų pirmumo tvarka. Kitų LNSS viešųjų ir biudžetinių įstaigų viršytos asmens sveikatos priežiūros paslaugų išlaidos iš Privalomojo sveikatos draudimo fondo biudžeto lėšų apmokamos, jeigu, apmokėjus šioje dalyje pirmiau nurodytų įstaigų viršytas asmens sveikatos priežiūros paslaugų išlaidas, lieka Privalomojo sveikatos draudimo fondo biudžeto lėšų šių įstaigų viršytoms asmens sveikatos priežiūros paslaugų išlaidoms apmokėti. Šioje dalyje nurodytų LNSS viešųjų ir biudžetinių įstaigų viršytų asmens sveikatos priežiūros paslaugų išlaidų apmokėjimo Privalomojo sveikatos draudimo fondo biudžeto lėšomis tvarką nustato sveikatos apsaugos ministras.\n\n6. LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, ataskaitiniu laikotarpiu pasiektos rodiklių reikšmės įstaigos visuotiniam dalininkų susirinkimui ar savininko teises ir pareigas įgyvendinančiai institucijai pateikiamos kiekvienais metais iki kovo 1 dienos. Tuo atveju, kai ne mažiau kaip 30 procentų rodiklių reikšmių nesiekia įstaigų grupei, kuriai priskiriama įstaiga, sveikatos apsaugos ministro patvirtintų rodiklių siektinų reikšmių, visuotinis dalininkų susirinkimas ar savininko teises ir pareigas įgyvendinanti institucija kartu su įstaigos vadovu privalo iki einamųjų metų birželio 15 dienos sudaryti įstaigos veiklos gerinimo priemonių planą, kuris turi būti įgyvendintas iki einamųjų metų gruodžio 31 dienos. LNSS viešosios įstaigos ir LNSS biudžetinės įstaigos, teikiančios asmens sveikatos priežiūros paslaugas, veiklos gerinimo priemonių planą tvirtina visuotinis dalininkų susirinkimas ar savininko teises ir pareigas įgyvendinanti institucija.\n\n7. Jeigu įgyvendinus įstaigos veiklos gerinimo priemonių plane numatytas priemones bent 60 procentų įstaigos rodiklių reikšmių, dėl kurių buvo sudarytas ir įgyvendinamas įstaigos veiklos gerinimo priemonių planas, ir toliau nesiekia įstaigų grupei, kuriai priskiriama įstaiga, sveikatos apsaugos ministro patvirtintų rodiklių siektinų reikšmių, įstaigos visuotinis dalininkų susirinkimas ar savininko teises ir pareigas įgyvendinanti institucija privalo pagal kompetenciją priimti Biudžetinių įstaigų įstatymo 5 straipsnio 3 dalyje nurodytus savininko teises ir pareigas įgyvendinančiai institucijai priskirtus sprendimus ar Viešųjų įstaigų įstatymo 12 straipsnio 1 dalyje visuotiniam dalininkų susirinkimui priskirtus sprendimus.“.\n\nStraipsnio pakeitimai:\nNr. XIV-2796, 2024-06-25, paskelbta TAR 2024-06-27, i. k. 2024-11790"
    },
    {
      "provision_ref": "art3",
      "section": "3",
      "title": "3 straipsnis. 153 straipsnio pakeitimas",
      "content": "Pakeisti 153 straipsnio 2 dalies 1 punktą ir jį išdėstyti taip:\n\n„1) pirminės ambulatorinės sveikatos priežiūros paslaugą sveikatos apsaugos ministro nustatytų ūmių būklių atveju (toliau – skubi ambulatorinė paslauga) – ne vėliau kaip per 24 valandas;“."
    },
    {
      "provision_ref": "art4",
      "section": "4",
      "title": "4 straipsnis. 36 straipsnio pakeitimas",
      "content": "Pakeisti 36 straipsnio 9 dalį ir ją išdėstyti taip:\n\n„9. Valstybės ir savivaldybių viešosios įstaigos Vyriausybės nustatyta tvarka, kai yra valstybės ar savivaldybės institucijos, perdavusios turtą patikėjimo teise pagal patikėjimo sutartį, rašytinis sutikimas, priima sprendimus dėl turto, kuris joms perduotas patikėjimo teise pagal patikėjimo sutartis, pripažinimo nereikalingu arba netinkamu (negalimu) naudoti.“"
    },
    {
      "provision_ref": "art5",
      "section": "5",
      "title": "5 straipsnis. 45 straipsnio pakeitimas",
      "content": "1. Pakeisti 45 straipsnio 1 dalies 11 punktą ir jį išdėstyti taip:\n\n„11) jeigu ji priklauso LNSS ir teikia pirminės ambulatorinės asmens sveikatos priežiūros paslaugas, sveikatos apsaugos ministro nustatyta tvarka užtikrinti pirminės ambulatorinės asmens sveikatos priežiūros paslaugų (išskyrus pirminės ambulatorinės psichikos sveikatos ir odontologijos priežiūros paslaugas) teikimą ne mažiau kaip po 12 valandų per dieną 5 darbo dienas per savaitę;“.\n\n2. Papildyti 45 straipsnį 4 dalimi:\n\n„4. Kitu, negu šio straipsnio 1 dalies 11 punkte nurodytu, darbo dienos laiku ir likusiu savaitės laiku šio straipsnio 1 dalies 11 punkte nurodytos LNSS įstaigos pacientams skubi ambulatorinė paslauga teikiama ir apmokama sveikatos apsaugos ministro nustatyta tvarka.“.\n\nStraipsnio dalies pakeitimai:\nNr. XIV-2796, 2024-06-25, paskelbta TAR 2024-06-27, i. k. 2024-11790"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio įstatymo 4 straipsnį ir šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė ir sveikatos apsaugos ministras iki šio įstatymo įsigaliojimo dienos priima šio įstatymo įgyvendinamuosius teisės aktus.\n\n3. Šio įstatymo 1 straipsnio 2 dalimi keičiamos Lietuvos Respublikos sveikatos priežiūros įstaigų įstatymo 151 straipsnio 10 dalies ir 2 straipsniu keičiamo Sveikatos priežiūros įstaigų įstatymo 152 straipsnio nuostatos taikomos nustatant Lietuvos nacionalinės sveikatos sistemos (toliau – LNSS) viešųjų įstaigų vadovų ir jų pavaduotojų mėnesinio darbo užmokesčio kintamosios dalies dydį ir vertinant LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, veiklos rezultatus 2026 m. ir vėlesniais metais. Nustatant LNSS viešųjų įstaigų vadovų ir jų pavaduotojų mėnesinio darbo užmokesčio kintamosios dalies dydį ir vertinant LNSS viešųjų įstaigų ir LNSS biudžetinių įstaigų, teikiančių asmens sveikatos priežiūros paslaugas, veiklos rezultatus 2025 m., taikomos iki šio įstatymo įsigaliojimo dienos galiojusios Sveikatos priežiūros įstaigų įstatymo 151 straipsnio 10 dalies ir 152 straipsnio nuostatos.\n\nStraipsnio pakeitimai:\nNr. XIV-2796, 2024-06-25, paskelbta TAR 2024-06-27, i. k. 2024-11790\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
