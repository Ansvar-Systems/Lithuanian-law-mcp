{
  "id": "lt-law-ix-671",
  "type": "statute",
  "title": "Lietuvos Respublikos Kauno laisvosios ekonominės zonos įstatymo 7, 10 straipsnių pakeitimo ir papildymo įstatymas",
  "short_name": "IX-671",
  "status": "in_force",
  "issued_date": "2001-12-18",
  "in_force_date": "2001-12-30",
  "url": "https://e-tar.lt/portal/lt/legalAct/TAR.F54A9929939D/SwvEEMTcqS",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio 7 ir 9 dalių pakeitimas ir papildymas",
      "content": "1. 7 straipsnio 7 dalies 2 punktą pakeisti, 10 punktą pripažinti netekusiu galios, 11 punktą laikyti 10 punktu ir jį pakeisti, dalį papildyti 11 punktu ir ją išdėstyti taip:\n\n„7. Zonos valdymo bendrovės valdyba atlieka šias zonos valdymo funkcijas:\n\n1) priima sprendimą išduoti leidimą ūkio subjekto veiklai zonoje;\n\n2) nustato rinkliavas zonos įmonėms;\n\n3) nustato zonos valdymo bendrovės išnuomotos žemės bei nekilnojamojo turto subnuomojimo zonos įmonėms ir savitarpio paslaugų teikimo finansines bei kitas sąlygas;\n\n4) nustato zonos vidaus tvarką;\n\n5) steigia zonoje aptarnavimo įmones;\n\n6) priima sprendimus dėl lėšų kooperavimo bei panaudojimo bendriems zonos infrastruktūros plėtojimo ir aplinkotvarkos reikalams;\n\n7) patvirtina Vyriausybei teikiamą zonos valdymo bendrovės ir zonos veiklos ataskaitą;\n\n8) sudaro komisiją ginčams tarp ūkio subjektų nagrinėti;\n\n9) nustato žemės subnuomos mokesčio apskaičiavimo ir mokėjimo tvarką;\n\n10) suderinusi su Muitinės departamentu prie Finansų ministerijos, nustato Lietuvos Respublikos piliečių ir kitų asmenų įleidimo į laisvąsias teritorijas tvarką bei tvirtina leidimų pavyzdžius;\n\n11) suderinusi su Muitinės departamentu prie Finansų ministerijos, skelbia zonos teritorijos dalis laisvosiomis teritorijomis ir nustato šių teritorijų ribas.“\n\n2. 7 straipsnio 9 dalies 4, 6 ir 7 punktus pakeisti, 10 punktą pripažinti netekusiu galios, 11 punktą laikyti 10 punktu ir šią dalį išdėstyti taip:\n\n„9. Zonos valdymo bendrovės administracija:\n\n1) atstovauja zonos valdymo bendrovei;\n\n2) subnuomoja zonos valdymo bendrovei išnuomotą žemę ir nekilnojamąjį turtą zonos įmonėms pagal bendrovės valdybos nustatytas subnuomos sutarčių sąlygas;\n\n3) sudaro savitarpio paslaugų teikimo sutartis su zonos įmonėmis pagal bendrovės valdybos nustatytas finansines ir kitas sąlygas;\n\n4) išduoda bendrovės valdybos nustatyto ir su Muitinės departamentu prie Finansų ministerijos suderinto pavyzdžio leidimus įeiti į laisvąsias teritorijas;\n\n5) užtikrina, kad zonoje registruoti ūkio subjektai laikytųsi zonos statuto, neužsiimtų įstatymų draudžiama veikla, veiktų pagal sutartyje nustatytas sąlygas, laikytųsi Aplinkos apsaugos įstatymo ir kitų aplinkos apsaugos teisės aktų reikalavimų;\n\n6) užtikrina laisvųjų teritorijų ribų apsaugą ir sudaro sąlygas Lietuvos Respublikos muitinės darbui laisvųjų teritorijų muitinės kontrolės postuose;\n\n7) užtikrina laisvųjų teritorijų fizinę apsaugą;\n\n8) sudaro sąlygas teisėsaugos institucijoms ir tarptautinėms kontrolės organizacijoms atlikti zonoje savo funkcijas;\n\n9) išduoda leidimus veiklai zonoje;\n\n10) dirba kitą valdybos jai pavestą darbą.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžių „bendriems zonos reikalams“ įrašyti žodžius „zonos įmonėms“ ir šią dalį išdėstyti taip:\n\n„2. Zonos valdymo bendrovė zonos statute nustatyta tvarka nustato rinkliavų zonos įmonėms tarifų dydžius, subjektus, iš kurių bus imamos rinkliavos, taip pat kitas rinkliavų rinkimo ir mokėjimo sąlygas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
