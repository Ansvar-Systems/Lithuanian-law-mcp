{
  "id": "lt-law-xiv-2862",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 13, 16 ir 40 straipsnių pakeitimo įstatymas",
  "short_name": "XIV-2862",
  "status": "in_force",
  "issued_date": "2024-06-27",
  "in_force_date": "2025-01-01",
  "url": "https://e-tar.lt/portal/lt/legalAct/d08ff3f03aa311efbdaea558de59136c/NfXjRHHfIO",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio pakeitimas",
      "content": "1. Pakeisti 13 straipsnio 14 dalį ir ją išdėstyti taip:\n\n„14. Sportui A kategorijos ginklus, išvardytus šio įstatymo 3 straipsnio 6, 7 ir 8 punktuose, jų šaudmenis gali įsigyti ir turėti ne jaunesni kaip 18 metų nuolatiniai Lietuvos Respublikos gyventojai – sportininkai, kurie pagal tarptautiniu mastu pripažintos šaudymo sporto šakos federacijos arba nacionalinės šaudymo sporto šakos federacijos nustatytus reikalavimus per paskutinius 12 mėnesių iki prašymo dėl leidimo laikyti A kategorijos ginklus, išvardytus šio įstatymo 3 straipsnio 6, 7 ir 8 punktuose, pateikimo dienos reguliariai užsiėmė šaudymo sportu (dalyvavo bent dvejose tarptautinio ar nacionalinio lygmens šaudymo aukšto meistriškumo sporto varžybose) ir aktyviai treniravosi (dalyvavo bent dvejose tarptautinio ar nacionalinio lygmens šaudymo aukšto meistriškumo sporto pratybose) rengdamiesi šaudymo aukšto meistriškumo sporto varžyboms, ir dalyvavo šaudymo aukšto meistriškumo sporto varžybose, kurias yra pripažinusi tarptautiniu mastu pripažinta šaudymo sporto šakos federacija arba nacionalinė šaudymo sporto šakos federacija, kai ginklas atitinka specifikacijas, būtinas šaudymo sporto rungčiai, kurią yra pripažinusi tarptautiniu mastu pripažinta šaudymo sporto šakos federacija arba nacionalinė šaudymo sporto šakos federacija, gavę leidimą laikyti ginklus.“\n\n2. Papildyti 13 straipsnį 141 dalimi:\n\n„141. A kategorijos ginklus, išvardytus šio įstatymo 3 straipsnio 6, 7 ir 8 punktuose, jų šaudmenis gali įsigyti ir turėti ne jaunesni kaip 18 metų nuolatiniai Lietuvos Respublikos gyventojai – Lietuvoje įsteigtos šaudymo organizacijos nariai, kurie per paskutinius 12 mėnesių iki prašymo dėl leidimo laikyti A kategorijos ginklus, išvardytus šio įstatymo 3 straipsnio 6, 7 ir 8 punktuose, pateikimo dienos reguliariai užsiėmė šaudymu (dalyvavo bent dviejuose šaudymo užsiėmimuose) ir aktyviai treniravosi (dalyvavo bent dvejose šaudymo treniruotėse) rengdamiesi šaudymo veikloms, ir dalyvavo šaudymo veiklose, kai ginklas atitinka specifikacijas, būtinas šaudymo veiklai, gavę leidimą laikyti ginklus.“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio pakeitimas",
      "content": "Pakeisti 16 straipsnio 4 dalį ir ją išdėstyti taip:\n\n„4. Juridinis asmuo, kita organizacija ar jų padalinys arba fizinis asmuo jiems priklausančius A kategorijos ginklus, išvardytus šio įstatymo 3 straipsnio 6, 7, 8 ir 9 punktuose, B ar C kategorijos ginklus, jų šaudmenis turi teisę šaudymo aukšto meistriškumo sporto varžybų, aukšto meistriškumo sporto pratybų, mokymų metu laikinai perleisti naudoti fiziniams asmenims (įskaitant trečiųjų šalių gyventojus), prižiūrint aukšto meistriškumo sporto treneriui ar kitam atsakingam už saugų šaudymą asmeniui.“"
    },
    {
      "provision_ref": "art3",
      "section": "3",
      "title": "3 straipsnis. 40 straipsnio pakeitimas",
      "content": "Pakeisti 40 straipsnio 4 dalį ir ją išdėstyti taip:\n\n„4. Fizinio asmens, turinčio ginklą sportui, leidimo laikyti ginklus galiojimas taip pat panaikinamas fiziniam asmeniui nutraukus šaudymo sporto arba šaudymo veiklą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2025 m. sausio 1 d.\n\n2. Asmenų prašymai dėl leidimo laikyti A kategorijos ginklus, išvardytus Lietuvos Respublikos ginklų ir šaudmenų kontrolės įstatymo 3 straipsnio 6, 7 ir 8 punktuose, pateikti ir nebaigti nagrinėti iki šio įstatymo įsigaliojimo dienos, baigiami nagrinėti pagal iki šio įstatymo įsigaliojimo dienos galiojusį teisinį reguliavimą.\n\n3. Asmenų prašymai dėl leidimo laikyti A kategorijos ginklus, išvardytus Ginklų ir šaudmenų kontrolės įstatymo 3 straipsnio 6, 7 ir 8 punktuose, kurie apima paskutinių 12 mėnesių iki tokio prašymo pateikimo laikotarpio dalį iki šio įstatymo įsigaliojimo dienos, nagrinėjami pagal iki šio įstatymo įsigaliojimo galiojusį teisinį reguliavimą.\n\n4. Asmenų skundai (ginčai), susiję su šio straipsnio 2 ir 3 dalyse nurodytais asmenų prašymais, pateikti iki šio įstatymo įsigaliojimo dienos, nagrinėjami pagal iki šio įstatymo įsigaliojimo dienos galiojusį teisinį reguliavimą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
