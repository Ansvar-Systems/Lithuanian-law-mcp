{
  "id": "lt-law-xv-446",
  "type": "statute",
  "title": "Mokesčio už aplinkos teršimą įstatymo Nr. VIII-1183 1, 2, 4, 6, 7, 9, 11, 12 straipsnių ir 3, 7, 8 priedų pakeitimo",
  "short_name": "XV-446",
  "status": "in_force",
  "issued_date": "2025-09-25",
  "in_force_date": "2025-10-07",
  "url": "https://e-tar.lt/portal/lt/legalAct/625cdd70a27211f0a34db2fbd35a03b2",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Papildyti 1 straipsnį 4 dalimi:\n\n„4. Asmens duomenys tvarkomi vadovaujantis Lietuvos Respublikos asmens duomenų teisinės apsaugos įstatymu, 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendruoju duomenų apsaugos reglamentu) ir kitais teisės aktais, reglamentuojančiais asmens duomenų tvarkymą ir mokesčių administravimą.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 6 dalį.\n\n2. Pakeisti 2 straipsnio 11 dalį ir ją išdėstyti taip:\n\n„11. Nuslėpta tarša:\n\n1) neturint leidimo, kai jis privalomas, arba eksploatuojant neįregistruotą organinius tirpiklius naudojantį įrenginį, kai jis privalo būti įregistruotas, išmestas teršalo kiekis ir (ar)\n\n2) nedeklaruotas ar deklaruotas pradėjus mokestinį patikrinimą į aplinką išmesto teršalo faktinis kiekis, leidime nustatyto teršalo metinio normatyvo ir (ar) didžiausios leidžiamos momentinės ar paros vidutinės teršalo koncentracijos, ir (ar) ribinės vertės neviršijantis, ir (ar) faktinis leidime nustatytą metinį normatyvą, ir (ar) didžiausią leidžiamą momentinę ar paros vidutinę teršalo koncentraciją, ir (ar) ribinę vertę viršijantis teršalo kiekis; Lietuvos Respublikoje sunaudotų degalų kiekis; kilimo ir tūpimo ciklų skaičius; tiektų Lietuvos Respublikos vidaus rinkai gaminių ir (ar) pripildytų pakuočių kiekis; pašalintų sąvartyne atliekų kiekis ir (ar)\n\n3) klaidingai nurodyti: teršalų, degalų, gaminių, pakuočių, atliekų rūšys, duomenys apie gautus gaminių ir (ar) pakuočių atliekų sutvarkymą įrodančius dokumentus, sutvarkytą gaminių ir (ar) pakuočių atliekų kiekį, tarifai ir (ar) tarifą mažinantys koeficientai, dėl kurių buvo apskaičiuotas ir deklaruotas mažesnis mokestis už aplinkos teršimą, ir (ar)\n\n4) nevykdyta ar pradėta vykdyti pradėjus mokestinį patikrinimą gaminių ir (ar) pakuočių apskaita aplinkos ministro nustatyta tvarka.“\n\n3. Pakeisti 2 straipsnio 12 dalies 2 punktą ir jį išdėstyti taip:\n\n„2) tapusi atlieka, Lietuvos Respublikos atliekų tvarkymo įstatyme nurodytame Gaminių ir (ar) pakuočių atliekų sutvarkymą įrodančius dokumentus turinčių teisę išrašyti atliekų tvarkytojų sąraše nurodytų atliekų naudotojų (perdirbėjų) perdirbama ar tokiame sąraše nurodytų atliekų eksportuotojų išvežama (eksportuojama) į valstybes nares perdirbti į produktus, atitinkančius tiems produktams Europos Sąjungoje ir (ar) tik Lietuvos Respublikoje taikomus standartus.“\n\n4. Pakeisti 2 straipsnio 18 dalį ir ją išdėstyti taip:\n\n„18. Tiekimas Lietuvos Respublikos vidaus rinkai:\n\n1) Lietuvos Respublikos teritorijoje pagamintų tuščių ar pripildytų pakuočių perleidimas atlygintinai arba neatlygintinai, taip pat naudojant ir nuotolinio ryšio prekybos priemones, kitam asmeniui Lietuvos Respublikos teritorijoje ar sunaudojimas gamintojo reikmėms arba\n\n2) iš kitos valstybės narės ar trečiosios šalies įvežtų į Lietuvos Respublikos teritoriją, įskaitant muitinės sandėlius, laikinojo saugojimo sandėlius ir laisvąsias zonas, tuščių ar pripildytų pakuočių perleidimas atlygintinai arba neatlygintinai, taip pat naudojant ir nuotolinio ryšio prekybos priemones, kitam asmeniui Lietuvos Respublikos teritorijoje ar sunaudojimas importuotojo reikmėms, arba\n\n3) Lietuvos Respublikos teritorijoje pagamintų gaminių perleidimas atlygintinai arba neatlygintinai, taip pat naudojant ir nuotolinio ryšio prekybos priemones, kitam asmeniui Lietuvos Respublikos teritorijoje ar daugiau kaip 5 baterijų, akumuliatorių, vidaus degimo variklių degalų, įsiurbiamo oro arba tepalų filtrų, jų dalių ar komponentų vienetų, daugiau kaip 20 autotransporto priemonių amortizatorių ar tos pačios rūšies padangų vienetų per kalendorinius metus sunaudojimas gamintojo reikmėms, arba\n\n4) iš kitos valstybės narės ar trečiosios šalies įvežtų į Lietuvos Respublikos teritoriją, įskaitant muitinės sandėlius, laikinojo saugojimo sandėlius ir laisvąsias zonas, gaminių perleidimas atlygintinai arba neatlygintinai, taip pat naudojant ir nuotolinio ryšio prekybos priemones, kitam asmeniui Lietuvos Respublikos teritorijoje ar daugiau kaip 5 baterijų, akumuliatorių, vidaus degimo variklių degalų, įsiurbiamo oro arba tepalų filtrų, jų dalių ar komponentų vienetų, daugiau kaip 20 autotransporto priemonių amortizatorių ar tos pačios rūšies padangų vienetų per kalendorinius metus sunaudojimas importuotojo reikmėms, arba\n\n5) likviduojamų arba reorganizuojamų mokesčio mokėtojų gaminių ir (ar) tuščių ar pripildytų pakuočių, neperleistų kitam asmeniui, pagaminimas, įvežimas iš kitos valstybės narės ar trečiosios šalies į Lietuvos Respublikos teritoriją, įskaitant muitinės sandėlius, laikinojo saugojimo sandėlius ir laisvąsias zonas.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "1. Pakeisti 4 straipsnio 3 punktą ir jį išdėstyti taip:\n\n„3) Lietuvos Respublikos vidaus rinkai tiekti gaminiai (išskyrus padangas), nurodyti šio įstatymo 3 priede, kurie buvo tiekti Lietuvos Respublikos vidaus rinkai kaip atskiri gaminiai, neįeinantys į kito gaminio sudėtį;“.\n\n2. Pakeisti 4 straipsnio 8 punktą ir jį išdėstyti taip:\n\n„8) žemės ūkio veiklai naudojami ne keliais judantys mechanizmai, registruojami pirmą kartą Lietuvoje ar keičiantis žemės ūkio veiklai naudojamo ne keliais judančio mechanizmo valdytojui Traktorių, savaeigių ir žemės ūkio mašinų bei jų priekabų registre (toliau – Registras), išskyrus atvejus, kai keičiami žemės ūkio veiklai naudojamo ne keliais judančio mechanizmo valdytojo duomenys: juridinio asmens pavadinimas arba fizinio asmens vardas ir (ar) pavardė, tačiau faktinis į Registrą įrašytas žemės ūkio veiklai naudojamo ne keliais judančio mechanizmo valdytojas pakeitus valdytojo duomenis nesikeičia, arba į Registrą įrašomas naujas žemės ūkio veiklai naudojamo ne keliais judančio mechanizmo valdytojas mirus valdytojui, kuris buvo žemės ūkio veiklai naudojamo ne keliais judančio mechanizmo savininkas, arba į Registrą įrašomas naujas žemės ūkio veiklai naudojamo ne keliais judančio mechanizmo savininkas, kai žemės ūkio veiklai naudojamo ne keliais judančio mechanizmo valdytojas nesikeičia.“\n\n3. Papildyti 4 straipsnį 9 punktu:\n\n„9) Lietuvos Respublikos vidaus rinkai tiektos padangos, nurodytos šio įstatymo 3 priede, kaip atskiri gaminiai, neįeinantys į kito gaminio sudėtį, ir kaip gaminiai, įeinantys į kito gaminio, išskyrus Atliekų tvarkymo įstatymo 2 straipsnio 65 dalyje nurodytas transporto priemones, sudėtį.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pripažinti netekusiu galios 6 straipsnio 8 dalies 1 punktą."
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "1. Pakeisti 7 straipsnio 9 dalį ir ją išdėstyti taip:\n\n„9. Mokesčio už aplinkos teršimą tarifai indeksuojami taikant indeksavimo koeficientą, kuris nustatomas Valstybės duomenų agentūros apskaičiuotą ir Oficialiosios statistikos portale paskelbtą atitinkamų metų vartotojų kainų indeksą dalijant iš šimto. Jeigu apskaičiuoto vartotojų kainų indekso reikšmė yra mažesnė už 100, mokesčio už aplinkos teršimą tarifai indeksuojami taikant indeksavimo koeficientą, lygų 1.“\n\n2. Papildyti 7 straipsnį 10 ir 11 dalimis:\n\n„10. Mokestinių metų vartotojų kainų indeksas mokesčio už aplinkos teršimą tarifams, išskyrus nurodytus šio įstatymo 8 priede, nustatomas atitinkamų mokestinių metų gruodžio mėnesio kainas palyginus su 2018 metų gruodžio mėnesio kainomis.\n\n11. Mokestinių metų vartotojų kainų indeksas šio įstatymo 8 priede nurodytiems mokesčio už aplinkos teršimą tarifams nustatomas prieš atitinkamus mokestinius metus einančių metų liepos mėnesio kainas palyginus su 2018 metų liepos mėnesio kainomis.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Mokesčio apskaičiavimas, deklaravimas, sumokėjimas ir ekonominių sankcijų skyrimas\n\n1. Mokesčio mokėtojai aplinkos ministro nustatyta tvarka vykdo iš stacionariųjų taršos šaltinių išmestų į aplinką teršalų, mobiliuosiuose taršos šaltiniuose Lietuvos Respublikoje sunaudotų degalų, oro transporto atliktų kilimo ir tūpimo ciklų, tiektų vidaus rinkai gaminių ir (ar) pakuočių ir sąvartyne šalintų atliekų apskaitą ir yra atsakingi už mokesčio už aplinkos teršimą deklaracijose ir (ar) apskaitos ataskaitose pateiktų duomenų teisingumą.\n\n2. Mokestis už aplinkos teršimą apskaičiuojamas aplinkos ministro nustatyta tvarka.\n\n3. Mokestis už aplinkos teršimą apskaičiuojamas:\n\n1) iš stacionariųjų taršos šaltinių išmestą į aplinką teršalų kiekį, kuris nustatomas pagal instrumentinio matavimo, kai jį privaloma atlikti vadovaujantis teisės aktuose nustatytais teršalų apskaitos reikalavimais, rezultatus arba taikant aplinkos ministro patvirtintas išmetamų į aplinką (orą, vandens telkinius, žemės paviršių ir žemės gelmes) teršalų kiekio apskaičiavimo metodikas ir (arba) į aplinkos ministro patvirtintą metodikų sąrašą įtrauktas metodikas, kurios buvo naudojamos apskaičiuojant normatyvinį teršalo kiekį leidimui gauti ar organinius tirpiklius naudojančiam įrenginiui įregistruoti, (toliau – teršalų nustatymo metodikos), dauginant iš tarifo, nurodyto šio įstatymo 1 priede, ir indeksavimo koeficiento;\n\n2) iš stacionariųjų taršos šaltinių išmestą į aplinką leidime nustatytą taršos normatyvą viršijantį teršalo kiekį dauginant iš tarifo, nurodyto šio įstatymo 2 priede, ir indeksavimo koeficiento;\n\n3) mobiliųjų taršos šaltinių, išskyrus oro transporto priemones, skirtas keleiviams ir kroviniams vežti, ir žemės ūkio veiklai naudojamus ne keliais judančius mechanizmus, Lietuvos Respublikoje sunaudotą degalų kiekį dauginant iš tarifo, nurodyto šio įstatymo 5 priede, tarifo koregavimo koeficiento, kai transporto priemonė atitinka bent vieną iš šio įstatymo 7 priede nustatytų techninių ypatumų, ir indeksavimo koeficiento;\n\n4) oro transporto priemonių, skirtų keleiviams ir kroviniams vežti, atliktų kilimo ir tūpimo ciklų skaičių dauginant iš tarifo, nurodyto šio įstatymo 5 priede, ir indeksavimo koeficiento;\n\n5) Lietuvos Respublikos vidaus rinkai tiektą gaminių kiekį, kuris mažinamas proporcingai įvykdytai gaminių atliekų naudojimo ir (ar) perdirbimo užduoties daliai, kuriai mokesčio mokėtojas turi galiojančius gaminių atliekų sutvarkymą įrodančius dokumentus, patvirtinančius šios gaminių atliekų naudojimo ir (ar) perdirbimo užduoties dalies įvykdymą, išrašytus Vyriausybės ar jos įgaliotos institucijos nustatyta tvarka, dauginant iš tarifo, nurodyto šio įstatymo 3 priede, ir indeksavimo koeficiento;\n\n6) Lietuvos Respublikos vidaus rinkai tiektą pripildytų vienkartinių perdirbamųjų pakuočių kiekį, kuris mažinamas proporcingai įvykdytai pakuočių, išskyrus kombinuotąsias, plastikines ir PET pakuotes, atliekų perdirbimo užduoties daliai, kuriai mokesčio mokėtojas turi galiojančius pakuočių atliekų sutvarkymą įrodančius dokumentus, patvirtinančius šios pakuočių atliekų perdirbimo užduoties dalies įvykdymą, išrašytus Vyriausybės ar jos įgaliotos institucijos nustatyta tvarka; perdirbtam kombinuotųjų, plastikinių, PET pakuočių atliekų kiekiui, kuriam mokesčio mokėtojas turi galiojančius pakuočių atliekų sutvarkymą įrodančius dokumentus, patvirtinančius perdirbtą tokių pakuočių atliekų kiekį, išrašytus Vyriausybės ar jos įgaliotos institucijos nustatyta tvarka, dauginant iš tarifo, nurodyto šio įstatymo 4 priede, ir indeksavimo koeficiento;\n\n7) Lietuvos Respublikos vidaus rinkai tiektą pripildytų vienkartinių neperdirbamųjų pakuočių kiekį dauginant iš tarifo, nurodyto šio įstatymo 4 priede, ir indeksavimo koeficiento;\n\n8) Lietuvos Respublikos vidaus rinkai tiektą ir nesusigrąžintą pripildytų daugkartinių pakuočių kiekį, kai neįvykdoma visa aplinkos ministro nustatyta surinkimo ir daugkartinio naudojimo užduotis, dauginant iš tarifo, nurodyto šio įstatymo 4 priede, ir indeksavimo koeficiento;\n\n9) sąvartyne pašalintų atliekų kiekį dauginant iš tarifo, nurodyto šio įstatymo 8 priede, ir indeksavimo koeficiento.\n\n4. Duomenis apie mokesčio mokėtojo pagal šio straipsnio 3 dalies 5–8 punktus mokėtiną mokesčio už aplinkos teršimą sumą, apskaičiuotą naudojantis Vieninga gaminių, pakuočių ir atliekų apskaitos informacine sistema (toliau – GPAIS), Valstybinei mokesčių inspekcijai prie Lietuvos Respublikos finansų ministerijos (toliau – Valstybinė mokesčių inspekcija) į Valstybinės mokesčių inspekcijos Mokesčių apskaitos informacinę sistemą teikia aplinkos ministro įgaliota institucija laikydamasi duomenų teikimo sutartyje nustatytos tvarkos ir terminų.\n\n5. Mokesčio už aplinkos teršimą, išskyrus mokestį už aplinkos teršimą gaminių ir (ar) pakuočių atliekomis ir mokestį už aplinkos teršimą iš žemės ūkio veiklai naudojamų ne keliais judančių mechanizmų, deklaracijos teikiamos Valstybinei mokesčių inspekcijai ir mokestis sumokamas į Valstybinės mokesčių inspekcijos biudžeto pajamų surenkamąją sąskaitą ne vėliau kaip pasibaigus mokestiniam laikotarpiui, iki kalendorinių metų, einančių po mokestinio laikotarpio, vasario 15 dienos. Laikoma, kad mokestinė prievolė įvykdyta tik pateikus deklaraciją ir sumokėjus mokėtiną mokestį.\n\n6. Mokestis už aplinkos teršimą iš žemės ūkio veiklai naudojamų ne keliais judančių mechanizmų apskaičiuojamas ir sumokamas šia tvarka:\n\n1) mokestis už aplinkos teršimą iš žemės ūkio veiklai naudojamų ne keliais judančių mechanizmų apskaičiuojamas šio įstatymo 6 priede nustatytą tarifą dauginant iš tarifo koregavimo koeficiento, kai ne keliais judantis mechanizmas atitinka bent vieną iš šio įstatymo 7 priede nustatytų techninių ypatumų, ir indeksavimo koeficiento;\n\n2) registruojant žemės ūkio veiklai naudojamus ne keliais judančius mechanizmus mokestis už aplinkos teršimą iš žemės ūkio veiklai naudojamų ne keliais judančių mechanizmų sumokamas prieš jų įregistravimą Registre;\n\n3) keičiantis žemės ūkio veiklai naudojamo ne keliais judančio mechanizmo valdytojui, išskyrus atvejus, kai keičiamas žemės ūkio veiklai naudojamo ne keliais judančio mechanizmo valdytojo, juridinio asmens pavadinimas arba fizinio asmens vardas ir (ar) pavardė, o pakeitus duomenis faktinis žemės ūkio veiklai naudojamo ne keliais judančio mechanizmo valdytojas nesikeičia, arba į Registrą įrašomas naujas žemės ūkio veiklai naudojamo ne keliais judančio mechanizmo valdytojas mirus valdytojui, kuris buvo žemės ūkio veiklai naudojamo ne keliais judančio mechanizmo savininkas, arba į Registrą įrašomas naujas žemės ūkio veiklai naudojamo ne keliais judančio mechanizmo savininkas, kai žemės ūkio veiklai naudojamo ne keliais judančio mechanizmo valdytojas nesikeičia, mokestis už aplinkos teršimą iš žemės ūkio veiklai naudojamų ne keliais judančių mechanizmų sumokamas prieš Registro duomenų pakeitimą;\n\n4) mokestis už aplinkos teršimą iš žemės ūkio veiklai naudojamų ne keliais judančių mechanizmų sumokamas į Valstybinės mokesčių inspekcijos biudžeto pajamų surenkamąją sąskaitą;\n\n5) nesumokėjus mokesčio už aplinkos teršimą iš žemės ūkio veiklai naudojamų ne keliais judančių mechanizmų, jie neregistruojami Registre ir nekeičiami Registro duomenys;\n\n6) mokesčio už aplinkos teršimą iš žemės ūkio veiklai naudojamų ne keliais judančių mechanizmų apskaičiavimo ir sumokėjimo fakto patikrinimą vykdo valstybės įmonė Žemės ūkio duomenų centras;\n\n7) valstybės įmonė Žemės ūkio duomenų centras teikia Valstybinei mokesčių inspekcijai mokesčiui už aplinkos teršimą administruoti reikalingą informaciją.\n\n7. Pagal mokesčio mokėtojo į GPAIS pateiktus duomenis apskaičiuotas mokestis už aplinkos teršimą gaminių ir (ar) pakuočių atliekomis deklaruojamas GPAIS ir sumokamas į Valstybinės mokesčių inspekcijos biudžeto pajamų surenkamąją sąskaitą ne vėliau kaip pasibaigus mokestiniam laikotarpiui, iki kalendorinių metų, einančių po mokestinio laikotarpio, kovo 1 dienos. Laikoma, kad mokestinė prievolė įvykdyta tik sumokėjus mokėtiną mokestį.\n\n8. Aplinkos ministras ir Valstybinės mokesčių inspekcijos viršininkas tvirtina mokesčio už aplinkos teršimą, išskyrus mokestį už aplinkos teršimą gaminių, pakuočių atliekomis ir iš žemės ūkio veiklai naudojamų ne keliais judančių mechanizmų, deklaracijų formas ir jų pildymo taisykles.\n\n9. Mokesčio mokėtojui nuslėpus taršą, apskaičiuojamas privalomas sumokėti mokestis už aplinkos teršimą ir skiriama ekonominė sankcija:\n\n1) mokesčio mokėtojui, kuris turi leidimą su iš stacionariųjų taršos šaltinių į aplinką išmestiems teršalams nustatytais taršos normatyvais, kai toks leidimas privalomas, ir nevykdė privalomos teršalų išmetimo į aplinką apskaitos aplinkos ministro nustatyta tvarka:\n\na) privalomas sumokėti mokesčio dydis apskaičiuojamas sumuojant leidime nurodytą taršos normatyvą, padaugintą iš tarifo, nurodyto šio įstatymo 1 priede, indeksavimo koeficiento ir koeficiento 1,2, jeigu nustatytas teršalo laikinai leidžiamos taršos normatyvas, ir leidime nurodytą taršos normatyvą, padaugintą iš tarifo, nurodyto šio įstatymo 2 priede, indeksavimo koeficiento, koeficiento 0,5 ir koeficiento 1,2, jeigu nustatytas teršalo laikinai leidžiamos taršos normatyvas;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n2) mokesčio mokėtojui, kuris turi leidimą su iš stacionariųjų taršos šaltinių į aplinką išmestiems teršalams nustatytais taršos normatyvais, kai toks leidimas privalomas, ir nuslėpė taršos normatyvo neviršijusią taršą:\n\na) privalomas sumokėti mokesčio dydis apskaičiuojamas nuslėptą iš stacionariųjų taršos šaltinių išmestą faktinį teršalo kiekį, bet ne didesnį už leidime nustatytą teršalo metinį taršos normatyvą, ir (ar) didžiausią leidžiamą momentinę ar paros vidutinę teršalo koncentraciją ir (ar) vienkartinį normatyvą, ir (ar) ribinę vertę dauginant iš tarifo, nurodyto šio įstatymo 1 priede, indeksavimo koeficiento ir koeficiento 1,2, jeigu nustatytas teršalo laikinai leidžiamos taršos normatyvas;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n3) mokesčio mokėtojui, kuris turi leidimą su iš stacionariųjų taršos šaltinių į aplinką išmestiems teršalams nustatytais taršos normatyvais, kai toks leidimas privalomas, ir nuslėpė taršos normatyvą viršijusią taršą:\n\na) privalomas sumokėti mokesčio dydis apskaičiuojamas išmestą teršalo kiekį, nuslėptą leidime nustatytą metinį taršos normatyvą ir (ar) didžiausią leidžiamą momentinę ar paros vidutinę teršalo koncentraciją ir (ar) vienkartinį normatyvą, ir (ar) ribinę vertę viršijantį teršalo kiekį dauginant iš tarifo, nurodyto šio įstatymo 2 priede, indeksavimo koeficiento ir koeficiento 1,2, jeigu nustatytas teršalo laikinai leidžiamos taršos normatyvas;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n4) mokesčio mokėtojui, kuris neturi leidimo su iš stacionariųjų taršos šaltinių į aplinką išmestiems teršalams nustatytais taršos normatyvais, kai toks leidimas privalomas, arba turi leidimą su iš stacionariųjų taršos šaltinių į aplinką išmestiems teršalams nustatytais taršos normatyvais, kai toks leidimas privalomas, ir kurio leidime iš stacionariųjų taršos šaltinių į aplinką išmestam teršalui nenustatytas taršos normatyvas, kai leidime toks normatyvas turi būti nustatytas:\n\na) privalomas sumokėti mokesčio dydis apskaičiuojamas visą faktinį išmestą iš stacionariųjų taršos šaltinių teršalo kiekį, kuris nustatomas pagal teršalų nustatymo metodikas arba instrumentinio matavimo būdu gautus duomenis dauginant iš tarifo, nurodyto šio įstatymo 2 priede, indeksavimo koeficiento ir koeficiento 1,2;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n5) mokesčio mokėtojui, kuris eksploatuoja organinius tirpiklius naudojantį įrenginį, kurį privaloma įregistruoti, ir nuslėpė taršą:\n\na) privalomas sumokėti mokesčio dydis apskaičiuojamas nuslėptą iš stacionariųjų taršos šaltinių išmestą teršalo kiekį dauginant iš tarifo, nurodyto šio įstatymo 1 priede, ir indeksavimo koeficiento;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n6) mokesčio mokėtojui, kuris eksploatuoja mobiliuosius taršos šaltinius, išskyrus oro transporto priemones keleiviams ir kroviniams vežti ir žemės ūkio veiklai naudojamus ne keliais judančius mechanizmus, ir nuslėpė taršą:\n\na) privalomas sumokėti mokesčio dydis apskaičiuojamas Lietuvos Respublikos teritorijoje sunaudotą nuslėptą degalų kiekį dauginant iš tarifo, nurodyto šio įstatymo 5 priede, indeksavimo koeficiento ir tarifo koregavimo koeficiento, jeigu transporto priemonė atitinka bent vieną iš šio įstatymo 7 priede nustatytų techninių ypatumų;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n7) mokesčio mokėtojui, kuris nuslėpė oro transporto priemonių kilimo ir tūpimo ciklų skaičių ir taršą:\n\na) privalomas sumokėti mokesčio dydis apskaičiuojamas nuslėptą kilimo ir tūpimo ciklų skaičių dauginant iš tarifo, nurodyto šio įstatymo 5 priede, ir indeksavimo koeficiento;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n8) mokesčio mokėtojui, kuris nuslėpė sąvartyne pašalintų atliekų kiekį:\n\na) privalomas sumokėti mokesčio dydis apskaičiuojamas nuslėptą sąvartyne šalintų atliekų kiekį dauginant iš tarifo, nurodyto šio įstatymo 8 priede, ir indeksavimo koeficiento;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n9) mokesčio mokėtojui, kuris nuslėpė Lietuvos Respublikos vidaus rinkai tiektų gaminių ir (ar) pripildytų pakuočių kiekį, kai mokesčio mokėtojas aplinkos ministro nustatyta tvarka vykdė gaminių ir (ar) pakuočių apskaitą:\n\na) privalomas sumokėti mokesčio dydis apskaičiuojamas nuslėptą gaminių ir (ar) pripildytų pakuočių kiekį dauginant iš tarifo, nurodyto šio įstatymo 3 ir (ar) 4 prieduose, ir indeksavimo koeficiento;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n10) mokesčio mokėtojui, kuris nurodė neegzistuojantį (fiktyvų) atliekų tvarkytojo ir (ar) gamintojų ir importuotojų organizacijos tariamai išrašytą gaminių ir (ar) pakuočių atliekų sutvarkymą įrodantį dokumentą ir (ar) patvirtinimą (toliau – dokumentas), kuriuo remiantis pasinaudota mokesčio lengvata, ir (ar) tariamai sutvarkytą gaminių ir (ar) pakuočių atliekų kiekį:\n\na) privalomas sumokėti mokesčio dydis apskaičiuojamas Lietuvos Respublikos vidaus rinkai tiektą gaminių ir (ar) pripildytų pakuočių kiekį, kuriam netaikomos šio įstatymo 6 straipsnio 4 dalyje nustatytos mokesčio už aplinkos teršimą gaminių ir (ar) pakuočių atliekomis lengvatos, dauginant iš šio įstatymo 3 ir (ar) 4 prieduose nurodyto tarifo ir indeksavimo koeficiento;\n\nb) skiriamos ekonominės sankcijos dydis lygus apskaičiuoto nuslėpus taršą privalomo sumokėti mokesčio dydžiui;\n\n11) mokesčio mokėtojui, kuris nuslėpė Lietuvos Respublikos vidaus rinkai tiektų gaminių ir (ar) pripildytų pakuočių kiekį, kai mokesčio mokėtojas iki mokestinio patikrinimo pradžios nevykdė aplinkos ministro nustatyta tvarka privalomos gaminių ir (ar) pakuočių apskaitos ir (ar) nepateikė gaminių ir (ar) pakuočių apskaitos dokumentų mokesčio administratoriui (jo pareigūnui), skiriama ekonominė sankcija, apskaičiuojama mokesčio mokėtojo per tikrinamąjį mokestinį laikotarpį gautas pajamas dauginant iš koeficiento 0,02. Jeigu apskaičiuota ekonominės sankcijos suma yra mažesnė kaip 10 000 eurų, skiriama 10 000 eurų ekonominė sankcija. Mokestinį patikrinimą atliekančiai aplinkos ministro įgaliotai institucijai duomenis apie mokesčio mokėtojo gautas pajamas per mokestinį laikotarpį teikia Valstybinė mokesčių inspekcija laikydamasi duomenų teikimo sutartyje nustatytos tvarkos ir terminų;\n\n12) mokesčio mokėtojui, kuris nuslėpė taršą iš stacionariųjų taršos šaltinių neturėdamas leidimo su nustatytais taršos normatyvais, kai toks leidimas privalomas, kai mokesčio mokėtojas iki mokestinio patikrinimo pradžios nevykdė aplinkos ministro nustatyta tvarka privalomos į aplinką išmestų teršalų apskaitos ir (ar) nepateikė į aplinką išmestų teršalų apskaitos dokumentų mokesčio administratoriui (jo pareigūnui), neteikė deklaracijos iki mokestinio patikrinimo pradžios, skiriama ekonominė sankcija, apskaičiuojama mokesčio mokėtojo per tikrinamąjį mokestinį laikotarpį gautas pajamas dauginant iš koeficiento 0,02. Jeigu apskaičiuota ekonominės sankcijos suma yra mažesnė kaip 10 000 eurų, skiriama 10 000 eurų ekonominė sankcija. Mokestinį patikrinimą atliekančiai aplinkos ministro įgaliotai institucijai duomenis apie mokesčio mokėtojo gautas pajamas per mokestinį laikotarpį teikia Valstybinė mokesčių inspekcija laikydamasi duomenų teikimo sutartyje nustatytos tvarkos ir terminų;\n\n13) mokesčio mokėtojui, kuris nuslėpė taršą iš stacionariųjų taršos šaltinių eksploatuodamas neįregistruotą organinius tirpiklius naudojantį įrenginį, kai toks įrenginys gali būti eksploatuojamas tik jį įregistravus, kai mokesčio mokėtojas iki mokestinio patikrinimo pradžios nevykdė aplinkos ministro nustatyta tvarka privalomos į aplinką išmestų teršalų apskaitos ir (ar) nepateikė į aplinką išmestų teršalų apskaitos dokumentų mokesčio administratoriui (jo pareigūnui), neteikė deklaracijos iki mokestinio patikrinimo pradžios, skiriama ekonominė sankcija, apskaičiuojama mokesčio mokėtojo per tikrinamąjį mokestinį laikotarpį gautas pajamas dauginant iš koeficiento 0,02. Jeigu apskaičiuota ekonominės sankcijos suma yra mažesnė kaip 10 000 eurų, skiriama 10 000 eurų ekonominė sankcija. Mokestinį patikrinimą atliekančiai aplinkos ministro įgaliotai institucijai duomenis apie mokesčio mokėtojo gautas pajamas per mokestinį laikotarpį teikia Valstybinė mokesčių inspekcija laikydamasi duomenų teikimo sutartyje nustatytos tvarkos ir terminų;\n\n14) mokesčių mokėtojui, kuris eksploatuoja mobiliuosius taršos šaltinius, išskyrus oro transporto priemones, skirtas keleiviams ir kroviniams vežti, ir žemės ūkio veiklai naudojamus ne keliais judančius mechanizmus, nuslėpė taršą iš mobiliųjų taršos šaltinių, kai mokesčio mokėtojas iki mokestinio patikrinimo pradžios nevykdė aplinkos ministro nustatyta tvarka privalomos Lietuvos Respublikoje sunaudotų degalų kiekio apskaitos ir (ar) nepateikė Lietuvos Respublikoje sunaudotų degalų kiekio apskaitos dokumentų mokesčio administratoriui (jo pareigūnui), neteikė deklaracijos iki mokestinio patikrinimo pradžios, skiriama ekonominė sankcija, apskaičiuojama mokesčio mokėtojo per tikrinamąjį mokestinį laikotarpį gautas pajamas dauginant iš koeficiento 0,02. Jeigu apskaičiuota ekonominės sankcijos suma yra mažesnė kaip 1 000 eurų, skiriama 1 000 eurų ekonominė sankcija. Mokestinį patikrinimą atliekančiai aplinkos ministro įgaliotai institucijai duomenis apie mokesčio mokėtojo gautas pajamas per mokestinį laikotarpį teikia Valstybinė mokesčių inspekcija laikydamasi duomenų teikimo sutartyje nustatytos tvarkos ir terminų;\n\n15) mokesčių mokėtojui, kuris nuslėpė taršą iš mobiliųjų taršos šaltinių eksploatuodamas oro transporto priemones, skirtas keleiviams ir kroviniams vežti, kai mokesčio mokėtojas iki mokestinio patikrinimo pradžios nevykdė aplinkos ministro nustatyta tvarka privalomos keleiviams ir kroviniams vežti naudojamų oro transporto priemonių kilimo ir tūpimo ciklų skaičiaus apskaitos ir (ar) nepateikė keleiviams ir kroviniams vežti naudojamų oro transporto priemonių kilimo ir tūpimo ciklų skaičiaus apskaitos dokumentų mokesčio administratoriui (jo pareigūnui), neteikė deklaracijos iki mokestinio patikrinimo pradžios, skiriama ekonominė sankcija, apskaičiuojama mokesčio mokėtojo per tikrinamąjį mokestinį laikotarpį gautas pajamas dauginant iš koeficiento 0,02. Jeigu apskaičiuota ekonominės sankcijos suma yra mažesnė kaip 1 000 eurų, skiriama 1 000 eurų ekonominė sankcija. Mokestinį patikrinimą atliekančiai aplinkos ministro įgaliotai institucijai duomenis apie mokesčio mokėtojo gautas pajamas per mokestinį laikotarpį teikia Valstybinė mokesčių inspekcija laikydamasi duomenų teikimo sutartyje nustatytos tvarkos ir terminų.\n\n10. Nesumokėtas mokestis už aplinkos teršimą, ekonominė sankcija sumokami arba išieškomi, delspinigiai skaičiuojami, permokėta mokesčio suma grąžinama Mokesčių administravimo įstatyme nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "1. Pakeisti 11 straipsnio 4 dalį ir ją išdėstyti taip:\n\n„4. Mokestiniai patikrinimai atliekami vadovaujantis paskutine iki mokestinio patikrinimo pradžios priimta deklaracija ar GPAIS pateiktais duomenimis deklaruojant mokestį už aplinkos teršimą gaminių ir (ar) pakuočių atliekomis. Patikslinti deklaracijos arba GPAIS duomenys, keičiantys prievolės dydį, nevertinami, jeigu jie pateikti jau prasidėjus mokestiniam patikrinimui, kurio pradžia laikoma pranešimo apie mokestinį patikrinimą išsiuntimo elektroniniu paštu arba registruotąja pašto siunta diena.“\n\n2. Pakeisti 11 straipsnio 5 dalį ir ją išdėstyti taip:\n\n„5. Ginčai dėl mokesčio už aplinkos teršimą, su juo susijusių delspinigių ir ekonominių sankcijų apskaičiavimo, deklaravimo ir sumokėjimo privaloma ikiteismine tvarka nagrinėjami Mokestinių ginčų komisijoje prie Lietuvos Respublikos Vyriausybės. Mokestinių ginčų komisijos prie Lietuvos Respublikos Vyriausybės sprendimai gali būti skundžiami teismui.“"
    },
    {
      "provision_ref": "art8",
      "section": "8",
      "title": "8 straipsnis. 12 straipsnio pakeitimas",
      "content": "1. Pakeisti 12 straipsnio 2 dalį ir ją išdėstyti taip:\n\n„2. Mokestis už aplinkos teršimą gaminių ir (ar) pakuočių atliekomis mokamas į valstybės biudžetą.“\n\n2. Papildyti 12 straipsnį nauja 3 dalimi:\n\n„3. Mokestis už aplinkos teršimą sąvartyne šalinamomis atliekomis mokamas taip:\n\n1) 70 procentų įskaitoma į valstybės biudžetą;\n\n2) 30 procentų įskaitoma į savivaldybės, kurios teritorijoje yra sąvartynas, biudžetą. Šios lėšos naudojamos pagal tikslinę paskirtį Savivaldybių aplinkos apsaugos rėmimo specialiojoje programoje numatytoms priemonėms finansuoti.“\n\n3. Buvusią 12 straipsnio 3 dalį laikyti 4 dalimi.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo 3 priedo pakeitimas",
      "content": "Pakeisti Įstatymo 3 priedą ir jį išdėstyti taip:\n\n„Lietuvos Respublikos\nmokesčio už aplinkos teršimą įstatymo\n3 priedas\n\nGAMINIŲ SĄRAŠAS IR MOKESČIO UŽ APLINKOS TERŠIMĄ TARIFAI\n\nGaminys\nKodas\nTarifas, Eur/t\n\nnaujos\nrestauruotos\nnaudotos\n\n1. Motociklų ir lengvųjų automobilių padangos\n4011 10 00, 4011 40 00\n4012 11 00, ex 4012 19 00\nex 4012 20 00\n536\n\n2. Autobusų, krovininių automobilių, žemės ūkio, miško ūkio, orlaivių, statybos, pramonės paskirties transporto priemonių padangos ir kitos padangos, sveriančios daugiau kaip 3 kg\nex 4011 20, ex 4011 30 00, ex 4011 70 00, ex 4011 80 00, ex 4011 90 00\nex 4012 12 00, ex 4012 13 00, ex 4012 19 00\nex 4012 20 00\n536\n\n4012 90 20\n\n3. Akumuliatoriai\n8507\n222\n\n4. Baterijos (galvaniniai elementai)\n8506\n4 469\n\n5. Vidaus degimo variklių degalų arba tepalų filtrai, jų dalys ir komponentai\n8421 23 00, ex 8421 99 90\n714\n\n6. Vidaus degimo variklių įsiurbiamo oro filtrai, jų dalys ir komponentai\n8421 31 00, ex 8421 99 90\n714\n\n7. Autotransporto priemonių amortizatoriai\nex 8708 80\n535\n\nPastaba. Prekių kodai pateikti pagal Kombinuotąją nomenklatūrą, patvirtintą 1987 m. liepos 23 d. Tarybos reglamentu (EEB) Nr. 2658/87 dėl tarifų ir statistinės nomenklatūros bei dėl Bendrojo muitų tarifo su visais pakeitimais. Prie kodo nurodomas raidžių junginys ex reiškia, kad apmokestinami tik atitinkamam Kombinuotosios nomenklatūros kodui priskiriami gaminiai, atitinkantys lentelės pirmoje skiltyje pateiktų atitinkamų gaminių aprašymą.\n\n––––––––––––––––––“."
    },
    {
      "provision_ref": "art10",
      "section": "10",
      "title": "10 straipsnis. Įstatymo 7 priedo pakeitimas",
      "content": "1. Pakeisti Įstatymo 7 priedo 1 punktą ir jį išdėstyti taip:\n\n„1. Geležinkelių, vidaus vandenų transporto priemonės ir ne keliais judantys mechanizmai, kuriuose įrengtas vidaus degimo variklis, atitinkantis V etapo išmetamų teršalų ribines vertes, nustatytas 2016 m. rugsėjo 14 d. Europos Parlamento ir Tarybos reglamente (ES) 2016/1628 dėl reikalavimų, susijusių su ne keliais judančių mechanizmų vidaus degimo variklių dujinių ir kietųjų dalelių išmetamųjų teršalų ribinėmis vertėmis ir tipo patvirtinimu, kuriuo iš dalies keičiami reglamentai (ES) Nr. 1024/2012 ir (ES) Nr. 167/2013 ir iš dalies keičiama bei panaikinama Direktyva 97/68/EB su visais pakeitimais\n0,4“.\n\n2. Pakeisti Įstatymo 7 priedo 2.1 papunktį ir jį išdėstyti taip:\n\n„2.1. mažiau kaip prieš 5 metus\n0,5“."
    },
    {
      "provision_ref": "art11",
      "section": "11",
      "title": "11 straipsnis. Įstatymo 8 priedo pakeitimas",
      "content": "1. Pakeisti Įstatymo 8 priedo 1 punktą ir jį išdėstyti taip:\n\n„1. Nepavojingųjų atliekų sąvartyne šalinamos atliekos, išskyrus šio priedo 2 punkte nurodytas atskirose sekcijose šalinamas asbesto atliekas ir nepavojingųjų atliekų sąvartyne šalinamas fosfogipso atliekas\n50,00“.\n\n2. Papildyti Įstatymo 8 priedą 5 punktu:\n\n„5. Nepavojingųjų atliekų sąvartyne šalinamos fosfogipso atliekos\n0,50“.\n\n3. Pakeisti Įstatymo 8 priedo 5 punktą ir jį išdėstyti taip:\n\n„5. Nepavojingųjų atliekų sąvartyne šalinamos fosfogipso atliekos\n0,75“.\n\n4. Pakeisti Įstatymo 8 priedo 5 punktą ir jį išdėstyti taip:\n\n„5. Nepavojingųjų atliekų sąvartyne šalinamos fosfogipso atliekos\n1,00“."
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 3 straipsnio 1 ir 3 dalys, 5, 8 ir 9 straipsniai įsigalioja 2026 m. sausio 1 d.\n\n2. Šio įstatymo 4 straipsnis ir 11 straipsnio 2 dalis įsigalioja 2026 m. liepos 1 d.\n\n3. Šio įstatymo 2 straipsnio 2 ir 4 dalys, 3 straipsnio 2 dalis, 6, 7 ir 10 straipsniai, įsigalioja 2027 m. sausio 1 d.\n\n4. Šio įstatymo 11 straipsnio 3 dalis įsigalioja 2030 m. sausio 1 d.\n\n5. Šio įstatymo 11 straipsnio 4 dalis įsigalioja 2035 m. sausio 1 d.\n\n6. Aplinkos ministras ir Valstybinės mokesčių inspekcijos prie Lietuvos Respublikos finansų ministerijos viršininkas iki 2026 m. birželio 31 d. priima šio įstatymo 11 straipsnio įgyvendinamuosius teisės aktus.\n\n7. Aplinkos ministras ir Valstybinės mokesčių inspekcijos prie Lietuvos Respublikos finansų ministerijos viršininkas iki 2026 m. gruodžio 31 d. priima šio įstatymo 6 straipsnio įgyvendinamąjį teisės aktą.\n\n8. Žemės ūkio ministras ar jo įgaliota institucija iki 2026 m. gruodžio 31 d. priima šio įstatymo 6 straipsnio, susijusio su mokesčiu už aplinkos teršimą iš žemės ūkio veiklai naudojamų ne keliais judančių mechanizmų, įgyvendinamąjį teisės aktą.\n\n9. Šio įstatymo 5 straipsnio nuostatos taikomos apskaičiuojant ir deklaruojant 2026 metų ir vėlesnių mokestinių laikotarpių mokestį už aplinkos teršimą.\n\n10. Šio įstatymo 2 straipsnio 2 ir 4 dalių, 3 straipsnio 1 ir 3 dalių, 6, 7, 9 ir 10 straipsnių nuostatos taikomos apskaičiuojant ir deklaruojant 2027 metų ir vėlesnių mokestinių laikotarpių mokestį už aplinkos teršimą.\n\n11. Šio įstatymo 11 straipsnio 2 dalies nuostatos taikomos apskaičiuojant ir deklaruojant 2026–2029 metų mokestinių laikotarpių mokestį už aplinkos teršimą sąvartyne šalinamomis atliekomis.\n\n12. Šio įstatymo 11 straipsnio 3 dalies nuostatos taikomos apskaičiuojant ir deklaruojant 2030–2034 metų mokestinių laikotarpių mokestį už aplinkos teršimą sąvartyne šalinamomis atliekomis.\n\n13. Šio įstatymo 11 straipsnio 4 dalies nuostatos taikomos apskaičiuojant ir deklaruojant 2035 metų ir vėlesnių mokestinių laikotarpių mokestį už aplinkos teršimą sąvartyne šalinamomis atliekomis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
