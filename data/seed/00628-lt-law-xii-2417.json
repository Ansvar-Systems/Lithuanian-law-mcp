{
  "id": "lt-law-xii-2417",
  "type": "statute",
  "title": "Lietuvos Respublikos aviacijos įstatymo Nr. VIII-2066 3, 72 straipsnių ir priedo pakeitimo įstatymas",
  "short_name": "XII-2417",
  "status": "in_force",
  "issued_date": "2016-06-09",
  "in_force_date": "2016-06-16",
  "url": "https://e-tar.lt/portal/lt/legalAct/17b2084032e211e69cf5d89a5fdd27cc/xoCbJAqDWy",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Papildyti 3 straipsnį 7 dalimi:\n\n„7. Nuostatos dėl tarptautinių oro uostų žemės taikomos tiek, kiek to nereglamentuoja Lietuvos Respublikos valstybės įmonės Lietuvos oro uostų valdomų oro uostų koncesijos įstatymas.“"
    },
    {
      "provision_ref": "art2",
      "section": "2",
      "title": "2 straipsnis. 72 straipsnio pakeitimas",
      "content": "Pakeisti 72 straipsnį ir jį išdėstyti taip:\n\n„72 straipsnis. Rinkliavos\n\n1. Fiziniai ir juridiniai asmenys, valstybės orlaivių naudotojai moka paslaugų teikėjams rinkliavas už oro navigacijos paslaugas Lietuvos Respublikos oro erdvėje (maršruto ir terminalo) ir rinkliavas už naudojimąsi oro uostais.\n\n2. Rinkliavų už naudojimąsi oro uostais tvirtinimo tvarką, taip pat rinkliavų už naudojimąsi oro uostais ir oro navigacijos paslaugas Lietuvos Respublikos oro erdvėje mokėjimo ir naudojimo tvarką nustato Lietuvos Respublikos Vyriausybė ar jos įgaliota institucija.\n\n3. Rinkliavas už naudojimąsi oro uostais ir jų dydžius nustato tarptautinį oro uostą valdančios įmonės vadovas, vadovaudamasis šio straipsnio 2 dalyje nurodyta tvarka.\n\n4. Rinkliavų už oro navigacijos paslaugas dydžiai, jų mokėjimo ir naudojimo tvarka nustatomi pagal 2013 m. gegužės 3 d. Komisijos įgyvendinimo reglamentą (ES) Nr. 391/2013, kuriuo nustatoma bendroji mokesčių už oro navigacijos paslaugas sistema, ir 1981 m. vasario 12 d. Daugiašalį susitarimą dėl maršruto rinkliavų.\n\n5. Teikiant oro navigacijos paslaugas, išlaidomis pripažįstamos ir išlaidos, patirtos dėl tarptautinių susitarimų civilinės aviacijos srityje.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Pakeisti Įstatymo priedo 14 punktą ir jį išdėstyti taip:\n\n„14. 2013 m. gegužės 3 d. Komisijos įgyvendinimo reglamentas (ES) Nr. 391/2013, kuriuo nustatoma bendroji mokesčių už oro navigacijos paslaugas sistema (OL 2013 L 128, p. 31).“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
