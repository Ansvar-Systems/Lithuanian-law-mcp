{
  "id": "lt-law-xii-2259",
  "type": "statute",
  "title": "Lietuvos Respublikos geros valios kompensacijos už žydų religinių bendruomenių nekilnojamąjį turtą įstatymo Nr. XI-1470 3 straipsnio pakeitimo įstatymas",
  "short_name": "XII-2259",
  "status": "in_force",
  "issued_date": "2016-03-17",
  "in_force_date": "2016-03-26",
  "url": "https://e-tar.lt/portal/lt/legalAct/5995e5c0f28b11e5989ee743dd0efbb0/PJdgmkItmY",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Kompensacijos naudojimo paskirtis\n\n1. Pagal šį įstatymą išmokėta piniginė kompensacija gali būti naudojama tik šiems tikslams:\n\n1) Lietuvos žydų religiniams, kultūros, sveikatos apsaugos, sporto, švietimo, mokslo tikslams Lietuvoje. Disponuodamas šiam tikslui skirtomis lėšomis, fondas finansuoja ir šiame punkte nurodytų sričių tikslinius projektus;\n\n2) Antrojo pasaulinio karo metais Lietuvoje gyvenusiems ir nuo totalitarinių režimų okupacijų laikotarpiu nukentėjusiems žydų tautybės asmenims remti. Šiam tikslui skiriama šio įstatymo 2 straipsnio 9 dalyje nurodyta kompensacijos suma;\n\n3) fondo administravimo išlaidoms, kurių metinė suma negali viršyti 10 procentų metinės piniginės kompensacijos dalies, tvirtinamos kiekvienų metų valstybės biudžete.\n\n2. Pagal šį įstatymą perduotas nekilnojamasis turtas turi būti naudojamas tik Lietuvos žydų religiniams, kultūros, švietimo ir mokslo tikslams.\n\n3. Fondui išmokėtos piniginės kompensacijos lėšos gali būti laikomos Europos ekonominės erdvės valstybėse įsteigtuose bankuose ir Europos ekonominės erdvės valstybėse įsteigtuose užsienio valstybių bankų filialuose tik tais atvejais, kai šie bankai ir (ar) bankų filialai įsipareigoja teikti fondo valstybinį auditą atliekančiai Lietuvos Respublikos valstybės kontrolei visą auditui atlikti reikalingą informaciją, o palūkanos už piniginės kompensacijos lėšas gali būti naudojamos šio straipsnio 1 dalies 1 ir 3 punktuose nustatytiems tikslams.\n\n4. Fondui išmokėtos nepanaudotos piniginės kompensacijos lėšos gali būti investuojamos. Pasirenkant investavimo priemonę, turi būti atsižvelgiama į šiuos kriterijus:\n\n1) investuotų lėšų saugumą;\n\n2) likvidumą;\n\n3) metinį pelningumą;\n\n4) komisinio užmokesčio ar kitų išlaidų dydį.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
