{
  "id": "lt-law-xiii-2283",
  "type": "statute",
  "title": "Lietuvos Respublikos žemės įstatymo Nr. I-446 7, 8, 9 ir 32 straipsnių pakeitimo įstatymas",
  "short_name": "XIII-2283",
  "status": "in_force",
  "issued_date": "2019-07-09",
  "in_force_date": "2019-10-01",
  "url": "https://e-tar.lt/portal/lt/legalAct/bd1704b0aea511e98451fa7b5933515d/pxYsLOPQdV",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnio 1 dalies 3 punktą ir jį išdėstyti taip:\n\n„3) centralizuotai valdomo valstybės turto valdytojas – kai valstybinė žemė yra priskirta centralizuotai valdomo valstybės turto valdytojo patikėjimo teise valdomam valstybės nekilnojamajam turtui arba kai valstybinė žemė, kuri gali būti parduodama, priskirta parduodamam valstybės arba savivaldybės nekilnojamajam turtui, arba kai valstybinė žemė yra reikalinga administracinės paskirties valstybės nekilnojamojo turto atnaujinimo projektams įgyvendinti;“."
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "Pakeisti 8 straipsnio 1 dalį ir ją išdėstyti taip:\n\n„1. Sudarant valstybinės žemės panaudos sutartis, valstybinė žemė gali būti perduodama laikinai neatlygintinai naudotis valstybės institucijoms, savivaldybėms, miškų urėdijoms, valstybinių rezervatų direkcijoms, valstybinių parkų direkcijoms, kitoms iš valstybės ar savivaldybių biudžetų išlaikomoms įstaigoms, tradicinėms religinėms bendruomenėms ir bendrijoms, viešosioms įstaigoms, kurios pagal Lietuvos Respublikos viešojo sektoriaus atskaitomybės įstatymą laikomos viešojo sektoriaus subjektais. Kitiems Valstybės ir savivaldybių turto valdymo, naudojimo ir disponavimo juo įstatymo 14 straipsnyje nurodytiems asmenims, kuriems valstybės turtas (statiniai ar įrenginiai) perduotas panaudos pagrindais neatlygintinai naudotis, gali būti perduodami laikinai neatlygintinai naudotis valstybinės žemės sklypai, reikalingi šiems statiniams ar įrenginiams eksploatuoti. Tuo atveju, kai panaudos pagrindais perduodamas žemės sklypas yra reikalingas panaudos pagrindais perduotiems statiniams ar įrenginiams eksploatuoti, žemės panaudos sutarties terminas negali būti ilgesnis už statinių ar įrenginių panaudos sutarties terminą. Valstybinė žemė perduodama neatlygintinai naudotis Vyriausybės nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 1 dalies 2 punktą ir jį išdėstyti taip:\n\n„2) centralizuotai valdomo valstybės turto valdytojas – kai valstybinė žemė yra priskirta centralizuotai valdomo valstybės turto valdytojo patikėjimo teise valdomam valstybės nekilnojamajam turtui. Sprendimą išnuomoti valstybinės žemės sklypą priima centralizuotai valdomo valstybės turto valdytojo vadovas, o valstybinės žemės nuomos sutartį sudaro centralizuotai valdomo valstybės turto valdytojo vadovas ar jo įgaliotas darbuotojas;“."
    },
    {
      "provision_ref": "art4",
      "section": "4",
      "title": "4 straipsnis. 32 straipsnio pakeitimas",
      "content": "Pakeisti 32 straipsnio 3 dalies 5 punktą ir jį išdėstyti taip:\n\n„5) veikia valstybės vardu valstybei paveldint ir įsigyjant privačią žemę valstybės nuosavybėn, išskyrus atvejus, kai centralizuotai valdomo valstybės turto valdytojas veikia valstybės vardu įsigyjant privačią žemę valstybės nuosavybėn Valstybės ir savivaldybių turto valdymo, naudojimo ir disponavimo juo įstatyme nustatyto administracinės paskirties valstybės nekilnojamojo turto atnaujinimo projektams įgyvendinti, ir šio Įstatymo nustatytus atvejus, kai valstybės vardu paveldint ar kitaip įsigyjant privačią žemę valstybės nuosavybėn valstybės vardu veikia Valstybės žemės fondas;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. spalio 1 d.\n\n2. Lietuvos Respublikos Vyriausybė arba jos įgaliotos institucijos iki 2019 m. rugsėjo 30 d. priima šio įstatymo įgyvendinamuosius teisės aktus.\n\n3. Jeigu iki šio įstatymo įsigaliojimo yra pradėtas valstybei arba savivaldybei nuosavybės teise priklausančio nekilnojamojo turto, kuriam priskirta valstybinė žemė negali būti perduodama privačion nuosavybėn, pardavimas viešame aukcione, tokius žemės sklypus centralizuotai valdomo valstybės turto valdytojas išnuomoja pagal iki šio įstatymo įsigaliojimo galiojusias nuostatas. Įsigaliojus šiam įstatymui, centralizuotai valdomo valstybės turto valdytojo patikėjimo teise valdomi valstybinės žemės sklypai, kurie priskirti parduotam valstybės ar savivaldybių nekilnojamajam turtui ir dėl kurių sudarytos nuomos sutartys, per 6 mėnesius nuo šio įstatymo įsigaliojimo centralizuotai valdomo valstybės turto valdytojo vadovo sprendimu perduodami patikėjimo teise valdyti, naudoti ir disponuoti jais Nacionalinei žemės tarnybai prie Lietuvos Respublikos žemės ūkio ministerijos.\n\n4. Vadovaujantis Lietuvos Respublikos žemės įstatymo 8 ir 17 straipsnių nuostatomis, galiojusiomis iki šio įstatymo įsigaliojimo dienos, sudarytos terminuotos valstybinės ir savivaldybių žemės panaudos sutartys galioja iki jų pabaigos dienos. Įsigaliojus šiam įstatymui, su viešosiomis įstaigomis, kurių bent vienas iš jų dalininkų yra valstybė arba savivaldybė, atstovaujamos atitinkamai valstybės arba savivaldybės institucijų, ir kurios pagal Lietuvos Respublikos viešojo sektoriaus atskaitomybės įstatymą nelaikomos viešojo sektoriaus subjektais, valstybinės ir savivaldybių žemės panaudos sutartys panaudos pagrindais perduotiems statiniams ir įrenginiams eksploatuoti gali būti sudaromos vadovaujantis Lietuvos Respublikos žemės įstatyme nustatytu valstybinės ir savivaldybių žemės panaudos teisiniu reguliavimu, atitinkamai Vyriausybės arba savivaldybės tarybos nustatyta tvarka, bet ne ilgesniam laikui negu panaudos teise naudojamų statinių ir įrenginių panaudos sutarties terminas, kuris negali būti ilgesnis kaip iki 2024 m. spalio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
