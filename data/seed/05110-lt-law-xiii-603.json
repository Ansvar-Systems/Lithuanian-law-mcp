{
  "id": "lt-law-xiii-603",
  "type": "statute",
  "title": "Lietuvos Respublikos energetikos įstatymo Nr. IX-884 2, 6, 9, 25, 30 ir 37 straipsnių pakeitimo įstatymas",
  "short_name": "XIII-603",
  "status": "in_force",
  "issued_date": "2017-07-04",
  "in_force_date": "2017-07-18",
  "url": "https://e-tar.lt/portal/lt/legalAct/ca0852506ab411e7827cd63159af616c/BkuoIYCiAv",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 22 dalimi:\n\n„22. Išmanioji energijos apskaitos sistema – elektroninė energijos vartojimo ir gamybos matavimo sistema, kurią naudojant gaunama daugiau informacijos nei naudojant įprastą energijos apskaitos prietaisą ir kuri gali perduoti ir gauti duomenis elektroniniu ryšiu.“\n\n2. Papildyti 2 straipsnį nauja 23 dalimi:\n\n„23. Išmanusis energijos tinklas – energijos transportavimo, perdavimo ir (ar) skirstomasis tinklas, kuriame veikia abipusis skaitmeninis tiekėjo ir vartotojo ryšys ir yra įdiegtos išmaniosios energijos apskaitos, stebėjimo ir valdymo sistemos.“\n\n3. Buvusias 2 straipsnio 22–37 dalis laikyti atitinkamai 24–39 dalimis."
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Papildyti 6 straipsnį nauju 21 punktu:\n\n„21) tvirtina išmaniųjų tinklų ir išmaniųjų energijos apskaitos sistemų plėtros planus ir nustato reikalavimus šiems tinklams ir sistemoms (planai ir reikalavimai gali būti nustatomi atskirai kiekvienam energetikos sektoriui, jeigu tai lemia objektyvios priežastys). Įgyvendindama šią funkciją Energetikos ministerija privalo vadovautis veiksmingo ribotų išteklių valdymo ir naudojimo, technologinio neutralumo, funkcinio lygiavertiškumo, proporcingumo, teisinio tikrumo kintančioje rinkoje, ekonominės plėtros, veiksmingos konkurencijos užtikrinimo, vartotojų teisių apsaugos, reguliavimo kriterijų, sąlygų ir procedūrų objektyvumo, skaidrumo ir nediskriminavimo principais;“.\n\n2. Buvusius 6 straipsnio 21–23 punktus laikyti atitinkamai 22–24 punktais."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "1. Pakeisti 9 straipsnio 3 dalies 3 punktą ir jį išdėstyti taip:\n\n„3) organizuoja šio įstatymo 27 straipsnio 6 dalyje nustatytų sistemų energijos vartojimo efektyvumo patikrinimą;“.\n\n2. Pakeisti 9 straipsnio 3 dalies 4 punktą ir jį išdėstyti taip:\n\n„4) tiria energetikos objektų, įrenginių avarijas ir darbo sutrikimus, dalyvauja tiriant nelaimingus atsitikimus darbe ir buityje, susijusius su energijos vartojimu;“."
    },
    {
      "provision_ref": "art4",
      "section": "4",
      "title": "4 straipsnis. 25 straipsnio pakeitimas",
      "content": "Papildyti 25 straipsnį 6 dalimi:\n\n„6. Fiziniai ir (ar) juridiniai asmenys Komisijos prašymu teikia jai informaciją apie energetikos įmonėms suteiktų paslaugų teikimo ar parduotų prekių tiekimo sąnaudas, pajamas, sutartinius įsipareigojimus ir kainodaras, kurie turi įtakos valstybės reguliuojamoms kainoms, kai energetikos įmonės, kurių veiklai yra taikomos valstybės reguliuojamos kainos, su fiziniais ir (ar) juridiniais asmenimis sudaro paslaugų teikimo ar prekių pirkimo sandorius. Komisija, naudodamasi teise gauti iš fizinių ir (ar) juridinių asmenų informaciją, privalo užtikrinti gautos informacijos ar duomenų konfidencialumą, jeigu juos pateikęs asmuo to prašo, tačiau ši pareiga neapriboja galimybės Komisijai skelbti ar kitaip naudoti apibendrintą ar nuasmenintą informaciją ar duomenis, kai iš pateikiamos informacijos ar duomenų negalima nustatyti konkrečių asmenų.“"
    },
    {
      "provision_ref": "art5",
      "section": "5",
      "title": "5 straipsnis. 30 straipsnio pakeitimas",
      "content": "Pakeisti 30 straipsnio 2 dalį ir ją išdėstyti taip:\n\n„2. Šio straipsnio 1 dalyje nurodytos energijos apskaita turi būti tvarkoma energijos matavimo priemonėmis, kurių teisinis metrologinis patvirtinimas yra atliktas Lietuvos Respublikos metrologijos įstatymo nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 37 straipsnio pakeitimas",
      "content": "1. Pakeisti 37 straipsnio 1 dalį ir ją išdėstyti taip:\n\n„1. Energetikos įmonės, gavusios vartotojų (fizinių ar juridinių asmenų) prašymą, Vyriausybės ar jos įgaliotos institucijos nustatyta tvarka ir sąlygomis išperka arba eksploatuoja vartotojams nuosavybės teise priklausančius ir jų lėšomis iki 2002 m. liepos 1 d. įrengtus bendrai naudojamus energetikos objektus, skirtus energijai perduoti ir (ar) skirstyti. Energetikos įmonė ir prašymą pateikęs vartotojas tarpusavio sutarimu derina vartotojams nuosavybės teise priklausančių ir jų lėšomis iki 2002 m. liepos 1 d. įrengtų bendrai naudojamų energetikos objektų išpirkimo ar eksploatavimo tvarką ir sąlygas, kiek tai neprieštarauja Vyriausybės ar jos įgaliotos institucijos nustatytiems reikalavimams. Jeigu energetikos įmonė ir vartotojas nesusitaria dėl energetikos objektų išpirkimo ar eksploatavimo tvarkos ir sąlygų, energetikos įmonė ir (ar) vartotojas gali kreiptis į Komisiją dėl šios tvarkos ir sąlygų nustatymo. Komisija, nustatydama energetikos objektų išpirkimo ar eksploatavimo tvarką ir sąlygas, vadovaujasi sąžiningumo, protingumo ir teisingumo reikalavimais bei atitinkamais energetikos srities teisės aktais.“\n\n2. Pakeisti 37 straipsnio 2 dalį ir ją išdėstyti taip:\n\n„2. Valstybei ar savivaldybei nuosavybės teise priklausantys energetikos objektai, skirti energijai perduoti ir (ar) skirstyti, Vyriausybės ar jos įgaliotos institucijos nustatyta tvarka parduodami energetikos įmonėms, turinčioms teisę verstis atitinkama energetikos veikla, už kainą, nustatomą pagal energetikos objektų vertę, nustatytą vadovaujantis turto ir verslo vertinimą reglamentuojančiais teisės aktais. Parduodamų energetikos objektų vertės nustatymą gali inicijuoti ir energetikos įmonė, jeigu asmenys, patikėjimo teise valdantys valstybei ar savivaldybei nuosavybės teise priklausančius energetikos objektus, sutinka su tuo. Parduodamų energetikos objektų kaina gali būti mažinama atsižvelgiant į objektų nusidėvėjimą per laikotarpį nuo turto vertinimo atlikimo iki sutarties sudarymo, energetikos įmonės patirtų turto vertinimo sąnaudų sumą ar kitus objektyvius vertę mažinančius veiksnius, vertintus turto vertinimo metu ir pasikeitusius po jo atlikimo. Valstybei ar savivaldybei nuosavybės teise priklausantys energetikos objektai perduodami energetikos įmonei po to, kai asmenys, patikėjimo teise valdantys šiuos objektus, sudaro pirkimo–pardavimo sutartį (toliau – sutartis) su energetikos įmone. Sutartyje turi būti nustatytas atlyginimo už perduodamą energetikos objektą būdas, terminai, energetikos objekto naudojimo tikslas. Sutartis sudaroma tik po to, kai energetikos objektų pardavimui ir sutarties projektui pritaria atitinkamai Vyriausybė arba savivaldybės taryba. Teikiant Vyriausybei ar savivaldybės tarybai sutarties projektą dėl pritarimo, pagrindžiama būtinybė parduoti energetikos objektą energetikos įmonei ir kartu pateikiama energetikos objekto turto vertinimo ataskaita. Asmenys, patikėjimo teise valdę valstybei ar savivaldybei nuosavybės teise priklausančius energetikos objektus, už šių objektų pardavimą gautas lėšas, atskaitę parduotų objektų vertės nustatymo paslaugas įsigyjant patirtas išlaidas, atitinkamai perveda į valstybės ar savivaldybės biudžetą.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 2, 3, 4 ir 6 straipsniai įsigalioja 2017 m. lapkričio 1 d.\n\n2. Iki šio straipsnio 1 dalyje nurodytų straipsnių įsigaliojimo dienos Lietuvos Respublikos Vyriausybė, Lietuvos Respublikos energetikos ministras, Valstybinė kainų ir energetikos kontrolės komisija ir savivaldybių administracijų direktoriai priima šio įstatymo įgyvendinamuosius teisės aktus.\n\n3. Iki šio įstatymo 6 straipsnio įsigaliojimo dienos pagal Lietuvos Respublikos energetikos įstatymo 37 straipsnį pradėtas energetikos objektų išpirkimas baigiamas vadovaujantis iki šio įstatymo 6 straipsnio įsigaliojimo dienos galiojusiomis teisės normomis. Jeigu energetikos įmonė ir vartotojas ar energetikos objekto savininkas ar valdytojas iki šio įstatymo 6 straipsnio įsigaliojimo dienos nesudarė sandorio dėl energetikos objekto išpirkimo, vartotojo ar energetikos objekto savininko ar valdytojo pasirinkimu išpirkimas gali būti toliau vykdomas vadovaujantis šio įstatymo nuostatomis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
