{
  "id": "lt-law-xii-1037",
  "type": "statute",
  "title": "Lietuvos Respublikos užsienio valiutos Lietuvos Respublikoje įstatymo Nr. I-202 3 straipsnio pakeitimo įstatymas",
  "short_name": "XII-1037",
  "status": "in_force",
  "issued_date": "2014-07-17",
  "in_force_date": "2014-11-01",
  "url": "https://e-tar.lt/portal/lt/legalAct/ae1f38801b9b11e4b542dec0b12e28b0",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Užsienio valiutos keitimas ir naudojimas\n\nLitus į užsienio valiutą, užsienio valiutą į litus ar vieną užsienio valiutą į kitą užsienio valiutą keičia (perka, parduoda) kredito, mokėjimo, elektroninių pinigų įstaigos, kiti mokėjimo paslaugų teikėjai, kai tai yra susiję su mokėjimo paslaugų teikimu, finansų maklerio įmonės, kai tai yra susiję su investicinių paslaugų teikimu, ir valiutos keityklų operatoriai, veikiantys pagal Lietuvos Respublikos valiutos keityklos operatorių įstatymą.\n\nUžsienio valiuta gali būti naudojama tik šalių susitarimu mokėjimams ir atsiskaitymams negrynaisiais pinigais, o Europos Sąjungos valiuta euras – ir grynaisiais pinigais.\n\nUžsienio valiuta šalių susitarimu taip pat gali būti naudojama mokėjimams ir atsiskaitymams grynaisiais pinigais orlaiviuose ir jūrų laivuose su Lietuvos valstybės vėliava ar skiriamaisiais ženklais, vežančiuose krovinius ir keleivius tarptautiniais maršrutais.“"
    },
    {
      "provision_ref": "art2",
      "section": "2",
      "title": "2 straipsnis. Bendrosios nuostatos",
      "content": "Šis įstatymas įsigalioja 2014 m. lapkričio 1 d. ir galioja iki dienos, kurią Europos Sąjungos Taryba panaikina išlygą dėl Lietuvos Respublikos pagal Sutarties dėl Europos Sąjungos veikimo 140 straipsnio 1 dalies pirmajame sakinyje ir 2 dalies pirmojoje pastraipoje nustatytą procedūrą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
