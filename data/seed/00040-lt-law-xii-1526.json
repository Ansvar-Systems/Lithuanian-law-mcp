{
  "id": "lt-law-xii-1526",
  "type": "statute",
  "title": "Lietuvos Respublikos tabako kontrolės įstatymo Nr. I-1143 11, 14, 26, 27, 29, 30, 31 ir 33 straipsnių pakeitimo ir Įstatymo papildymo 29-1 straipsniu įstatymas",
  "short_name": "XII-1526",
  "status": "in_force",
  "issued_date": "2014-12-23",
  "in_force_date": "2015-01-01",
  "url": "https://e-tar.lt/portal/lt/legalAct/0196391090da11e4bb408baba2bdddf3/aRMJorvHck",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio pakeitimas",
      "content": "Papildyti 11 straipsnio 7 dalį 10 punktu:\n\n„10) nesumokėta valstybės rinkliava.“"
    },
    {
      "provision_ref": "art2",
      "section": "2",
      "title": "2 straipsnis. 14 straipsnio pakeitimas",
      "content": "Papildyti 14 straipsnį 7 dalimi:\n\n„7. Turgavietes administruojantys fiziniai asmenys, Lietuvos Respublikoje įsteigtų juridinių asmenų vadovai, užsienio juridinių asmenų ar jų filialų vadovai arba jų įgalioti asmenys turi vykdyti jų administruojamų turgaviečių stebėseną (imtis visų teisinių ir organizacinių priemonių), siekdami, kad jų administruojamoje turgavietėje nebūtų prekiaujama tabako gaminiais ir (ar) jie nebūtų gabenami, laikomi neturint licencijos verstis mažmenine prekyba tabako gaminiais. Turgavietes administruojantys fiziniai asmenys, Lietuvos Respublikoje įsteigtų juridinių asmenų vadovai, užsienio juridinių asmenų ar jų filialų vadovai arba jų įgalioti asmenys, pastebėję arba įtarę, kad jų administruojamoje turgavietėje Lietuvos Respublikoje įsteigtas juridinis asmuo, užsienio juridinis asmuo ar jo filialas arba fizinis asmuo prekiauja tabako gaminiais ir (ar) juos gabena, laiko, neturėdamas licencijos verstis mažmenine prekyba tabako gaminiais, privalo nedelsdami, bet ne vėliau kaip tą pačią administruojamos turgavietės darbo dieną, pranešti apie tai policijai.“"
    },
    {
      "provision_ref": "art3",
      "section": "3",
      "title": "3 straipsnis. 26 straipsnio pakeitimas",
      "content": "Pakeisti 26 straipsnio 14 dalį ir ją išdėstyti taip:\n\n„14. Šio straipsnio 13 dalyje nurodytos institucijos, pagal kompetenciją skirdamos baudas už šio Įstatymo pažeidimus, konkretų baudos dydį nustato atsižvelgdamos į pažeidimo pobūdį ir atsakomybę lengvinančias ar sunkinančias aplinkybes. Jeigu yra atsakomybę lengvinančių aplinkybių, skiriamos baudos dydis neturi viršyti ekonominės sankcijos už padarytą pažeidimą vidurkio, o jeigu yra atsakomybę sunkinančių aplinkybių, skiriamos baudos dydis turi būti ne mažesnis kaip ekonominės sankcijos už padarytą pažeidimą vidurkis. Kai yra atsakomybę lengvinančių ir sunkinančių aplinkybių, bauda skiriama atsižvelgiant į jų kiekį ir reikšmingumą. Baudos mažinimas ar didinimas motyvuojamas institucijos, skiriančios baudą už šiame Įstatyme nustatytų reikalavimų pažeidimus, nutarime.“"
    },
    {
      "provision_ref": "art4",
      "section": "4",
      "title": "4 straipsnis. 27 straipsnio pakeitimas",
      "content": "Pakeisti 27 straipsnio 2 dalį ir ją išdėstyti taip:\n\n„2. Šio Įstatymo 26 straipsnio 13 dalyje nurodytos institucijos bylas išnagrinėja ir ekonomines sankcijas paskiria ne vėliau kaip per du mėnesius nuo pažeidimo nustatymo dienos. Sankcijos už šio Įstatymo pažeidimus gali būti skiriamos ne vėliau kaip per trejus metus nuo pažeidimo padarymo dienos, o trunkamo pažeidimo atveju – per trejus metus nuo jo paaiškėjimo dienos.“"
    },
    {
      "provision_ref": "art5",
      "section": "5",
      "title": "5 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Pranešimas apie šio Įstatymo pažeidimo tyrimo pradžią ir bylos nagrinėjimą\n\n1. Apie šio Įstatymo pažeidimo tyrimo pradžią proceso šalims turi būti pranešta raštu ne vėliau kaip per 3 darbo dienas nuo pažeidimo tyrimo veiksmų atlikimo pradžios (kartu pranešama, kokia tvarka proceso šalys gali susipažinti su bylos medžiaga, pasiūloma raštu pateikti paaiškinimus).\n\n2. Jeigu tyrimo veiksmų atlikimo pradžioje asmuo, įtariamas pažeidęs šį Įstatymą (įtariamas pažeidėjas), yra nežinomas, apie pažeidimo tyrimo pradžią jam turi būti pranešta per 3 darbo dienas nuo šio asmens nustatymo dienos.\n\n3. Apie bylos nagrinėjimo vietą ir laiką proceso šalims turi būti pranešta ir šio Įstatymo 27 straipsnio 1 dalyje nurodyto protokolo kopija proceso šalims turi būti pateikta ne vėliau kaip prieš 10 darbo dienų iki posėdžio pradžios.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 291 straipsniu",
      "content": "Papildyti Įstatymą 291 straipsniu:\n\n„291 straipsnis. Proceso šalių teisės šio Įstatymo pažeidimo tyrimo ir bylos nagrinėjimo metu\n\n1. Proceso šalys šio Įstatymo pažeidimo tyrimo ir bylos nagrinėjimo metu turi teisę susipažinti su bylos medžiaga, duoti rašytinius ir žodinius paaiškinimus, pateikti įrodymus, prašymus.\n\n2. Proceso šalys iki bylos nagrinėjimo paaiškinimus gali teikti per šio Įstatymo 26 straipsnio 13 dalyje nurodytų institucijų nustatytą terminą, kuris negali būti trumpesnis negu 14 darbo dienų nuo dienos, kurią asmuo, įtariamas pažeidęs šį Įstatymą (įtariamas pažeidėjas), gauna pranešimą apie šio Įstatymo pažeidimą.\n\n3. Jeigu bylos nagrinėjimo metu yra pateikiama naujų įrodymų, proceso šalys turi teisę nedelsdamos su jais susipažinti ir per 5 darbo dienas nuo naujų įrodymų gavimo pateikti dėl jų savo paaiškinimus.\n\n4. Jeigu bylos nagrinėjimo metu apklausiami liudytojai, juos apklausti turi teisę ir proceso šalys. Proceso šalys taip pat turi teisę siūlyti savo liudytojus.“"
    },
    {
      "provision_ref": "art7",
      "section": "7",
      "title": "7 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Bylos nagrinėjimas\n\n1. Bylos nagrinėjimas vyksta viešai. Šio Įstatymo 26 straipsnio 13 dalyje nurodytos institucijos savo iniciatyva arba proceso šalių prašymu gali paskelbti posėdį ar jo dalį uždarą, kai tai būtina siekiant apsaugoti valstybės, tarnybos, profesinę paslaptį arba proceso šalių komercinę paslaptį.\n\n2. Byla nagrinėjama žodinio proceso tvarka, dalyvaujant proceso šalims ir kitiems proceso dalyviams.\n\n3. Jeigu proceso šalys nedalyvauja, byla gali būti išnagrinėta tik tais atvejais, kai yra duomenų, kad joms buvo laiku ir tinkamai pranešta apie bylos nagrinėjimo vietą ir laiką, taip pat suteikta teisė susipažinti su bylos medžiaga ir duoti paaiškinimus, ir jeigu iki bylos nagrinėjimo jos nepateikė savo neatvykimą pateisinančių dokumentų, kuriuose nurodytas neatvykimo priežastis šio Įstatymo 26 straipsnio 13 dalyje nurodytos institucijos pripažįsta svarbiomis. Atostogos, komandiruotė, kitoks užimtumas ir kiti panašūs atvejai nelaikomi svarbiomis neatvykimo priežastimis, taip pat svarbiomis priežastimis paprastai nelaikomas neatvykimas dėl ligos ir proceso šalies atstovo užimtumas kitose bylose.\n\n4. Tinkamu pranešimu apie bylos nagrinėjimo vietą ir laiką laikytinas pranešimas, išsiųstas registruotu laišku Juridinių asmenų registre nurodytu proceso šalies buveinės adresu, išskyrus atvejus, kai proceso šalis nurodė kitą korespondencijos įteikimo adresą, arba pranešimas, išsiųstas Juridinių asmenų registre nurodytu proceso šalies elektroninių siuntų pristatymo adresu, arba pranešimas, pasirašytinai įteiktas proceso šaliai šio Įstatymo pažeidimo nustatymo metu.“"
    },
    {
      "provision_ref": "art8",
      "section": "8",
      "title": "8 straipsnis. 31 straipsnio pakeitimas",
      "content": "Pakeisti 31 straipsnio 1 dalį ir ją išdėstyti taip:\n\n„1. Šio Įstatymo 26 straipsnio 13 dalyje nurodytos institucijos, išnagrinėjusios bylą, priima motyvuotą nutarimą:\n\n1) taikyti šio Įstatymo nustatytas ekonomines sankcijas;\n\n2) atsisakyti taikyti ekonomines sankcijas, kai nėra tam šio Įstatymo nustatyto pagrindo;\n\n3) nutraukti bylą, kai nepadarytas šio Įstatymo pažeidimas;\n\n4) grąžinti bylą papildomam tyrimui atlikti.“"
    },
    {
      "provision_ref": "art9",
      "section": "9",
      "title": "9 straipsnis. 33 straipsnio pakeitimas",
      "content": "1. Papildyti 33 straipsnį 3 dalimi:\n\n„3. Skundą nagrinėjantis teismas, atsižvelgdamas į teisės pažeidimo pobūdį, mastą, atsakomybę lengvinančias ir kitas reikšmingas aplinkybes (dėl kurių atitinkama piniginė bauda teisės pažeidėjui būtų akivaizdžiai per didelė, nes neproporcinga padarytam teisės pažeidimui, ir dėl to neteisinga) ir vadovaudamasis teisingumo, protingumo kriterijais, turi teisę skirti mažesnę piniginę baudą negu šio Įstatymo 26 straipsnio atitinkamoje dalyje nustatytos minimalios piniginės baudos.“\n\n2. Papildyti 33 straipsnį 4 dalimi:\n\n„4. Skundą nagrinėjantis teismas, atsižvelgdamas į teisės pažeidimo pobūdį, mastą, atsakomybę lengvinančias ir kitas reikšmingas aplinkybes (dėl kurių licencijos galiojimo panaikinimas teisės pažeidėjui būtų akivaizdžiai neproporcingas padarytam teisės pažeidimui ir dėl to neteisingas) ir vadovaudamasis teisingumo, protingumo kriterijais, turi teisę nuspręsti, kad licencijos galiojimo panaikinimas teisės pažeidėjui neturi būti taikomas.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šio įstatymo 2, 4, 5, 6 ir 7 straipsniai įsigalioja 2015 m. gegužės 1 d.\n\n2. Lietuvos Respublikos tabako kontrolės įstatymo 26 straipsnio 13 dalyje nurodytų institucijų iki šio įstatymo įsigaliojimo pradėti Lietuvos Respublikos tabako kontrolės įstatymo pažeidimų tyrimai atliekami ir pradėtos nagrinėti bylos baigiamos nagrinėti pagal iki šio įstatymo įsigaliojimo galiojusį teisinį reglamentavimą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                            Dalia Grybauskaitė"
    }
  ],
  "definitions": []
}
