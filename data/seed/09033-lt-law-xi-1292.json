{
  "id": "lt-law-xi-1292",
  "type": "statute",
  "title": "Lietuvos Respublikos kelių priežiūros ir plėtros programos finansavimo įstatymo 2, 3, 7, 9 ir 10 straipsnių pakeitimo ir papildymo įstatymas",
  "short_name": "XI-1292",
  "status": "in_force",
  "issued_date": "2011-03-22",
  "in_force_date": "2012-01-01",
  "url": "https://e-tar.lt/portal/lt/legalAct/TAR.79C4B23283D3",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas nauja 10 dalimi",
      "content": "1. Papildyti 2 straipsnį nauja 10 dalimi:\n\n„10. Stacionarioji Kelių eismo taisyklių pažeidimų fiksavimo įranga – tam tikrose vietose nejudamai įtvirtinta įranga (greičio matuokliai, vaizdo kameros su duomenų perdavimo įranga ir kt.), skirta Kelių eismo taisyklių pažeidimams fiksuoti.“\n\n2. Buvusias 2 straipsnio 10, 11, 12, 13, 14 ir 15 dalis laikyti atitinkamai 11, 12, 13, 14, 15 ir 16 dalimis."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio papildymas 9 punktu",
      "content": "Papildyti 3 straipsnį 9 punktu:\n\n„9) lėšos iš sumokėtų ar išieškotų baudų už nustatyto greičio viršijimą, užfiksuotą stacionariąja Kelių eismo taisyklių pažeidimų fiksavimo įranga, įrengta valstybinės reikšmės keliuose.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 3 dalies 2 ir 4 punktų pakeitimas",
      "content": "1. 7 straipsnio 3 dalies 2 punkte po žodžio „neįgaliesiems“ įrašyti žodžius „vežti ir (ar) vairuoti“, išbraukti žodžius „priklausančiomis savivaldybių institucijoms ir nevalstybinėms neįgaliųjų organizacijoms“ ir šį punktą išdėstyti taip:\n\n„2) specialiai neįgaliesiems vežti ir (ar) vairuoti pritaikytomis transporto priemonėmis;“.\n\n2. Pakeisti 7 straipsnio 3 dalies 4 punktą ir jį išdėstyti taip:\n\n„4) Lietuvos Respublikoje įregistruotomis specialiai moksleivių (vaikų) vežimui pritaikytomis transporto priemonėmis (mokykliniais autobusais), kurių registracijos dokumentuose nurodyta, kad transporto priemonė skirta moksleiviams vežti, ir priklausančiomis švietimo įstaigoms ir (ar) savivaldybių kontroliuojamoms įmonėms, taip pat užsienio šalyse, tarp jų ir Europos Sąjungos valstybėse narėse, įregistruotomis specialiai moksleivių (vaikų) vežimui pritaikytomis transporto priemonėmis (mokykliniais autobusais), priklausančiomis švietimo įstaigoms;“."
    },
    {
      "provision_ref": "art4",
      "section": "4",
      "title": "4 straipsnis. 9 straipsnio papildymas 3 dalimi",
      "content": "Papildyti 9 straipsnį 3 dalimi:\n\n„3. Į Programos finansavimo sąskaitą yra pervedamos lėšos iš sumokėtų ar išieškotų baudų už nustatyto greičio viršijimą, užfiksuotą stacionariąja Kelių eismo taisyklių pažeidimų fiksavimo įranga, įrengta valstybinės reikšmės keliuose. Vyriausybė ar jos įgaliota institucija nustato šių lėšų mokėjimo, administravimo ir kontrolės tvarką.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 1 dalies pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Programos finansavimo lėšos naudojamos automobilių keliams, tiltams, viadukams, estakadoms, tuneliams, gamybiniams-buitiniams kelių pastatams projektuoti, statyti, tiesti, modernizuoti, taisyti (remontuoti), inventorizuoti, prižiūrėti, kelių technikos, technologijos, transporto ir kitoms gamybos priemonėms įsigyti kelių ir tiltų tyrimų, specialiųjų statybos reikalavimų laikymosi valstybinei priežiūrai atlikti, išlaidoms už skirtą žemę, nukeliamus ar griaunamus pastatus ir kitus statinius, želdinius ir kitas naudmenas apmokėti, kelių informacinėms sistemoms kurti, kelių infrastruktūros plėtrai, bendradarbiavimui su užsienio valstybėmis, teisės aktams ir norminiams dokumentams rengti, institucijų, atsakingų už valstybinės reikšmės kelius, išlaikymo išlaidoms apmokėti ir kontrolės įrangai įsigyti, paskoloms grąžinti ir palūkanoms mokėti, mokesčių administravimui ir jų surinkimo kontrolei, istorinėms kelių vertybėms išsaugoti, saugaus eismo programoms keliuose ir jų priemonėms įgyvendinti (tarp jų valstybinės reikšmės keliuose įrengtai stacionariajai Kelių eismo taisyklių pažeidimų fiksavimo įrangai prižiūrėti ir gaunamai informacijai apdoroti, naudojant lėšas iš sumokėtų ar išieškotų baudų už nustatyto greičio viršijimą) ir kitoms kelių srities reikmėms finansuoti.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2012 m. sausio 1 d.\n\n2. Lietuvos Respublikos Vyriausybė ir jos įgaliotos institucijos iki šio įstatymo įsigaliojimo priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
