{
  "id": "lt-law-xii-2019",
  "type": "statute",
  "title": "Lietuvos Respublikos valstybės iždo įstatymo Nr. I-712 1, 9, 11 straipsnių pakeitimo ir Įstatymo papildymo ketvirtuoju-1 skirsniu įstatymas",
  "short_name": "XII-2019",
  "status": "in_force",
  "issued_date": "2015-11-17",
  "in_force_date": "2016-01-01",
  "url": "https://e-tar.lt/portal/lt/legalAct/22fa128092b811e5a6f4e928c954d72b/juewVWfKib",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šis įstatymas nustato Lietuvos Respublikos valstybės iždo (toliau – valstybės iždas) turinį, valstybės iždo bendrosios sąskaitos atidarymo, įmokų į valstybės iždo bendrąją sąskaitą mokėjimo ir išmokų iš jos atlikimo tvarką, valstybės iždo paskirtį, valdymą, funkcijas ir jų įgyvendinimą, valstybės pinigų fondų steigimą, Rezervinio (stabilizavimo) fondo paskirtį ir valstybės piniginių išteklių pervedimo į valstybės pinigų fondus tvarką.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Valstybės pinigų fondų steigimas\n\n1. Valstybės pinigų fondai, išskyrus Rezervinį (stabilizavimo) fondą, gali būti steigiami tik priėmus atitinkamą valstybės pinigų fondo įstatymą.\n\n2. Valstybės pinigų fondų steigėjų ir valdytojų teises ir pareigas kaupiant bei valdant šių fondų lėšas ir atsakomybę už efektyvų ir racionalų jų naudojimą nustato atitinkami valstybės pinigų fondų įstatymai ir (ar) šių fondų nuostatai.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas ketvirtuoju1 skirsniu",
      "content": "Papildyti Įstatymą ketvirtuoju1 skirsniu:\n\n„KETVIRTASIS1 SKIRSNIS\nREZERVINIS (STABILIZAVIMO) FONDAS"
    },
    {
      "provision_ref": "art101",
      "section": "101",
      "title": "101 straipsnis. Rezervinio (stabilizavimo) fondo paskirtis",
      "content": "1. Rezervinis (stabilizavimo) fondas (toliau šiame skirsnyje – Fondas) yra valstybės pinigų fondas, kurio tikslas – kaupti valstybės piniginius išteklius, reikalingus valstybės biudžeto išlaidoms finansuoti Lietuvos Respublikos fiskalinės sutarties įgyvendinimo konstitucinio įstatymo nustatyta tvarka nustačius išskirtines aplinkybes ir jas paskelbus įstatymų nustatyta tvarka ir valstybės turtiniams įsipareigojimams, susijusiems su valstybės skola, Europos Sąjungos politikos įgyvendinimu ir (arba) su tuo susijusiomis sutartimis ar susitarimais, vykdyti (grąžintinai).\n\n2. Fondo nuostatus tvirtina Seimas Vyriausybės teikimu.\n\n3. Fondo nuostatuose nustatomi Fondo sudarymo šaltiniai, sąlygos, kai lėšos Fonde laikinai nekaupiamos, Fondo lėšų naudojimo, Fondo valdymo, Fondo lėšų apskaitos ir kontrolės tvarka.\n\n4. Tam tikrų metų Fondo lėšų dydis pagal šaltinius nustatomas Fondo lėšų sąmatoje, kurią Vyriausybė teikia Seimui tvirtinti kartu su Lietuvos Respublikos atitinkamų metų valstybės biudžeto ir savivaldybių biudžetų finansinių rodiklių patvirtinimo įstatymo projektu.\n\n5. Fondą valdo Lietuvos Respublikos finansų ministerija.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Laikinai laisvų valstybės piniginių išteklių naudojimas\n\n1. Lietuvos Respublikos finansų ministerija turi teisę laikinai laisvus valstybės piniginius išteklius investuoti ir laikinai (grąžintinai) naudoti Lietuvos Respublikos finansų ministro nustatyta tvarka, laikydamasi šio straipsnio 2 dalyje nustatytų sąlygų ir vadovaudamasi šio straipsnio 3 dalyje nustatytais kriterijais.\n\n2. Laikinai laisvi valstybės piniginiai ištekliai gali būti investuojami ir laikinai (grąžintinai) naudojami, kai tenkinamos šios sąlygos:\n\n1) šie ištekliai nenaudojami Lietuvos Respublikos valstybės biudžete patvirtintiems asignavimams pagal programas finansuoti, valstybės pinigų fondų veiklai, taip pat visiems su Lietuvos Respublikos valstybės skolos įstatymo ir kitų įstatymų įgyvendinimu atsirandantiems valstybės turtiniams įsipareigojimams vykdyti;\n\n2) užtikrinamas lėšų ir investavimo metu gautų investicinės veiklos pajamų, įvertinus investicinės veiklos sąnaudas, grąžinimas į atitinkamą valstybės iždo sąskaitą.\n\n3. Pagrindiniai kriterijai pasirenkant laikinai laisvų valstybės piniginių išteklių investavimo priemonę yra šie:\n\n1) investuotų lėšų saugumas;\n\n2) likvidumas;\n\n3) metinis pelningumas;\n\n4) komisinio užmokesčio ar kitų išlaidų dydis.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2016 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
