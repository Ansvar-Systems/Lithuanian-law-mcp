{
  "id": "lt-law-x-1115",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 5, 6, 32, 39, 42, 46, 52, 64 straipsnių pakeitimo ir papildymo bei įstatymo papildymo 24(1), 42(1), 53(1), 66(1) straipsniais įstatymas",
  "short_name": "X-1115",
  "status": "in_force",
  "issued_date": "2007-05-10",
  "in_force_date": "2007-07-01",
  "url": "https://e-tar.lt/portal/lt/legalAct/TAR.99F1CC363E62",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 2 dalies pakeitimas",
      "content": "Pakeisti 5 straipsnio 2 dalį ir ją išdėstyti taip:\n\n„2. Asmenims, turintiems teisę gauti arba gaunantiems valstybines maitintojo netekimo pensijas ar valstybines socialinio draudimo maitintojo netekimo pensijas už mirusį iki 1995 m. sausio 1 d. maitintoją ir tuo pat metu turintiems teisę gauti valstybinę socialinio draudimo senatvės, netekto darbingumo, invalidumo, ištarnauto laiko, našlių arba našlaičių pensiją, mokama jų pasirinkimu viena iš šių pensijų, išskyrus našlaičių pensiją, kuri mokama kartu su maitintojo netekimo pensija už kitą mirusį iki 1995 m. sausio 1 d. tėvą (motiną).“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas ir papildymas",
      "content": "1. 6 straipsnio 1 dalyje po žodžio „dalys“ įrašyti žodžius „bei priedas už stažo metus“ ir šią dalį išdėstyti taip:\n\n„1. Valstybinę socialinio draudimo pensiją sudaro pagrindinė ir papildoma dalys bei priedas už stažo metus.“\n\n2. 6 straipsnio 3 dalyje po žodžio „dalies“ įrašyti žodžius „bei priedo už stažo metus“ ir šią dalį išdėstyti taip:\n\n„3. Pagrindinės valstybinės socialinio draudimo pensijos dalies bei priedo už stažo metus dydžio matas yra valstybinė socialinio draudimo bazinė pensija (13 straipsnis).“\n\n3. Papildyti 6 straipsnį 5 dalimi:\n\n„5. Priedas už stažo metus suteikia papildomą pensinį aprūpinimą asmenims, įgijusiems didesnį kaip 30 metų valstybinio socialinio pensijų draudimo stažą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 241 straipsniu",
      "content": "Papildyti Įstatymą 241 straipsniu:\n\n„241 straipsnis.   Valstybinės socialinio draudimo senatvės pensijos priedo už stažo metus dydis\n\nValstybinės socialinio draudimo senatvės pensijos priedo už stažo metus dydis apskaičiuojamas dauginant 3 procentus valstybinės socialinio draudimo bazinės pensijos iš kiekvienų iki išėjimo į pensiją mėnesio įgytų pilnų valstybinio socialinio pensijų draudimo stažo (8 straipsnio 1–3, 5, 6 dalys, 54 straipsnio 1 dalis, 2 dalies 1–9 punktai, 3 ir 4 dalys) metų, viršijančių 30 metų, skaičiaus.“"
    },
    {
      "provision_ref": "art4",
      "section": "4",
      "title": "4 straipsnis. 32 straipsnio 1 dalies pakeitimas ir šio straipsnio papildymas 5 dalimi",
      "content": "1. Pakeisti 32 straipsnio 1 dalį ir ją išdėstyti taip:\n\n„1. Valstybinė socialinio draudimo netekto darbingumo pensija turintiems teisę gauti šią pensiją asmenims apskaičiuojama sudedant pagrindinę ir papildomą netekto darbingumo pensijos dalis bei priedą už stažo metus. Apskaičiuojant netekto darbingumo pensijos papildomą dalį, nedarbo socialinio draudimo išmokų (iki 2005 m. sausio 1 d. – bedarbio pašalpų) gavimo laikas (8 straipsnio 2 dalies 2 punktas) įskaitomas į valstybinio socialinio pensijų draudimo stažą, o įskaitytu į stažą bedarbystės laikotarpiu gautos nedarbo socialinio draudimo išmokos (iki 2005 m. sausio 1 d. – bedarbio pašalpos) – į asmens draudžiamąsias pajamas (14 straipsnis), jeigu asmeniui tai naudinga. Tokios pat nuostatos laikomasi ir tuo atveju, kai asmuo gavo nedarbo socialinio draudimo išmoką išėjimo į netekto darbingumo pensiją metais.“\n\n2. Papildyti 32 straipsnį 5 dalimi:\n\n„5. Valstybinės socialinio draudimo netekto darbingumo pensijos priedas už stažo metus apskaičiuojamas taip pat kaip ir valstybinės socialinio draudimo senatvės pensijos priedas už stažo metus (241 straipsnis). Asmenims, netekusiems 45–55 procentų darbingumo, taip apskaičiuotas priedas mažinamas 50 procentų.“"
    },
    {
      "provision_ref": "art5",
      "section": "5",
      "title": "5 straipsnis. 39 straipsnio 2 dalies pakeitimas",
      "content": "39 straipsnio 2 dalyje vietoj skaičiaus ir žodžio „4 dalyje“ įrašyti skaičius ir žodžius „4 ir 5 dalyse“ ir šią dalį išdėstyti taip:\n\n„2. Mirus senatvės, netekto darbingumo, invalidumo ar išankstinės senatvės pensijos gavėjui, našlaičių pensija apskaičiuojama šio straipsnio 1 dalies nustatyta tvarka pagal mirusiojo gautos pensijos dydį. Skiriant našlaičių pensiją netekto darbingumo pensijos, apskaičiuotos asmenims, netekusiems 45–55 procentų darbingumo (iki 2005 m. liepos 1 d. – III grupės invalidumo pensijos), mažinimas, nustatytas šio įstatymo 32 straipsnio 4 ir 5 dalyse, netaikomas.“"
    },
    {
      "provision_ref": "art6",
      "section": "6",
      "title": "6 straipsnis. 42 straipsnio 1 ir 2 dalių pakeitimas",
      "content": "1. Pakeisti 42 straipsnio 1 dalį ir ją išdėstyti taip:\n\n„1. Senatvės ar netekto darbingumo pensija gali būti paskirta iš naujo pagal naujus duomenis pensijos gavėjo prašymu, kai jis įgyja papildomą, ne mažesnį kaip vienų metų valstybinio socialinio pensijų draudimo stažą dirbdamas pagal darbo sutartį, narystės ar tarnybos pagrindu (8 straipsnio 2 ir 3 dalys).“\n\n2. Pakeisti 42 straipsnio 2 dalį ir ją išdėstyti taip:\n\n„2. Jeigu senatvės ar netekto darbingumo pensijos gavėjas, kuriam pagal šio įstatymo nuostatas buvo paskirta pensija turint minimalų, bet neturint būtinojo stažo, po pensijos paskyrimo dirbdamas pagal darbo sutartį, narystės ar tarnybos pagrindu (8 straipsnio 2 ir 3 dalys) arba dirbdamas savarankiškai (8 straipsnio 5 ir 6 dalys) įgyja būtinąjį stažą, jo prašymu senatvės ar netekto darbingumo pensija jam gali būti skiriama iš naujo, nepaisant to, kad po pensijos paskyrimo jo įgytas valstybinio socialinio pensijų draudimo stažas buvo mažesnis kaip vieni metai.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 421 straipsniu",
      "content": "Papildyti Įstatymą 421 straipsniu:\n\n„421 straipsnis. Priedo už stažo metus apskaičiavimas iš naujo\n\n1. Kai senatvės ar netekto darbingumo (invalidumo) pensijos gavėjas kreipiasi dėl pensijos skyrimo iš naujo (42 straipsnio 1, 3 ir 4 dalys, 46 straipsnio 2 dalis), priedo už stažo metus dydis apskaičiuojamas iš naujo pagal naujus valstybinio socialinio pensijų draudimo stažo (8 straipsnio 1–3, 5, 6 dalys), įgyto iki pensijos skyrimo iš naujo mėnesio, duomenis. Priedo už stažo metus dydis iš naujo pagal naujus stažo duomenis apskaičiuojamas ir tais atvejais, kai senatvės ar netekto darbingumo (invalidumo) pensijos gavėjui pensijos skyrimas iš naujo nenaudingas.\n\n2. Jeigu senatvės ar netekto darbingumo (invalidumo) pensijos gavėjas pateikia papildomus duomenis apie valstybinio socialinio pensijų draudimo stažui prilygintus laikotarpius (54 straipsnio 1 dalis, 2 dalies 1–9 punktai, 3 ir 4 dalys) ir susidaro pilni valstybinio socialinio pensijų draudimo stažo metai, priedo už stažo metus dydis apskaičiuojamas iš naujo pagal naujus stažo duomenis nuo mėnesio, einančio po to mėnesio, kurį pensijos gavėjas pateikė papildomus stažo duomenis, pirmosios dienos.\n\n3. Jeigu keičiasi asmeniui mokamos valstybinės socialinio draudimo pensijos rūšis ar netekto darbingumo procentai arba ši pensija skiriama iš naujo ar perskaičiuojama, priedas už stažo metus nemažinamas, išskyrus atvejį, kai vietoj 60–70 procentų netekto darbingumo (II invalidumo grupės) nustatomas 45–55 procentų netektas darbingumas. Šiuo atveju priedas už stažo metus mažinamas 50 procentų.\n\n4. Apskaičiuojant priedo už stažo metus dydį įskaitomas asmens valstybinio socialinio pensijų draudimo stažas, už kurį mokama pensija pagal šį įstatymą.“"
    },
    {
      "provision_ref": "art8",
      "section": "8",
      "title": "8 straipsnis. 46 straipsnio 2 dalies pakeitimas",
      "content": "Pakeisti 46 straipsnio 2 dalį ir ją išdėstyti taip:\n\n„2. Asmenų, kuriems valstybinė socialinio draudimo senatvės ar invalidumo pensija buvo paskirta iki 1995 m. sausio 1 d. ir kurie po pensijos paskyrimo įgijo (įgyja) papildomą, ne mažesnį kaip vienų metų, valstybinio socialinio pensijų draudimo stažą dirbdami pagal darbo sutartį, narystės ar tarnybos pagrindu (8 straipsnio 2 ir 3 dalys, 54 straipsnio 1 dalis ir 2 dalies 1–9 punktai), pageidavimu pensija gali būti paskirta iš naujo, remiantis šio įstatymo nuostatomis dėl naujai skiriamų pensijų (42 straipsnis). Remiantis nurodytomis nuostatomis, taip pat gali būti iš naujo paskirta senatvės ar netekto darbingumo pensija tiems senatvės ar invalidumo pensininkams, kuriems pensijos iki 1995 m. sausio 1 d. buvo paskirtos neturint viso tuo metu reikalauto stažo pensijai skirti ir kurie po pensijos paskyrimo dirbdami pagal darbo sutartį, narystės ar tarnybos pagrindu (8 straipsnio 2 ir 3 dalys, 54 straipsnio 1 dalis ir 2 dalies 1–9 punktai) arba dirbdami savarankiškai (8 straipsnio 5 ir 6 dalys, 54 straipsnio 3 dalis) įgyja (įgijo) šio įstatymo nustatytą būtinąjį stažą, nepaisant to, kad po pensijos paskyrimo jų įgytas valstybinio socialinio pensijų draudimo stažas buvo mažesnis kaip vieni metai.“"
    },
    {
      "provision_ref": "art9",
      "section": "9",
      "title": "9 straipsnis. 52 straipsnio 3 dalies pakeitimas",
      "content": "Pakeisti 52 straipsnio 3 dalį ir ją išdėstyti taip:\n\n„3. Jei neperskaičiuota pensija be priedo už stažo metus viršija ar po indeksavimo pradeda viršyti maksimalią neperskaičiuotą pensiją – 500 litų, ji mokama 500 litų dydžio, kol tam asmeniui perskaičiuota pagal šį įstatymą pensija be priedo už stažo metus ima viršyti 500 litų. Kai šio straipsnio 4 dalyje nustatyta tvarka patvirtinama nauja maksimali neperskaičiuota pensija, mokama neperskaičiuota pensija be priedo už stažo metus indeksuojama šio straipsnio 1 ir 2 dalyse nustatyta tvarka, neviršijant naujos maksimalios neperskaičiuotos pensijos.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 531 straipsniu",
      "content": "Papildyti Įstatymą 531 straipsniu:\n\n„531 straipsnis.   Perskaičiuotų ir neperskaičiuotų valstybinių socialinio draudimo pensijų priedas už stažo metus\n\n1. Perskaičiuotų ir neperskaičiuotų valstybinių socialinio draudimo senatvės, netekto darbingumo (invalidumo) pensijų, ištarnauto laiko pensijų gavėjams, įgijusiems didesnį kaip 30 metų valstybinio socialinio pensijų draudimo stažą, priedas už stažo metus apskaičiuojamas dauginant 3 procentus valstybinės socialinio draudimo bazinės pensijos iš kiekvienų pilnų valstybinio socialinio pensijų draudimo stažo metų, viršijančių 30 metų, skaičiaus. Apskaičiuojant šį priedą, įskaitomas stažas, įgytas iki 1995 m. sausio 1 d. (49 straipsnio 1 ir 2 dalys), ir stažas, įgytas po 1995 m. sausio 1 d. (8 straipsnio 1–3, 5, 6 dalys). Ištarnauto laiko pensijų gavėjams šis priedas skiriamas, jeigu jie yra sukakę senatvės pensijos amžių arba pripažinti nedarbingais ar iš dalies darbingais (iki 2005 m. liepos 1 d. – invalidais). Asmenims, kuriems mokama III grupės invalidumo pensija, apskaičiuotas priedas už stažo metus mažinamas 50 procentų.\n\n2. Jeigu šio straipsnio 1 dalyje nurodytiems valstybinių socialinio draudimo pensijų gavėjams pensija skiriama iš naujo (46 straipsnio 2 ir 4 dalys) arba vietoj mokamos pensijos skiriama kitos rūšies valstybinė socialinio draudimo pensija, priedas už stažo metus nemažinamas. Tokiais atvejais apskaičiuojamas naujas priedo už stažo metus dydis, įskaitant papildomus stažo, įgyto iki tos pačios ar kitos rūšies pensijos skyrimo, duomenis.“"
    },
    {
      "provision_ref": "art11",
      "section": "11",
      "title": "11 straipsnis. 64 straipsnio 3 dalies pakeitimas",
      "content": "64 straipsnio 3 dalyje vietoj skaičiaus ir žodžių „4 dalyje nustatytą atvejį“ įrašyti skaičius ir žodžius „4 ir 5 dalyse nustatytus atvejus“ ir šią dalį išdėstyti taip:\n\n„3. Jeigu asmens draudžiamųjų pajamų koeficientas buvo padidintas pagal 59 ir 60 straipsnių nuostatas arba prie neperskaičiuotos senatvės ar invalidumo pensijos dydžio buvo pridėtas pensijos prieaugis pagal šio įstatymo 62 straipsnio 1 dalį, atsiradus aplinkybėms, dėl kurių pakeistas koeficientas kp ar Kp arba prieaugis PPs ar PPinv gali sumažėti ar padidėti, pakeistas koeficientas ar pensijos prieaugis nekeičiamas, išskyrus šio straipsnio 4 ir 5 dalyse nustatytus atvejus ir tuos atvejus, kai įvertinus atsiradusias aplinkybes skirtumas tarp padidintos pensijos, apskaičiuotos pagal kp arba Kp, dydžio ir pensijos, apskaičiuotos pagal koeficientą k arba K, dydžio ima viršyti šio įstatymo 59 straipsnio 1 dalyje ir 60 straipsnio 1 dalyje nustatytą maksimalų, nustatyta tvarka indeksuotą, pensijos prieaugį (dydį M). Šiais atvejais pensijos padidinimo nuostatų taikymas reglamentuojamas šio įstatymo 65 straipsnyje.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 661 straipsniu",
      "content": "Papildyti Įstatymą 661 straipsniu:\n\n„661 straipsnis.   Asmenų, įgijusių didesnį kaip 30 metų valstybinio socialinio pensijų draudimo stažą, teisės į pensijų padidinimą pagal šio įstatymo 58–66 straipsnių nuostatas nustatymas\n\nAsmenų, įgijusių didesnį kaip 30 metų valstybinio socialinio pensijų draudimo stažą, teisė į valstybinių socialinio draudimo senatvės ir netekto darbingumo (invalidumo) pensijų padidinimą pagal šio įstatymo 58–66 straipsnių nuostatas nustatoma įskaitant pensijos dydį (pensijų ir (ar) pensijų išmokų sumą) be priedo už stažo metus.“"
    },
    {
      "provision_ref": "art13",
      "section": "13",
      "title": "13 straipsnis. Baigiamosios nuostatos",
      "content": "1. Valstybinio socialinio draudimo fondo valdybos prie Socialinės apsaugos ir darbo ministerijos teritoriniai skyriai ir Užsienio išmokų tarnyba ne vėliau kaip iki 2007 m. gruodžio 1 d. privalo be asmens prašymo paskirti ir nuo 2007 m. liepos 1 d. išmokėti pagal šį įstatymą apskaičiuotą priedą už stažo metus valstybinių socialinio draudimo senatvės, netekto darbingumo (invalidumo), ištarnauto laiko pensijų gavėjams, sukakusiems senatvės pensijos amžių arba pripažintiems nedarbingais ar iš dalies darbingais (iki 2005 m. liepos 1 d. – invalidais), taip pat senatvės pensijų, paskirtų pagal Lietuvos Respublikos valstybinių socialinio draudimo senatvės pensijų išankstinio mokėjimo įstatymą (Žin., 2003, Nr. 114-5116), gavėjams. Skiriant šį priedą, įskaitomas asmens iki 2006 m. gruodžio 31 d. įgytas valstybinio socialinio pensijų draudimo stažas ir šiam stažui prilyginami laikotarpiai (8 straipsnio 1–3, 5, 6 dalys, 49 straipsnis, 54 straipsnio 1 dalis, 2 dalies 1–9 punktai, 3 ir 4 dalys).\n\n2. Jeigu valstybinė socialinio draudimo pensija buvo paskirta pirmą kartą ar iš naujo arba perskaičiuota 2007 m. sausio 1 d. – birželio 30 d. laikotarpiu ar skiriama arba perskaičiuojama po 2007 m. liepos 1 d., priedo už stažą dydis apskaičiuojamas pagal valstybinio socialinio pensijų draudimo stažą, įgytą iki pensijos skyrimo (perskaičiavimo) mėnesio pirmos dienos."
    },
    {
      "provision_ref": "art14",
      "section": "14",
      "title": "14 straipsnis. Pasiūlymas Vyriausybei",
      "content": "Vyriausybė iki 2007 m. liepos 1 d. patvirtina šiam įstatymui įgyvendinti būtinus teisės aktus."
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas",
      "content": "Šis įstatymas, išskyrus 14 straipsnį, įsigalioja nuo 2007 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
