{
  "id": "lt-law-xi-188",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 7, 9, 10 ir 15 straipsnių pakeitimo įstatymas",
  "short_name": "XI-188",
  "status": "in_force",
  "issued_date": "2009-03-10",
  "in_force_date": "2009-07-01",
  "url": "https://e-tar.lt/portal/lt/legalAct/TAR.782A9D3AD8A8",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio 6 dalies pakeitimas",
      "content": "Pakeisti 7 straipsnio 6 dalį ir ją išdėstyti taip:\n\n„6. Krašto apsaugos ministru, viceministrais ir ministerijos kancleriu gali būti tik civiliai.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio 2 dalies pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Krašto apsaugos ministerijai vadovauja ministras. Vadovaudamasis Vyriausybės įstatymu, šiuo įstatymu ir kitais teisės aktais, ministras nustato viceministrų, ministerijos kanclerio ir Gynybos štabo viršininko kompetenciją bei funkcijas.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 4 dalies pakeitimas",
      "content": "Pakeisti 10 straipsnio 4 dalį ir ją išdėstyti taip:\n\n„4. Krašto apsaugos ministras savo įsakymais gali deleguoti dalį šiame įstatyme numatytų teisių, pareigų ir atsakomybės viceministrams, ministerijos kancleriui, kariuomenės vadui, kitiems vadams ir krašto apsaugos sistemos institucijų bei padalinių vadovams, nustatydamas naudojimosi jo deleguotomis teisėmis ir sprendimų priėmimo sąlygas, procedūras ir tvarką.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Gynybos štabas\n\n1. Gynybos štabas yra Krašto apsaugos ministerijos padalinys, padedantis atlikti strateginio lygmens vadovavimo valstybės ginkluotosioms pajėgoms funkcijas. Jis padeda krašto apsaugos ministrui rengti krašto apsaugos sistemos plėtros planus ir valstybės karinę strategiją, o kariuomenės vadui – vykdyti jo pareigas ir funkcijas.\n\n2. Valstybės ginkluotos gynybos planus Gynybos štabas rengia kartu su kitomis krašto apsaugos sistemos ir valstybės institucijomis, o šios pateikia visus šiems planams būtinus duomenis.\n\n3. Gynybos štabui vadovauja Gynybos štabo viršininkas. Jis yra tiesiogiai pavaldus kariuomenės vadui ir atsakingas krašto apsaugos ministrui. Krašto apsaugos ministerijos vidaus administravimo srityje Gynybos štabo viršininkas yra atskaitingas ministrui.\n\n4. Gynybos štabo viršininkas jam ministro nustatytose veiklos srityse:\n\n1) organizuoja ministerijos strateginius tikslus ir Vyriausybės programos nuostatas atitinkančių teisės aktų projektų rengimą ir derinimą;\n\n2) organizuoja ir kontroliuoja, kaip vykdomi Ministro Pirmininko ir Vyriausybės, ministro ir kariuomenės vado pavedimai;\n\n3) koordinuoja ir kontroliuoja Gynybos štabo, Jungtinio štabo ir kariuomenės pajėgų štabų veiklą;\n\n4) atlieka kitas ministro ar kariuomenės vado pavestas funkcijas.\n\n5. Gynybos štabo viršininką krašto apsaugos ministras skiria kariuomenės vado teikimu. Kitus karius į pareigas Gynybos štabe skiria ir iš jų atleidžia krašto apsaugos ministras.\n\n6. Kai Gynybos štabo viršininko nėra arba jis laikinai negali eiti pareigų, krašto apsaugos ministro įsakymu jį pavaduoja Gynybos štabo struktūrinio padalinio vadovas.\n\n7. Gynybos štabo struktūrą nustato krašto apsaugos ministras.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2009 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
