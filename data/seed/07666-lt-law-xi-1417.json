{
  "id": "lt-law-xi-1417",
  "type": "statute",
  "title": "Lietuvos Respublikos valstybės rezervo įstatymo 2, 3, 4 ir 13 straipsnių pakeitimo įstatymas",
  "short_name": "XI-1417",
  "status": "in_force",
  "issued_date": "2011-05-26",
  "in_force_date": "2011-07-01",
  "url": "https://e-tar.lt/portal/lt/legalAct/TAR.36E1543329D3/OkgIDEjatK",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies pakeitimas",
      "content": "Pakeisti 2 straipsnio 1 dalį ir ją išdėstyti taip:\n\n„1. Valstybės rezervas – piniginės lėšos (nacionaline ir užsienio valiuta) ir valstybės lėšomis įsigytos materialinių išteklių atsargos bei privalomosios materialinių išteklių atsargos mobilizaciniams poreikiams, ūkio ir civilinės saugos sistemos funkcionavimo poreikiams patenkinti paskelbus mobilizaciją, įvedus nepaprastąją ar karo padėtį, ekstremaliųjų situacijų, ekonominės grėsmės sąlygomis ar kitais šio įstatymo nustatytais atvejais.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Valstybės rezervo sudarymo, kaupimo ir tvarkymo teisiniai pagrindai\n\nSudarant, kaupiant ir tvarkant valstybės rezervą, privalo dalyvauti valstybės, savivaldybės institucijos ir įstaigos, taip pat visų rūšių ir nuosavybės formų įmonės, užsienio valstybių įmonių filialai ir atstovybės (toliau – ūkio subjektai), vadovaudamiesi šiuo, Lietuvos Respublikos mobilizacijos ir priimančiosios šalies paramos ir Civilinės saugos įstatymais.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3, 6 dalių pakeitimas ir 4 dalies pripažinimas netekusia galios",
      "content": "1. Pakeisti 4 straipsnio 3 dalį ir ją išdėstyti taip:\n\n„3. Valstybės rezervo materialinių išteklių atsargas sudaro civilinės saugos priemonių atsargos ir ūkio atsargos.“\n\n2. Pripažinti 4 straipsnio 4 dalį netekusia galios.\n\n3. Pakeisti 4 straipsnio 6 dalį ir ją išdėstyti taip:\n\n„6. Ūkio atsargos – valstybės rezervo materialinių išteklių atsargų dalis, įskaitant privalomąsias materialinių išteklių atsargas, skiriama būtiniausiems valstybės, savivaldybių institucijų ir įstaigų, taip pat ūkio subjektų ir gyventojų poreikiams tenkinti ekstremaliųjų situacijų, mobilizacijos, karo padėties, ekonominės grėsmės metu ir teikiant priimančiosios šalies paramą.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio 1, 3, 4 ir 8 dalių pakeitimas",
      "content": "1. Pakeisti 13 straipsnio 1 dalį ir ją išdėstyti taip:\n\n„1. Valstybės rezervas gali būti naudojamas:\n\n1) valstybės reikmėms užtikrinti įvedus nepaprastąją padėtį;\n\n2) valstybės reikmėms užtikrinti ekstremaliųjų situacijų metu ir ekstremaliųjų situacijų padariniams likviduoti;\n\n3) valstybės reikmėms užtikrinti paskelbus mobilizaciją ir (ar) įvedus karo padėtį ir jų padariniams likviduoti;\n\n4) ūkio funkcionavimui palaikyti ekonominės grėsmės atvejais;\n\n5) pagalbai kitoms valstybėms suteikti pagal galiojančias Lietuvos Respublikos tarptautines sutartis;\n\n6) teikiant priimančiosios šalies paramą.“\n\n2. Pakeisti 13 straipsnio 3 dalies 2 punktą ir jį išdėstyti taip:\n\n„2) nustato valstybės, savivaldybės institucijas ir įstaigas, taip pat ūkio subjektus, kuriems paskirstomos valstybės rezervo piniginės lėšos ir materialinių išteklių atsargos;“.\n\n3. Pakeisti 13 straipsnio 4 dalį ir ją išdėstyti taip:\n\n„4. Susidarius ekstremaliajai situacijai, paskelbus mobilizaciją ir (ar) įvedus karo padėtį, valstybės rezervo tvarkytojas institucijų, atsakingų už šių padėčių administravimą, prašymu turi teisę priimti sprendimą panaudoti jo tvarkomas valstybei nuosavybės teise priklausančias valstybės rezervo pinigines lėšas ir materialinių išteklių atsargas. Valstybės rezervo tvarkytojo sprendimai panaudoti valstybės rezervą turi būti nedelsiant pateikti Vyriausybei. Jeigu Vyriausybė šiems sprendimams nepritaria, žalą, atsiradusią dėl nepagrįsto valstybės rezervo panaudojimo, valstybės rezervo tvarkytojas atlygina įstatymų nustatyta tvarka.“\n\n4. Pakeisti 13 straipsnio 8 dalį ir ją išdėstyti taip:\n\n„8. Valstybės rezervo materialinių išteklių atsargos, išskyrus privalomąsias materialinių išteklių atsargas, gali būti naudojamos civilinės saugos treniruočių ir pratybų metu ar vykdant mobilizacinio ar priimančiosios šalies paramos mokymo pratybas Vyriausybės nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2011 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
