{
  "id": "lt-law-viii-1686",
  "type": "statute",
  "title": "Lietuvos Respublikos valstybės ir savivaldybių turto valdymo, naudojimo ir disponavimo juo įstatymo pakeitimo ir papildymo įstatymas",
  "short_name": "VIII-1686",
  "status": "in_force",
  "issued_date": "2000-05-18",
  "in_force_date": "2000-07-01",
  "url": "https://e-tar.lt/portal/lt/legalAct/TAR.CA6924798C03/feUFQOyLaw",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas",
      "content": "1. 2 straipsnio 9 dalyje prieš žodžius „valstybės ar savivaldybės įmonės“ įrašyti žodžius „Lietuvos banko“ ir šią dalį išdėstyti taip:\n\n„9. Turto patikėjimo teisė – Lietuvos banko, valstybės ar savivaldybės įmonės, įstaigos, organizacijos teisė savo įstatuose (nuostatuose), taip pat tam tikros rūšies valstybės ar savivaldybės įmonių, įstaigų, organizacijų veiklą reglamentuojančiuose norminiuose aktuose nustatytu mastu, tvarka bei sąlygomis valdyti, naudoti valstybės ar savivaldybių jai perduotą turtą ir disponuoti juo.“\n\n2. 2 straipsnio 11 dalyje po žodžio „institucija“ įrašyti žodžius „Lietuvos bankas“ ir šią dalį išdėstyti taip:\n\n„11. Turto valdytojas – valstybės valdžios ar valdymo institucija, Lietuvos bankas, valstybės įmonė, įstaiga ar organizacija arba savivaldybės taryba, patikėjimo ar nuosavybės teise valdanti, naudojanti valstybės ar savivaldybės turtą ir disponuojanti juo.“\n\n3. Papildyti 2 straipsnį 12, 13 ir 14 dalimis:\n\n„12. Liekamosios medžiagos – tinkamos naudoti detalės, mazgai, taurieji metalai, brangakmeniai, antrinės žaliavos, statybinės ir kitos medžiagos, liekančios po numatyto likviduoti turto išardymo.\n\n13. Turto nurašymas – Vyriausybės nustatyta tvarka įformintas turto išėmimas iš apyvartos ar sandėliavimo vietų, kai šis turtas perleidžiamas ar likviduojamas.\n\n14. Turto likvidavimas – Vyriausybės nustatyta tvarka nurašyto turto išvežimas į sąvartyną arba jo sunaikinimas.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 2 dalies 3 punkto ir 4 dalies 6 punkto pakeitimas",
      "content": "1. 3 straipsnio 2 dalies 3 punkte išbraukti žodžius „valstybės įmonėms“ ir šį punktą išdėstyti taip:\n\n„3) valstybės valdžios ir valdymo institucijoms, įstaigoms bei organizacijoms patikėjimo teise perduoti pastatai ar jų dalys, statiniai ar įrenginiai;“.\n\n2. 3 straipsnio 4 dalies 6 punkte išbraukti žodžius „ir grynasis šių įmonių pelnas“ ir šį punktą išdėstyti taip:\n\n„6) valstybės įmonių kapitalas.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio papildymas ir pakeitimas",
      "content": "6 straipsnį papildyti nauju 2 punktu, buvusius 2, 3, 4, 5 ir 6 punktus laikyti atitinkamai 3, 4, 5, 6 ir 7 punktais ir šį straipsnį išdėstyti taip:\n\n„6 straipsnis. Savivaldybių turto įgijimo būdai\n\nSavivaldybė turtą įgyja:\n\n1) perimdama valstybės turto, kuris perduodamas savivaldybės nuosavybėn pagal įstatymus, dalį;\n\n2) perimdama valstybei nuosavybės teise priklausančius komunalinio ūkio, inžinerinės infrastruktūros objektus, socialinius objektus, švietimo įstaigas, neprivatizuotas gyvenamąsias ir negyvenamąsias patalpas su priklausiniais, kurios gali būti perduodamos savivaldybių nuosavybėn pagal Vyriausybės nutarimus, kai yra savivaldybės tarybos sutikimas;\n\n3) įstatymų nustatyta tvarka gaudama pajamų iš mokesčių, kitų įmokų ir rinkliavų;\n\n4) gaudama pajamų iš savivaldybės turto valdymo ir naudojimo;\n\n5) pagal sandorius;\n\n6) pagal testamentą paveldėdama turtą;\n\n7) kitais įstatymų nustatytais būdais.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 1 dalies papildymas 4 punktu",
      "content": "7 straipsnio 1 dalį papildyti 4 punktu:\n\n„4) savivaldybės – šio įstatymo 11 straipsnyje nustatytais atvejais.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio 2 dalies pakeitimas",
      "content": "9 straipsnio 2 dalį pakeisti ir išdėstyti taip:\n\n„2. Šio įstatymo 7 straipsnio 1 dalyje nurodytiems subjektams valstybės turtas, išskyrus šio straipsnio 1 dalyje išvardytąjį, perduodamas valdyti, naudotis ir disponuoti juo Vyriausybės nustatyta tvarka, jeigu Lietuvos Respublikos Seimas nenustato kitaip.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 2 dalies pakeitimas",
      "content": "10 straipsnio 2 dalį pakeisti ir išdėstyti taip:\n\n„2. Valstybės turtą patikėjimo teise valdo, naudoja ir juo disponuoja valstybės įmonė Valstybės turto fondas, o turtą, kuris Vyriausybės nutarimu neperduotas šiam fondui, – valstybės valdžios ir valdymo institucijos, valstybės įmonės, įstaigos ir organizacijos, taip pat šio įstatymo 11 straipsnyje nustatytais atvejais savivaldybės.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "11 straipsnį pakeisti ir išdėstyti taip:\n\n„11 straipsnis.     Savivaldybėms perduodamo valstybės turto valdymas, naudojimas ir disponavimas juo patikėjimo teise\n\nPatikėjimo teise savivaldybės valdo, naudoja ir disponuoja:\n\n1) valstybės turtu, kuris pagal Valstybės turto perdavimo savivaldybių nuosavybėn įstatymą priskirtas savivaldybių nuosavybei, bet dar neperduotas jų nuosavybėn. Jeigu savivaldybė atsisako perimti nuosavybėn jai perduodamą valstybės turtą, Vyriausybės nutarimu šis turtas gali būti perduotas valstybės valdžios ir valdymo institucijoms, valstybės įmonėms, įstaigoms ir organizacijoms;\n\n2) valstybės turtu, kuris Vyriausybės nutarimais savivaldybėms perduodamas įstatymų deleguotosioms valstybės funkcijoms atlikti. Jeigu pasikeičia deleguotosios funkcijos ar jų subjektai, Vyriausybės nutarimu šis turtas patikėjimo teise gali būti perduotas valstybės valdžios ir valdymo institucijoms, valstybės įmonėms, įstaigoms ir organizacijoms.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio 1 dalies pakeitimas",
      "content": "13 straipsnio 1 dalies 1 punktą papildyti žodžiais „kai bent vienas iš jų steigėjų yra valstybės ar vietos savivaldos institucija“, dalį papildyti nauju 4 punktu, buvusį 4 punktą laikyti 5 punktu ir šią dalį išdėstyti taip:\n\n„1. Valstybės ir savivaldybių turtas gali būti perduodamas laikinai neatlygintinai naudotis šiems panaudos subjektams:\n\n1) viešosioms įstaigoms, veikiančioms pagal Viešųjų įstaigų įstatymą, kai bent vienas iš jų steigėjų yra valstybės ar vietos savivaldos institucija;\n\n2) labdaros ir paramos organizacijoms bei fondams;\n\n3) visuomeninėms organizacijoms ir politinėms partijoms;\n\n4) valstybės valdžios ir valdymo institucijoms, valstybės (savivaldybių) įstaigoms, organizacijoms, valstybinėms mokslo ir studijų institucijoms;\n\n5) kitiems subjektams, jei tai nustatyta įstatymuose.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio papildymas 4 ir 5 dalimis",
      "content": "15 straipsnį papildyti 4 ir 5 dalimis:\n\n„4. Viso valstybei nuosavybės teise priklausančio turto apskaitą tvarko Vyriausybės paskirta institucija Vyriausybės nustatyta tvarka. Vyriausybė kiekvienais metais iki rugsėjo 1 d., vadovaudamasi šio įstatymo nuostatomis, privalo pateikti Seimui ataskaitą apie valstybės turtą.\n\n5. Savivaldybei nuosavybės teise priklausančio turto apskaitą Vyriausybės nustatyta tvarka tvarko savivaldybės tarybos paskirta tarnyba.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pripažinimas netekusiu galios",
      "content": "18 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. 19 straipsnio pakeitimas",
      "content": "19 straipsnio 1 dalies 2 punkte vietoj žodžio „nuomos“ įrašyti žodį „mainų“, po žodžio „yra“ – žodį „vietos“, 2 dalį pakeisti ir šį straipsnį išdėstyti taip:\n\n„19 straipsnis. Valstybės ir savivaldybių turto mainai\n\n1. Pagal mainų sutartį valstybės valdžios ir valdymo ar savivaldos institucijos, valstybės ar savivaldybės įmonės, įstaigos ir organizacijos turi teisę perleisti viena kitai joms patikėjimo teise priklausantį lygiavertį (iki 10 procentų vertės besiskiriantį) ilgalaikį ir trumpalaikį materialųjį turtą, jeigu šie mainai reikalingi valstybės valdžios ir valdymo ar savivaldybės funkcijoms įgyvendinti. Sprendimus dėl valstybei ar savivaldybei nuosavybės teise priklausančio ilgalaikio ir trumpalaikio materialiojo turto mainų priima:\n\n1) Vyriausybė arba jos įgaliota institucija – jei bent viena iš mainų šalių yra valstybės valdžios ir valdymo institucija, valstybės įmonė, įstaiga ar organizacija, patikėjimo teise valdanti valstybės turtą;\n\n2) savivaldybių tarybos – jei abi mainų šalys yra vietos savivaldos institucijos, savivaldybės įmonės, įstaigos ar organizacijos, patikėjimo teise valdančios savivaldybių turtą.\n\n2. Mainomas ilgalaikis ir trumpalaikis materialusis turtas įvertinamas taikant bet kokį Turto ir verslo vertinimo pagrindų įstatyme nustatytą turto vertinimo metodą. Mainomo ilgalaikio ir trumpalaikio materialiojo turto vertės skirtumas gali būti atlyginamas kitu turtu ar pinigais.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas nauju ketvirtuoju skirsniu",
      "content": "Papildyti Įstatymą nauju ketvirtuoju skirsniu:\n\n„KETVIRTASIS SKIRSNIS\nNEREIKALINGO ARBA NETINKAMO (NEGALIMO) NAUDOTI VALSTYBĖS IR SAVIVALDYBIŲ TURTO PERLEIDIMAS IR NURAŠYMAS"
    },
    {
      "provision_ref": "art22",
      "section": "22",
      "title": "22 straipsnis. Valstybės ir savivaldybių turto pripažinimas nereikalingu arba netinkamu (negalimu) naudoti",
      "content": "1. Nematerialusis turtas, ilgalaikis ir trumpalaikis materialusis turtas pripažįstamas nereikalingu arba netinkamu (negalimu) naudoti, kai:\n\n1) jis fiziškai nusidėvi;\n\n2) jis funkciškai (technologiškai) nusidėvi;\n\n3) jis Vyriausybės nustatyta tvarka pripažįstamas avariniu;\n\n4) jis sugenda ar sugadinamas;\n\n5) jis stichinių nelaimių, avarijų metu sunaikinamas (sugadinamas) ir šis faktas atitinkamai įforminamas;\n\n6) jo negalima naudoti dėl trečiųjų asmenų veikos, jei yra įsiteisėjęs kvotos organo, tardytojo, prokuroro nutarimas, teismo ar teisėjo nutartis nutraukti baudžiamąją bylą arba teismo ar teisėjo nutarimai nutraukti administracinio teisės pažeidimo bylą;\n\n7) jis trukdo statyti naujus statinius arba rekonstruoti esamus statinus ar teritorijas. Ši nuostata taikoma tik nekilnojamajam turtui, išskyrus nekilnojamąsias kultūros vertybes, nustatyta tvarka suderinus naujos statybos ar rekonstravimo projektą;\n\n8) nelieka kur jį pritaikyti.\n\n2. Nematerialusis turtas, ilgalaikis ir trumpalaikis materialusis turtas gali būti pripažintas nereikalingu arba netinkamu (negalimu) naudoti, kai jį atnaujinti ekonomiškai netikslinga. Laikoma, kad turtą atnaujinti ekonomiškai netikslinga, kai jo remonto (rekonstravimo) išlaidos lygios naujo tokios pat paskirties ir to paties pajėgumo turto įsigijimo kainai ar ją viršija.\n\n3. Nereikalingu arba netinkamu (negalimu) naudoti turtu negali būti pripažįstama žemė, miškai, vidaus vandenys ir finansinis turtas."
    },
    {
      "provision_ref": "art23",
      "section": "23",
      "title": "23 straipsnis. Nereikalingo arba netinkamo (negalimo) naudoti valstybės ir savivaldybių turto panaudojimas ir nurašymas",
      "content": "1. Panaudoti nereikalingą ar netinkamą (negalimą) naudoti valstybės ar savivaldybės nematerialųjį, ilgalaikį ir trumpalaikį materialųjį turtą, išskyrus 22 straipsnio 1 dalies 6 punkte nurodytą atvejį, galima šiais būdais:\n\n1) neatlygintinai perduodant patikėjimo teise iš vienos iš valstybės ar savivaldybės biudžeto išlaikomos įstaigos ar organizacijos kitai tokiai įstaigai ar organizacijai;\n\n2) perduodant pagal panaudos sutartį viešosioms įstaigoms, labdaros ir paramos organizacijoms, fondams, visuomeninėms organizacijoms, politinėms partijoms ir kitiems subjektams, jei tai numatyta įstatymuose;\n\n3) investuojant įstatymų nustatyta tvarka;\n\n4) parduodant viešuose prekių aukcionuose (išskyrus nekilnojamąjį turtą) Vyriausybės nustatyta tvarka;\n\n5) nekilnojamąjį turtą – parduodant pagal Valstybės ir savivaldybių turto privatizavimo įstatymą.\n\n2. Jeigu nereikalingo arba netinkamo (negalimo) naudoti valstybės ar savivaldybių ilgalaikio, trumpalaikio materialiojo turto negalima panaudoti nė vienu iš šio straipsnio 1 dalyje nurodytu būdu, jis turi būti išardomas, o liekamosios medžiagos įtraukiamos į apskaitą. Likusį turtą, taip pat turtą, kurio išardymo išlaidos viršija laukiamą liekamųjų medžiagų vertę, galima likviduoti pašalinus kenksmingumą, jei reikia. Likviduojamas ir nereikalingu arba netinkamu (negalimu) naudoti pripažintas nematerialusis turtas.\n\n3. Su valstybės paslaptis sudarančiomis žiniomis susijusio turto, kuris laikantis nustatytos valstybės paslaptis sudarančių žinių apsaugos reikalavimų privalomai turi būti sunaikintas, kai tampa nereikalingas arba netinkamas (negalimas) naudoti, sąrašą tvirtina Vyriausybė.\n\n4. Valstybės ar savivaldybės įmonė, iš valstybės ar savivaldybės biudžeto išlaikoma įstaiga ar organizacija, panaudojusi turtą šio straipsnio 1 dalyje, išskyrus 1 dalies 1 ir 2 punktus, nurodytais būdais arba jį išardžiusi, likvidavusi, turi jį nurašyti.\n\n5. Šio įstatymo 22 straipsnio 1 dalies 6 punkte nurodytu atveju pripažintas netinkamu (negalimu) naudoti nematerialusis, ilgalaikis ir trumpalaikis materialusis turtas nurašomas.\n\n6. Valstybės ir savivaldybių turtas, pripažinus jį nereikalingu arba netinkamu (negalimu) naudoti, nurašomas, išardomas ir likviduojamas Vyriausybės nustatyta tvarka.\n\n7. Pardavus nereikalingą arba netinkamą (negalimą) naudoti valstybės ir savivaldybių turtą, atskaičius jo saugojimo ir pardavimo išlaidas, gautos lėšos skiriamos:\n\n1) investicijoms į valstybės ar savivaldybės įmonę, valdžiusią šį turtą;\n\n2) kai turtą valdo valdžios ir valdymo institucijos, įstaigos ir organizacijos – 50 procentų atitinkamai į valstybės ar savivaldybės biudžetą ir 50 procentų institucijoms, įstaigoms ir organizacijoms."
    },
    {
      "provision_ref": "art24",
      "section": "24",
      "title": "24 straipsnis. Nereikalingo arba netinkamo (negalimo) naudoti valstybės ir savivaldybių turto neatlygintinas perdavimas patikėjimo teise iš vienos iš valstybės ar savivaldybės biudžeto išlaikomos įstaigos ar organizacijos kitai tokiai įstaigai ar organizacijai",
      "content": "1. Iš valstybės biudžeto išlaikomos įstaigos ir organizacijos, kurių steigėjai yra Lietuvos Respublikos Seimas ar Vyriausybė, be steigėjų sutikimo turi teisę neatlygintinai perduoti patikėjimo teise viena kitai nematerialųjį ir ilgalaikį materialųjį turtą, kai turto vieneto likutinė vertė neviršija 50 tūkstančių litų, ir trumpalaikį materialųjį turtą, kai jo bendra vertė per metus neviršija 50 tūkstančių litų (išskyrus nekilnojamąjį turtą).\n\n2. Šio straipsnio 1 dalyje nenurodytos iš valstybės biudžeto išlaikomos įstaigos ir organizacijos, kurių steigėjas yra tas pats, turi teisę neatlygintinai viena kitai perduoti patikėjimo teise nematerialųjį, ilgalaikį ir trumpalaikį materialųjį turtą, išskyrus nekilnojamąjį turtą, jei steigėjas raštiškai sutinka.\n\n3. Vieno steigėjo įsteigtos iš valstybės biudžeto išlaikomos įstaigos ir organizacijos, nenurodytos šio straipsnio 1 dalyje, turi teisę neatlygintinai perduoti patikėjimo teise kito steigėjo įsteigtoms iš valstybės biudžeto išlaikomoms įstaigoms ar organizacijoms ilgalaikį materialųjį, nematerialųjį turtą, kai turto vieneto likutinė vertė neviršija 50 tūkstančių litų, ir trumpalaikį materialųjį turtą, kai jo bendra vertė per metus neviršija 50 tūkstančių litų (išskyrus nekilnojamąjį turtą), jei abu steigėjai raštiškai sutinka.\n\n4. Vieno steigėjo įsteigtos iš valstybės biudžeto išlaikomos įstaigos ir organizacijos Vyriausybės nutarimu neatlygintinai perduoda patikėjimo teise kito steigėjo įsteigtoms iš valstybės biudžeto išlaikomoms įstaigoms ar organizacijoms nematerialųjį ir ilgalaikį materialųjį turtą, kai turto vieneto likutinė vertė viršija 50 tūkstančių litų, ir trumpalaikį materialųjį turtą, kai jo bendra vertė per metus viršija 50 tūkstančių litų, taip pat nekilnojamąjį turtą.\n\n5. Iš valstybės biudžeto išlaikomos įstaigos ir organizacijos turi teisę pagal Vyriausybės nutarimą neatlygintinai perduoti patikėjimo teise iš savivaldybių biudžetų išlaikomoms įstaigoms ir organizacijoms ilgalaikį materialųjį, nematerialųjį, trumpalaikį materialųjį turtą, o iš savivaldybių biudžetų išlaikomos įstaigos ir organizacijos turi teisę šį turtą pagal savivaldybių tarybų sprendimus neatlygintinai perduoti patikėjimo teise iš valstybės biudžeto išlaikomoms įstaigoms ir organizacijoms.\n\n6. Iš savivaldybės biudžeto išlaikomos įstaigos ir organizacijos turi teisę viena kitai perduoti patikėjimo teise valdomą savivaldybės nematerialųjį ir ilgalaikį materialųjį turtą, kai turto vieneto likutinė vertė neviršija 50 tūkstančių litų, ir trumpalaikį materialųjį turtą, kai jo bendra vertė per metus neviršija 50 tūkstančių litų (išskyrus nekilnojamąjį turtą), gavusios savivaldybės valdybos, o jeigu ji nesudaryta – mero leidimą.\n\n7. Iš savivaldybės biudžeto išlaikomos įstaigos ir organizacijos turi teisę savivaldybės tarybos sprendimu viena kitai perduoti patikėjimo teise valdomą savivaldybės nematerialųjį ir ilgalaikį materialųjį turtą, kai turto vieneto likutinė vertė viršija 50 tūkstančių litų, ir trumpalaikį materialųjį turtą, kai jo bendra vertė per metus viršija 50 tūkstančių litų, taip pat nekilnojamąjį turtą.\n\n8. Iš valstybės ir savivaldybių biudžetų išlaikomos įstaigos ir organizacijos neturi teisės neatlygintinai perduoti nematerialiojo, ilgalaikio materialiojo bei trumpalaikio materialiojo turto savo steigėjui, išskyrus atvejus, kai jos likviduojamos ar reorganizuojamos arba kai Lietuvos Respublikos įstatymai, Vyriausybė ar savivaldybės taryba nustato kitaip.\n\n9. Turto perdavimas pagal šį straipsnį įforminamas Vyriausybės ar jos įgaliotos institucijos nustatytos formos turto perdavimo ir priėmimo akte.\n\n10. Kai turtas neatlygintinai perduodamas patikėjimo teise kitam naudotojui, turto perėmėjas jį įtraukia į apskaitą, o turto perdavėjas nurašo.“"
    },
    {
      "provision_ref": "art13",
      "section": "13",
      "title": "13 straipsnis. Buvusio ketvirtojo skirsnio numeracijos pakeitimas",
      "content": "Buvusį ketvirtąjį skirsnį „Bendrosios nuostatos“ laikyti penktuoju skirsniu, o buvusį 22 straipsnį „Įstatymo taikymas“ laikyti 25 straipsniu."
    },
    {
      "provision_ref": "art14",
      "section": "14",
      "title": "14 straipsnis. Įstatymo įsigaliojimas",
      "content": "1. Šis įstatymas įsigalioja nuo 2000 m. liepos 1 d.\n\n2. Vyriausybės įgaliotos institucijos iki 2000 m. birželio 23 d. parengia teisės aktus, reikalingus šiam įstatymui įgyvendinti.\n\nANTRASIS SKIRSNIS\nĮstatymo „Dėl valstybės valdžios bei valdymo institucijų, savivaldos institucijų, valstybės ir savivaldybių įmonių, įstaigų ir organizacijų nenaudojamo ilgalaikio materialiojo turto nurašymo“ pripažinimas netekusiu galios\n\n(Žin., 1995, Nr. 103-2296; 1997, Nr. 104-2617)"
    },
    {
      "provision_ref": "art1",
      "section": "1",
      "title": "1 straipsnis. Įstatymo pripažinimas netekusiais galios",
      "content": "Nuo 2000 m. liepos 1 d. netenka galios Lietuvos Respublikos įstatymas „Dėl valstybės valdžios bei valdymo institucijų, savivaldos institucijų, valstybės ir savivaldybių įmonių, įstaigų ir organizacijų nenaudojamo ilgalaikio materialiojo turto nurašymo.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
