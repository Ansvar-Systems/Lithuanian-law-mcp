{
  "id": "lt-law-xv-640",
  "type": "statute",
  "title": "Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatymo Nr. XIV-2011 pakeitimo įstatymas",
  "short_name": "XV-640",
  "status": "in_force",
  "issued_date": "2025-12-09",
  "in_force_date": "2026-01-01",
  "url": "https://e-tar.lt/portal/lt/legalAct/eff0b982d69411f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatymo Nr. XIV-2011 nauja redakcija",
      "content": "Pakeisti Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatymą Nr. XIV-2011 ir jį išdėstyti taip:\n\n„LIETUVOS RESPUBLIKOS\nPAREIGINĖS ALGOS (ATLYGINIMO) BAZINIO DYDŽIO NUSTATYMO\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato pareiginės algos (atlyginimo) bazinį dydį ir jo nustatymo tvarką."
    },
    {
      "provision_ref": "art2",
      "section": "2",
      "title": "2 straipsnis. Įstatymo taikymas",
      "content": "Šis įstatymas taikomas apskaičiuojant valstybės politikų, valstybės pareigūnų, prokurorų, žvalgybos pareigūnų, Lietuvos Respublikos vadovybės apsaugos tarnybos pareigūnų, Lietuvos Respublikos specialiųjų tyrimų tarnybos pareigūnų, Lietuvos Respublikos Konstitucinio Teismo, bendrosios kompetencijos ir specializuotų teismų teisėjų, valstybės tarnautojų, įskaitant statutinius valstybės tarnautojus, regionų plėtros tarybų administracijų direktorių ir šių administracijų darbuotojų, valstybės ir savivaldybių biudžetinių įstaigų, finansuojamų iš valstybės biudžeto, savivaldybių biudžetų, Valstybinio socialinio draudimo fondo biudžeto ir kitų valstybės įsteigtų pinigų fondų lėšų, darbuotojų, viešųjų įstaigų, kurių savininkė ar dalininkė, turinti daugiau negu pusę balsų visuotiniame dalininkų susirinkime, yra valstybė ar savivaldybė, vadovų ir darbuotojų pareiginę algą (atlyginimą), karių tarnybinį atlyginimą, įstatymų pagrindais sudarytų komisijų (grupių, tarybų, Teisėjų garbės teismo, darbo arbitražo, Lietuvos mokslo tarybos valdybos ir ekspertų komitetų), finansuojamų iš valstybės biudžeto ir savivaldybių biudžetų, pirmininkų, pirmininkų pavaduotojų ir narių atlygį už darbą."
    },
    {
      "provision_ref": "art3",
      "section": "3",
      "title": "3 straipsnis. Pareiginės algos (atlyginimo) bazinis dydis ir jo nustatymo tvarka",
      "content": "1. Šio įstatymo 2 straipsnyje nurodytų darbuotojų pareiginei algai (atlyginimui) apskaičiuoti taikomas pareiginės algos (atlyginimo) bazinis dydis 2026 metais – 1798 eurai.\n\n2. Kiekvienais einamaisiais kalendoriniais metais pareiginės algos (atlyginimo) bazinis dydis, taikytinas nuo kitų kalendorinių metų sausio 1 dienos, nustatomas nacionalinėje kolektyvinėje sutartyje arba jos pakeitime, atsižvelgiant į praėjusių metų vidutinę metinę infliaciją (apskaičiuojant nacionalinį vartotojų kainų indeksą), einamaisiais metais taikomą minimaliosios mėnesinės algos dydį ir kitų vidutinio darbo užmokesčio viešajame sektoriuje dydžiui bei jo kitimui poveikį turinčių veiksnių (ekonominių, socialinių ir darbo rinkos pokyčių) įtaką. Nacionalinėje kolektyvinėje sutartyje sulygtas pareiginės algos (atlyginimo) bazinis dydis tvirtinamas Lietuvos Respublikos tam tikrų metų biudžeto patvirtinimo įstatyme.\n\n3. Jeigu nacionalinėje kolektyvinėje sutartyje arba jos pakeitime nesusitariama dėl pareiginės algos (atlyginimo) bazinio dydžio, jį tvirtina Lietuvos Respublikos Seimas Lietuvos Respublikos tam tikrų metų biudžeto patvirtinimo įstatyme, atsižvelgdamas į šio straipsnio 2 dalyje nurodytus veiksnius.\n\n4. Pareiginės algos (atlyginimo) bazinis dydis nedidinamas, jeigu dėl krizių ar kitų ypatingų aplinkybių iš esmės pablogėja valstybės ekonominė ir finansinė būklė.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2026 m. sausio 1 d.\n\n2. Lietuvos Respublikos įstatymuose ir kituose teisės aktuose nuoroda į Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatymą laikoma nuoroda į Lietuvos Respublikos pareiginės algos (atlyginimo) bazinio dydžio nustatymo įstatymą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
