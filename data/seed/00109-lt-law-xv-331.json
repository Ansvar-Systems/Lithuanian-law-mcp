{
  "id": "lt-law-xv-331",
  "type": "statute",
  "title": "Lietuvos Respublikos elektros energetikos įstatymo Nr. VIII-1881 2, 6, 9, 16, 17, 21-1, 22, 31, 39, 48, 48-1, 48-2, 48-3, 48-5, 52-1, 73-2, 75-2 straipsnių, priedo pakeitimo ir Įstatymo papildymo septintuoju-2 skirsniu įstatymas",
  "short_name": "XV-331",
  "status": "in_force",
  "issued_date": "2025-06-25",
  "in_force_date": "2025-08-01",
  "url": "https://e-tar.lt/portal/lt/legalAct/0451adc255c711f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 31 dalimi:\n\n„31. Baterijos galios vertė – baterijos valdymo sistemoje saugoma dinaminė informacija apie elektrinės galios nustatytąsias vertes, kurioms esant baterija turėtų optimaliai veikti įkrovimo ar iškrovimo operacijos metu ir kurioms esant užtikrinama optimali baterijos būklė ir veikimas.“\n\n2. Papildyti 2 straipsnį 41 dalimi:\n\n„41. Buitinė baterija – atskira įkraunamoji baterija, kurios vardinė talpa yra didesnė kaip 2 kWh ir kuri yra tinkama įrengti ir naudoti buityje.“\n\n3. Pakeisti 2 straipsnio 55 dalį ir ją išdėstyti taip:\n\n„55. Elektros įrenginių prijungimo prie elektros tinklų ketinimų protokolas (toliau – ketinimų protokolas) – elektros tinklų operatoriaus ir tinklų naudotojo, kuris ketina statyti ar įrengti elektros energijos gamybos įrenginį ir (arba) energijos kaupimo įrenginį arba prie elektros perdavimo tinklo jungiamą vartotojo energetikos įrenginį susitarimas, kuriuo tinklų naudotojas įsipareigoja per nustatytą laikotarpį parengti savo elektros įrenginius prijungti prie elektros tinklų, o elektros tinklų operatorius – per nustatytą laikotarpį prijungti šio asmens elektros įrenginius prie savo valdomų elektros tinklų.“\n\n4. Pakeisti 2 straipsnio 63 dalį ir ją išdėstyti taip:\n\n„63. Energijos kaupimo įrenginys – elektros energetikos sistemos įrenginys, kuriame kaupiama energija (įskaitant baterijas, hidroakumuliacines elektrines, kondensatorius, suspausto oro ar vandenilio saugyklas).“\n\n5. Papildyti 2 straipsnį 1101 dalimi:\n\n„1101. Šiame įstatyme vartojamos sąvokos „baterija“, „baterijos būklė“, „baterijos įkrovos būsena“ ir „pramoninė baterija“ suprantamos taip, kaip apibrėžiamos Reglamente (ES) 2023/1542.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pripažinti netekusiu galios 6 straipsnio 2 dalies 1 punktą."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Papildyti 9 straipsnio 3 dalį 11 punktu:\n\n„11) rengia ir tvirtina Veiklos elektros energetikos sektoriuje leidimų išdavimo taisykles;“."
    },
    {
      "provision_ref": "art4",
      "section": "4",
      "title": "4 straipsnis. 16 straipsnio pakeitimas",
      "content": "1. Pakeisti 16 straipsnio 2 dalį ir ją išdėstyti taip:\n\n„2. Veiklos elektros energetikos sektoriuje leidimų išdavimo taisykles tvirtina Taryba, vadovaudamasi šiame įstatyme, Energetikos įstatyme ir Atsinaujinančių išteklių energetikos įstatyme nustatytais reikalavimais.“\n\n2. Pakeisti 16 straipsnio 9 dalies 2 punktą ir jį išdėstyti taip:\n\n„2) kurių elektros energijos gamybos ar energijos kaupimo įrenginiai yra išbandyti ir tinkami eksploatuoti, įskaitant ir tuos atvejus, kai nustatoma, kad elektros energijos gamybos ar energijos kaupimo įrenginiai neatitinka techninių reikalavimų, nustatytų bendruosiuose techniniuose reikalavimuose, patvirtintuose Tarybos nutarimu, ir tinklų operatoriaus Pasinaudojimo elektros tinklais tvarkos apraše, tačiau neturi įtakos elektros energetikos sistemos darbo saugumui, stabilumui ir patikimumui, ir asmuo tinklų operatoriams patvirtina, kad elektros energijos gamybos ar energijos kaupimo įrenginiai šiuos reikalavimus atitiks per 12 mėnesių nuo leidimo gaminti elektros energiją ar leidimo generuoti elektros energiją iš energijos kaupimo įrenginių išdavimo dienos, arba, kai statoma hibridinė elektrinė, kol bus pastatyti ar (įrengti) visi hibridinę elektrinę sudarantys įrenginiai. Tokiu atveju tinklų operatorius informuoja asmenį ir Tarybą, kad šie neatitikimai neturi įtakos elektros energetikos sistemos darbo saugumui, stabilumui ir patikimumui. Gamintojo ar energijos kaupimo įrenginių savininko ir tinklų operatoriaus sutarimu 12 mėnesių terminas gali būti pratęstas vieną kartą papildomam 6 mėnesių laikotarpiui. Jeigu per šiame punkte nustatytą laikotarpį, įskaitant galimą jo pratęsimą, elektros energijos gamybos ar energijos kaupimo įrenginiai neatitinka visų nustatytų reikalavimų ir nepateikiama visa apimtimi atlikta ir tinklų operatoriaus patvirtinta elektrinės ir (ar) kaupimo įrenginių bandymų programa, techninės būklės patikrinimo pažyma Tarybos sprendimu panaikinama;“.\n\n3. Papildyti 16 straipsnį 101 dalimi:\n\n„101. Šio įstatymo 9 straipsnio 3 dalies 47 punkte nurodytuose Tarybos tvirtinamuose dokumentuose taip pat nustatomi šio straipsnio 9 dalies 2 punkte nurodyti techniniai reikalavimai, neturintys įtakos elektros energetikos sistemos darbo saugumui, stabilumui ir patikimumui.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Licencija ar leidimas, išskyrus šio įstatymo 16 straipsnio 1 dalies 7 ir 8 punktuose nurodytus leidimus ir išduodant šio įstatymo 16 straipsnio 1 dalies 1 punkte nurodytą leidimą atlikus iš atsinaujinančių išteklių elektros energiją gaminančios elektrinės ar elektros energijos gamybos įrenginio modernizavimą, išduodami, tikslinami ir keičiami arba rašytinis motyvuotas atsisakymas išduoti, patikslinti ar pakeisti licenciją ar leidimą pateikiamas pareiškėjui ne vėliau kaip per 30 kalendorinių dienų nuo Licencijavimo taisyklėse ir Veiklos elektros energetikos sektoriuje leidimų išdavimo taisyklėse nustatyta tvarka pateikto prašymo bei visų reikalingų ir tinkamai įformintų dokumentų registravimo licencijas ar leidimus išduodančioje institucijoje dienos. Šio įstatymo 16 straipsnio 1 dalies 1 punkte nurodytas leidimas, atlikus iš atsinaujinančių išteklių elektros energiją gaminančios elektrinės ar elektros energijos gamybos įrenginio modernizavimą, ir šio įstatymo 16 straipsnio 1 dalies 8 punkte nurodytas leidimas išduodami per 20 kalendorinių dienų nuo Veiklos elektros energetikos sektoriuje leidimų išdavimo taisyklėse nustatyta tvarka pateikto prašymo ir visų reikalingų ir tinkamai įformintų dokumentų registravimo leidimus išduodančioje institucijoje dienos. Jeigu į tinkamai pateiktą prašymą išduoti, patikslinti ar pakeisti licenciją ar leidimą neatsakoma per šioje dalyje nurodytą terminą, laikoma, kad yra priimtas teigiamas sprendimas dėl licencijos ar leidimo išdavimo, patikslinimo ar pakeitimo. Šioje dalyje numatyti leidimų išdavimo terminai taikomi planuojant veiklą paspartintos atsinaujinančių išteklių energijos plėtros zonose ir už jų ribų.“"
    },
    {
      "provision_ref": "art6",
      "section": "6",
      "title": "6 straipsnis. 211 straipsnio pakeitimas",
      "content": "1. Papildyti 211 straipsnį 11 dalimi:\n\n„11. Kai gamintojui leidimas gaminti elektros energiją išduodamas taikant šio įstatymo 16 straipsnio 9 dalies 2 punkte nurodytą išimtį dėl elektros energijos gamybos įrenginio atitikties Tarybos nutarimu tvirtinamiems bendriesiems techniniams reikalavimams ir tinklų operatoriaus Pasinaudojimo elektros tinklais tvarkos apraše nustatytiems techniniams reikalavimams, neturintiems įtakos elektros energetikos sistemos darbo saugumui, stabilumui ir patikimumui, gamintojas per 10 darbo dienų nuo tinklų operatoriaus pateiktos informacijos, kad šie neatitikimai neturi įtakos elektros energetikos sistemos darbo saugumui, stabilumui ir patikimumui, tinklų operatoriui privalo pateikti savo prievolių įvykdymo užtikrinimą, garantuojantį tinklų operatoriui gamintojo įsipareigojimo įvykdymą. Prievolių įvykdymo užtikrinimo dydis apskaičiuojamas dauginant numatytą leistinos generuoti galios dydį (kW) iš 50 Eur/kW. Gamintojo prievolių įvykdymo užtikrinimas privalo galioti 30 kalendorinių dienų ilgiau, negu šio įstatymo 16 straipsnio 9 dalies 2 punkte nurodytas terminas atitikti tinklų operatoriaus Pasinaudojimo elektros tinklais tvarkos apraše nustatytus techninius reikalavimus.“\n\n2. Papildyti 211 straipsnį 21 dalimi:\n\n„21. Gamintojas turi teisę nepasibaigus ketinimo protokolo galiojimo terminui kreiptis į tinklų operatorių, siekdamas sumažinti ketinimų protokole nurodytą elektrinės ar hibridinės elektrinės leistiną generuoti galią ar įrengtąją galią. Šiuo atveju tinklų operatorius pasinaudoja prievolių įvykdymo užtikrinimo dalimi, kuri apskaičiuojama šio straipsnio 5 dalyje nurodyta tvarka.“\n\n3. Pakeisti 211 straipsnio 4 dalies 7 punktą ir jį išdėstyti taip:\n\n„7) ketinimų protokolas tinklų operatoriaus nutraukiamas, kai gamintojas neįvykdo šio įstatymo 22 straipsnio 9 dalies 5 ir 6 punktuose nustatytų esminių ketinimų protokolo vykdymo sąlygų;“.\n\n4. Papildyti 211 straipsnio 4 dalį 10 punktu:\n\n„10) gamintojas per šio įstatymo 16 straipsnio 9 dalies 2 punkte nurodytą terminą neįvykdė įsipareigojimo atitikti tinklų operatoriaus Pasinaudojimo elektros tinklais tvarkos apraše nustatytų techninių reikalavimų, neturinčių įtakos elektros energetikos sistemos darbo saugumui, stabilumui ir patikimumui.“\n\n5. Pakeisti 211 straipsnio 5 dalį ir ją išdėstyti taip:\n\n„5. Jeigu gamintojas nutraukia ketinimų protokolą, atsisako leidimo plėtoti elektros energijos gamybos pajėgumus Atsinaujinančių išteklių energetikos įstatymo 20 straipsnio 10 dalyje nustatyta tvarka, neįvykdo šio įstatymo 22 straipsnio 9 dalies 3 punkte nustatyto įsipareigojimo arba siekia sumažinti elektrinės leistiną generuoti galią ar hibridinės elektrinės leistiną generuoti galią ar įrengtąją galią, tinklų operatorius, išskyrus atvejus, kai šioje dalyje nurodyti veiksmai įvykdomi dėl aplinkybių, kurių gamintojas negalėjo kontroliuoti ir numatyti ketinimų protokolo ir (ar) elektrinės prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio gamintojo kaltės, pasinaudoja gamintojo pateikta prievolių įvykdymo užtikrinimo dalimi, kuri yra lygi sumai, apskaičiuojamai 0,068 Eur/kW, kai leidimas plėtoti elektros energijos gamybos pajėgumus išduodamas šio įstatymo 16 straipsnio 41 dalies 1 punkte nurodytam laikotarpiui, arba 0,034 Eur/kW, kai leidimas plėtoti elektros energijos gamybos pajėgumus išduodamas šio įstatymo 16 straipsnio 41 dalies 2 punkte nurodytam laikotarpiui, dauginant iš dienomis išreikšto laikotarpio nuo prievolių įvykdymo užtikrinimo pateikimo dienos iki dienos, kai:\n\n1) gamintojas nutraukia ketinimų protokolą;\n\n2) gamintojas atsisako leidimo plėtoti elektros energijos gamybos pajėgumus;\n\n3) baigiasi šio įstatymo 22 straipsnio 9 dalies 3 punkte nurodytas terminas;\n\n4) gamintojas pateikia prašymą sumažinti elektrinės leistiną generuoti galią ar hibridinės elektrinės leistiną generuoti galią ar įrengtąją galią, kai nesikeičia gamintojo planuojamiems įrenginiams prijungti suteiktas šio įstatymo 31 straipsnio 21 dalyje arba šio įstatymo 39 straipsnio 21 dalyje arba Pasinaudojimo elektros tinklais tvarkos apraše nurodytas elektros tinklo pralaidumų prioritetas.“\n\n6. Papildyti 211 straipsnį nauja 6 dalimi:\n\n„6. Šio straipsnio 5 dalies nuostatos netaikomos, kai ketinimų protokolas pasirašomas siekiant užtikrinti gamintojo įsipareigojimo įvykdymą pagal Atsinaujinančių išteklių energetikos įstatymo 22 ir (ar) 221 straipsnius.“\n\n7. Papildyti 211 straipsnį nauja 7 dalimi:\n\n„7. Tuo atveju, kai tinklų operatorius pasinaudoja gamintojo, siekiančio sumažinti elektrinės leistiną generuoti galią ar hibridinės elektrinės leistiną generuoti galią ar įrengtąją galią, pateikta prievolių įvykdymo užtikrinimo dalimi, vertinama tik sumažinta leistina generuoti galia ar įrengtoji galia.“\n\n8. Buvusias 211 straipsnio 6–9 dalis laikyti atitinkamai 8–11 dalimis.\n\n9. Pakeisti 211 straipsnio 10 dalį ir ją išdėstyti taip:\n\n„10. Kai yra šio straipsnio 4, 8 ir 9 dalyse nurodytos aplinkybės, dėl kurių tinklų operatorius nepasinaudoja visu prievolių įvykdymo užtikrinimu ar jo dalimi, gamintojas pateikia tinklų operatoriui tai įrodančius dokumentus, o tinklų operatorius įvertina pateiktus dokumentus ir priima sprendimą dėl pateikto prievolių įvykdymo užtikrinimo grąžinimo.“"
    },
    {
      "provision_ref": "art7",
      "section": "7",
      "title": "7 straipsnis. 22 straipsnio pakeitimas",
      "content": "1. Pakeisti 22 straipsnio 9 dalies 5 punktą ir jį išdėstyti taip:\n\n„5) gamintojo įsipareigojimas per 9 mėnesius nuo prijungimo sąlygų išdavimo gauti statybą leidžiančius dokumentus tinklų operatoriaus tinklo daliai, kai tokie dokumentai yra privalomi vadovaujantis šio įstatymo 75 straipsnio 1 ir 2 dalimis ir Statybos įstatymu, arba pateikti skirstomųjų tinklų operatoriui kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai, jeigu toks projektas yra privalomas vadovaujantis Elektros įrenginių įrengimo bendrosiomis taisyklėmis;“.\n\n2. Pakeisti 22 straipsnio 9 dalies 6 punktą ir jį išdėstyti taip:\n\n„6) gamintojo įsipareigojimas tinklų operatoriui pateikti tinklų operatoriaus tinklo dalies techninį darbo projektą, jeigu toks projektas yra reikalingas vadovaujantis šio įstatymo 75 straipsnio 1 ir 2 dalimis ir Statybos įstatymu, ne vėliau kaip likus 12 mėnesių iki leidimo plėtoti elektros energijos gamybos pajėgumus galiojimo pabaigos, įskaitant atvejus, kai leidimo galiojimas yra pratęstas, kai statomi ar įrengiami elektros energijos gamybos įrenginiai, kuriems išduotas šio įstatymo 16 straipsnio 41 dalies 1 punkte nurodytas leidimas plėtoti elektros energijos gamybos pajėgumus, arba ne vėliau kaip likus 24 mėnesiams iki leidimo plėtoti elektros energijos gamybos pajėgumus galiojimo pabaigos, įskaitant atvejus, kai leidimo galiojimas yra pratęstas, kai statomi ar įrengiami elektros energijos gamybos įrenginiai, kuriems išduotas šio įstatymo 16 straipsnio 41 dalies 2 punkte nurodytas leidimas plėtoti elektros energijos gamybos pajėgumus;“.\n\n3. Pakeisti 22 straipsnio 9 dalies 7 punktą ir jį išdėstyti taip:\n\n„7) tinklų operatoriaus įsipareigojimas per ne ilgesnį kaip 10 darbo dienų laikotarpį nuo gamintojo prašymo sudaryti elektrinės prijungimo prie elektros tinklų paslaugos sutartį gavimo dienos parengti elektrinės prijungimo prie elektros tinklų paslaugos sutartį, ją pasirašyti ir pateikti gamintojui;“.\n\n4. Pakeisti 22 straipsnio 9 dalies 8 punktą ir jį išdėstyti taip:\n\n„8) gamintojo įsipareigojimas per 5 darbo dienas nuo dienos, kai tinklų operatorius pateikia elektrinės prijungimo prie elektros tinklų paslaugos sutartį, atitinkančią tinklų operatoriaus tinklo dalies techninį darbo projektą arba kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai, kuriam pritarė tinklų operatorius, arba elektros tinklų operatoriaus išduotas prijungimo sąlygas, jeigu šie projektai planuojamai statyti elektrinei yra neprivalomi, pasirašyti prijungimo prie elektros tinklų paslaugos sutartį;“.\n\n5. Pakeisti 22 straipsnio 9 dalies 12 punktą ir jį išdėstyti taip:\n\n„12) teritorija, kurioje gamintojas ketina plėtoti elektros energijos iš atsinaujinančių energijos išteklių elektrinę. Gamintojas privalo pateikti operatoriui patvirtinimą, kad žemės sklypo plotas pakankamas siekiamos įrengtosios galios ir (ar) kitų techninių parametrų ir technologijos elektrinei plėtoti. Pasinaudojimo elektros tinklais tvarkos apraše nustatoma pavyzdinė patvirtinimo forma;“.\n\n6. Pakeisti 22 straipsnio 9 dalies 13 punktą ir jį išdėstyti taip:\n\n„13) savivaldybės, kurioje numatoma statyti ar įrengti elektrinę, mero patvirtinimas, kad planuojamos plėtoti elektrinės įrengimas ar statyba, vadovaujantis galiojančių teritorijų planavimo dokumentų sprendiniais, teritorijų planavimą reglamentuojančiais teisės aktais, saugomų teritorijų nuostatais, yra galimi. Savivaldybės meras patvirtinimą gamintojui ir tinklų operatoriui privalo pateikti per 10 darbo dienų nuo gamintojo prašymo gavimo dienos. Jeigu per šį terminą savivaldybės meras nepateikia patvirtinimo ar argumentuoto prieštaravimo, laikoma, kad planuojamos plėtoti elektrinės įrengimas ar statyba yra galimi;“.\n\n7. Papildyti 22 straipsnį nauja 91 dalimi:\n\n„91. Tinklų operatorius savo pastabas dėl pagal šio straipsnio 9 dalies 5 punktą gamintojo pateikto kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai arba dėl pagal šio straipsnio 9 dalies 6 punktą gamintojo pateikto tinklų operatoriaus tinklo daliai techninio darbo projekto pateikia per ne ilgesnį kaip 20 darbo dienų laikotarpį. Gamintojas per ne ilgesnį kaip 20 darbo dienų laikotarpį įvertina pateiktas pastabas ir pateikia tinklų operatoriui patikslintą kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai arba tinklų operatoriaus tinklo dalies techninį darbo projektą. Patikslintam kilnojamųjų elektros energetikos objektų ir įrenginių įrengimo projektui tinklų operatoriaus tinklo daliai arba tinklų operatoriaus tinklo dalies techniniam darbo projektui tinklų operatorius turi pritarti per ne ilgesnį kaip 10 darbo dienų laikotarpį nuo gamintojo Statybos įstatymą ir jo įgyvendinamuosius teisės aktus ar Elektros įrenginių įrengimo bendrąsias taisykles atitinkančių kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai arba tinklų operatoriaus tinklo dalies techninio darbo projekto pateikimo dienos. Reikalavimas pateikti kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai iki šio straipsnio 9 dalies 5 punkte nurodyto termino arba tinklų operatoriaus tinklo dalies techninį darbo projektą iki šio straipsnio 9 dalies 6 punkte nustatyto termino arba reikalavimas pateikti kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai arba tinklų operatoriaus tinklo dalies techninį darbo projektą per 20 darbo dienų nuo tinklų operatoriaus pastabų gavimo dienos netaikomas, kai šio įsipareigojimo gamintojas negali įvykdyti dėl valstybės, kitų asmenų veiksmų ir (ar) neveikimo ar nenugalimos jėgos (force majeure) aplinkybių. Kai yra valstybės, kitų asmenų veiksmų ir (ar) neveikimo ar nenugalimos jėgos (force majeure) aplinkybės, gamintojas pateikia tinklų operatoriui tai įrodančius dokumentus. Tinklų operatorius įvertina pateiktus dokumentus ir priima sprendimą dėl termino pratęsimo laikotarpiui, kuris negali būti ilgesnis negu nurodytų aplinkybių buvimo laikotarpis.“\n\n8. Papildyti 22 straipsnį nauja 92 dalimi:\n\n„92. Gamintojo prašymas sudaryti elektrinės prijungimo prie elektros tinklų paslaugos sutartį tinklų operatoriui gali būti pateiktas tik gavus tinklų operatoriaus išvadą, kad techninio darbo projekto sprendiniai atitinka prijungimo sąlygose nustatytus reikalavimus arba tinklų operatoriui pritarus kilnojamųjų elektros energetikos objektų ir įrenginių įrengimo projektui tinklų operatoriaus tinklo daliai.“\n\n9. Papildyti 22 straipsnį nauja 93 dalimi:\n\n„93. Kai gamintojas pageidauja įrengti, statyti ir (ar) rekonstruoti tinklų operatoriui priklausančius energetikos objektus ir organizuoti jų įrengimą, statybą ir (ar) rekonstravimą, gamintojo prašyme sudaryti elektrinės prijungimo prie elektros tinklų paslaugos sutartį privalo būti nurodytas gamintojo pasirinktas Statybos įstatyme, Elektros įrenginių įrengimo bendrosiose taisyklėse ir (ar) elektros įrenginių prijungimą prie elektros tinklų reglamentuojančiuose teisės aktuose nustatytus reikalavimus atitinkantis rangovas, įrengsiantis, pastatysiantis ar rekonstruosiantis tinklų operatoriui priklausančius energetikos objektus. Į šio straipsnio 9 dalies 7 punkte nurodytą 10 darbo dienų laikotarpį, per kurį tinklų operatorius turi pasirašyti elektrinės prijungimo prie elektros tinklų paslaugos sutartį, neįskaičiuojama patikros dėl gamintojo pasirinkto rangovo atitikties nacionalinio saugumo interesams ir kvalifikaciniams reikalavimams trukmė.“\n\n10. Buvusias 22 straipsnio 91–95 dalis laikyti atitinkamai 94–98 dalimis.\n\n11. Pakeisti 22 straipsnio 94 dalies 3 punktą ir jį išdėstyti taip:\n\n„3) gamintojo įsipareigojimas pateikti tinklų operatoriaus tinklo dalies projektinius pasiūlymus, kai tokie pasiūlymai yra privalomi vadovaujantis Statybos įstatymu, gauti tinklų operatoriaus dalies statybą leidžiantį dokumentą ir parengti bei su tinklų operatoriumi suderinti tinklų operatoriaus dalies techninį darbo projektą, atitinkantį prijungimo sąlygas ir tinklų operatoriaus suderintus projektinius pasiūlymus, jeigu toks techninis darbo projektas yra privalomas vadovaujantis Statybos įstatymu. Tinklų operatorius savo pastabas dėl gamintojo pateiktų tinklų operatoriaus tinklo dalies projektinių pasiūlymų ar tinklų operatoriaus dalies techninio darbo projekto pateikia per ne ilgesnį kaip 20 darbo dienų laikotarpį. Gamintojas per ne ilgesnį kaip 20 darbo dienų laikotarpį įvertina pateiktas pastabas ir pateikia tinklų operatoriui patikslintus tinklų operatoriaus tinklo dalies projektinius pasiūlymus ar operatoriaus dalies techninį darbo projektą. Patikslintus tinklų operatoriaus tinklo dalies projektinius pasiūlymus ar patikslintą tinklų operatoriaus dalies techninį darbo projektą tinklų operatorius turi suderinti per ne ilgesnį kaip 10 darbo dienų laikotarpį nuo projektinių pasiūlymų ar techninio darbo projekto, atitinkančio Statybos įstatymą, pateikimo tinklų operatoriui dienos;“.\n\n12. Pakeisti 22 straipsnio 96 dalį ir ją išdėstyti taip:\n\n„96. Jeigu gamintojas neįvykdo šio straipsnio 9 dalies 3, 5 ir 6 punktuose nustatytų ketinimų protokolo vykdymo sąlygų, tinklų operatorius nutraukia ketinimų protokolą ir, kai leidimas plėtoti elektros energijos gamybos pajėgumus yra išduotas, apie tai informuoja Tarybą, kuri panaikina gamintojui išduoto leidimo plėtoti elektros energijos gamybos pajėgumus galiojimą.“\n\n13. Pakeisti 22 straipsnio 11 dalį ir ją išdėstyti taip:\n\n„11. Ketinimų protokolo pavyzdinė forma ir šio straipsnio 9 dalies 13 punkte numatyto savivaldybės mero patvirtinimo forma nustatomos tinklų operatoriaus Pasinaudojimo elektros tinklais tvarkos apraše.“"
    },
    {
      "provision_ref": "art8",
      "section": "8",
      "title": "8 straipsnis. 31 straipsnio pakeitimas",
      "content": "1. Papildyti 31 straipsnio 1 dalį nauju 35 punktu:\n\n„35) savo interneto svetainėje skelbti informaciją apie Lietuvos prekybos zonoje tikruoju laiku tiekiamos elektros energijos iš atsinaujinančių išteklių dalį ir tiekiamos elektros energijos išmetamą šiltnamio efektą sukeliančių dujų kiekį bei jų savaitės trukmės prognozes;“.\n\n2. Buvusį 31 straipsnio 1 dalies 35 punktą laikyti 36 punktu."
    },
    {
      "provision_ref": "art9",
      "section": "9",
      "title": "9 straipsnis. 39 straipsnio pakeitimas",
      "content": "1. Pakeisti 39 straipsnio 2 dalį ir ją išdėstyti taip:\n\n„2. Skirstomųjų tinklų operatorius užtikrina trečiųjų asmenų prieigą prie skirstomųjų tinklų, ją valdo ir pateikia paaiškinimus, kai tokia prieiga nesuteikiama. Tuo tikslu skirstomųjų tinklų operatorius, aptarnaujantis daugiau kaip 100 000 vartotojų, Tarybos nustatytomis sąlygomis parengia, su Energetikos ministerija ir kitomis suinteresuotomis šalimis derina ir teikia Tarybai tvirtinti Pasinaudojimo elektros tinklais tvarkos aprašą, taip pat jį skelbia savo interneto svetainėje. Skirstomųjų tinklų operatoriui, aptarnaujančiam mažiau kaip 100 000 vartotojų toje pačioje teritorijoje, mutatis mutandis taikomas skirstomųjų tinklų operatoriaus, aptarnaujančio daugiau kaip 100 000 vartotojų, parengtas ir Tarybos patvirtintas Pasinaudojimo elektros tinklais tvarkos aprašas.“\n\n2. Pakeisti 39 straipsnio 21 dalies 1 punktą ir jį išdėstyti taip:\n\n„1) atsinaujinančių išteklių energijos bendrijų ar piliečių energetikos bendrijų, kai jų dalyviais yra savivaldybė, jos įstaigos ir (ar) įmonės ir ne mažiau kaip 20 procentų šių bendrijų eksploatuojamų atsinaujinančius energijos išteklius naudojančių elektrinių įrengtosios galios ne vėliau kaip per 6 mėnesius nuo leidimo gaminti elektros energiją gavimo dienos bus skirta mažinti energijos nepriteklių ir (ar) teikti naudą pažeidžiamiems vartotojams, atsinaujinančius energijos išteklius naudojantiems elektros energijos gamybos įrenginiams prijungti;“."
    },
    {
      "provision_ref": "art10",
      "section": "10",
      "title": "10 straipsnis. 48 straipsnio pakeitimas",
      "content": "1. Pakeisti 48 straipsnio 8 dalį ir ją išdėstyti taip:\n\n„8. Pirmuoju etapu išmaniosios apskaitos sistemos diegiamos be atskiro vartotojo sutikimo ar prašymo. Skirstomųjų tinklų operatoriui pabaigus išmaniųjų apskaitos sistemų diegimo pirmąjį etapą, vartotojas įgyja teisę prašyti įdiegti išmaniąją apskaitos sistemą anksčiau, negu nustoja galioti vartotojo įprasto apskaitos prietaiso teisinis metrologinis patvirtinimas. Išmanioji apskaitos sistema diegiama vartotojo prašymu, tokiam vartotojui padengus Tarybos nustatytą išlaidų, susijusių su išmaniosios apskaitos sistemos diegimu, dalį, kuri negali būti mažesnė kaip 50 procentų, arba nemokamai, kai tokį prašymą pateikia pažeidžiamas vartotojas ar vartotojas, kuris yra asmuo su negalia, kaip jis apibrėžiamas Asmens su negalia teisių apsaugos pagrindų įstatyme. Skirstomųjų tinklų operatorius užtikrina, kad išmanioji apskaitos sistema būtų įdiegiama per protingą terminą, ne ilgesnį kaip 4 mėnesiai nuo vartotojo prašymo gavimo dienos.“\n\n2. Pakeisti 48 straipsnio 9 dalį ir ją išdėstyti taip:\n\n„9. Siekiant įgyvendinti valstybės socialinės politikos tikslus ir nenukrypstant nuo šio straipsnio 7 ir 8 dalyse nurodytos išmaniųjų apskaitos sistemų diegimo tvarkos, išmaniosios apskaitos sistemos papildomai pirmuoju etapu nemokamai gali būti diegiamos ir vartotojams, kurie yra asmenys su negalia, pagal jų prašymus Elektros energijos tiekimo ir naudojimo taisyklėse nustatyta tvarka ir sąlygomis.“"
    },
    {
      "provision_ref": "art11",
      "section": "11",
      "title": "11 straipsnis. 481 straipsnio pakeitimas",
      "content": "1. Pakeisti 481 straipsnio pavadinimą ir jį išdėstyti taip:\n\n„481 straipsnis. Energijos kaupimo veiklos principai ir energijos kaupimo įrenginių savininkų teisės ir prieiga prie buitinių ir pramoninių baterijų informacijos“.\n\n2. Papildyti 481 straipsnį 6 dalimi:\n\n„6. Buitines ir pramonines baterijas gaminantis asmuo užtikrina, kad baterijų savininkai ir naudotojai, taip pat jų vardu veikiančios trečiosios šalys, kai savininkas ir naudotojas duoda aiškų sutikimą raštu ar elektronine forma, nediskriminacinėmis sąlygomis nemokamai ir laikydamiesi duomenų apsaugos taisyklių tikruoju laiku galėtų susipažinti su informacija apie bateriją, įskaitant informaciją apie baterijos talpą, būklę, įkrovos būseną ir galios vertę.“"
    },
    {
      "provision_ref": "art12",
      "section": "12",
      "title": "12 straipsnis. 482 straipsnio pakeitimas",
      "content": "Pakeisti 482 straipsnį ir jį išdėstyti taip:\n\n„482 straipsnis. Energijos kaupimo įrenginių prijungimas prie elektros tinklų\n\n1. Energijos kaupimo įrenginiai prijungiami prie elektros tinklų šiame įstatyme, Europos Sąjungos reglamentuose, reglamentuojančiuose energijos kaupimo įrenginių prijungimą prie elektros tinklų ir naudojimąsi elektros tinklais, ir jų įgyvendinamuosiuose teisės aktuose nustatyta tvarka ir sąlygomis.\n\n2. Tinklų operatorius neturi teisės atsisakyti prijungti naujo energijos kaupimo įrenginio prie elektros tinklų dėl ateityje galimo elektros tinklų pajėgumo apribojimo. Tinklų operatorius privalo prijungti naują energijos kaupimo įrenginį prie elektros tinklų, atsižvelgdamas į atitinkamų techninių norminių dokumentų reikalavimus, keliamus tokių įrenginių prijungimui, šio įstatymo 733 straipsnyje nurodytus reikalavimus, taip pat reikalavimus, keliamus elektros tinklų įrengimui ir (ar) atnaujinimui tinklų naudotojo elektros tinklo ir tinklų operatoriaus tinklų dalyje.\n\n3. Šio straipsnio 2 dalies nuostatos nedraudžia tinklų operatoriui riboti energijos kaupimo įrenginių prijungimo prie elektros tinklų pajėgumų arba pasiūlyti prijungimo, kuriam taikomi eksploatavimo apribojimai, galimybių, kaip nustatyta šio įstatymo 31 straipsnio 2 dalyje arba 39 straipsnio 2 dalyje.\n\n4. Tinklų operatorius privalo ne vėliau kaip per 22 mėnesius nuo statyti ar įrengti energijos kaupimo įrenginį planuojančio asmens ir tinklų operatoriaus energijos kaupimo įrenginio prijungimo prie elektros tinklų paslaugos sutarties pasirašymo dienos arba per šioje sutartyje nurodytą laikotarpį, per kurį energijos kaupimo įrenginio savininkas planuoja statyti ar įsipareigoja įrengti energijos kaupimo įrenginį, jeigu tas laikotarpis yra ilgesnis kaip 22 mėnesiai, prijungti šį įrenginį prijungimo taške, nurodytame energijos kaupimo įrenginio prijungimo sąlygose. Tinklų operatorius energijos kaupimo įrenginius prijungia vadovaudamasis energijos kaupimo įrenginių prijungimą reguliuojančiais Europos Sąjungos reglamentais ir (ar) pagal Tarybos nustatytas sąlygas jo parengtomis ir Tarybos patvirtintomis Pasinaudojimo elektros tinklais tvarkos aprašo nuostatomis, reguliuojančiomis energijos kaupimo įrenginių prijungimą, ir (ar) Energetikos ministerijos nustatyta tinklų naudotojų elektros įrenginių prijungimo prie elektros tinklų tvarka, įvertinęs specialiuosius reikalavimus ir energijos kaupimo įrenginį prijungti planuojančiam asmeniui sutikus su nustatytomis pasinaudojimo elektros tinklais sąlygomis.\n\n5. Jeigu energijos kaupimo įrenginio savininkas padengia išlaidas, susijusias su neriboto prijungimo užtikrinimu, įskaitant tinklų operatoriaus nurodytos būtinos elektros tinklų plėtros išlaidas, prijungimo pajėgumų arba eksploatavimo apribojimai netaikomi.\n\n6. Tinklų operatorius neturi teisės atsisakyti energijos kaupimo įrenginių prijungimo prie elektros tinklų nauja jungtimi dėl to, kad atsirastų papildomų išlaidų, susijusių su būtinu elektros tinklų pajėgumo padidinimu.\n\n7. Tinklų operatorius teisės aktų nustatyta tvarka teikia suinteresuotiems asmenims visą informaciją, susijusią su energijos kaupimo įrenginių prijungimu prie elektros tinklų, įskaitant techninius reikalavimus, prijungimo terminus ir reikalingas investicijas.\n\n8. Energijos kaupimo įrenginio prijungimo tašką parenka ir išankstinėse prijungimo sąlygose nustato tinklų operatorius, prie kurio valdomų elektros tinklų jungiamas energijos kaupimo įrenginys, pagal statyti ar įrengti energijos kaupimo įrenginį pageidaujančio asmens pateiktą prašymą, įvertinęs technologinius ir ekonominius prijungimo taško parinkimo kriterijus pagal Tarybos patvirtintą tinklų operatoriaus Pasinaudojimo elektros tinklais tvarkos aprašą.\n\n9. Išduodamose energijos kaupimo įrenginio išankstinėse prijungimo prie elektros tinklų sąlygose, prijungimo sąlygose ir (ar) energijos kaupimo įrenginio prijungimo prie elektros tinklų paslaugos sutartyje nurodoma įrengtoji galia, leistina naudoti galia ir leistina generuoti galia.\n\n10. Statyti ar įrengti energijos kaupimo įrenginį planuojantis asmuo, gavęs išankstines energijos kaupimo įrenginio prijungimo sąlygas, parengia ir teikia tinklų operatoriui prašymą pasirašyti ketinimų protokolą. Nuo ketinimų protokolo pasirašymo momento tinklų operatorius Pasinaudojimo elektros tinklais tvarkos apraše nustatyta tvarka rezervuoja elektros tinklų pralaidumus, reikalingus sutartam į elektros tinklą generuojamos elektros energijos kiekiui persiųsti ir (ar) sutartai elektros energijos galiai patiekti, įskaitant atvejus, kai sutariama dėl prijungimo pajėgumų arba eksploatavimo apribojimų. Ketinimų protokolą pasirašęs statyti ar įrengti energijos kaupimo įrenginį planuojantis asmuo ne vėliau kaip per 10 darbo dienų tinklų operatoriui pateikia šio įstatymo 211 straipsnio 1 dalyje nurodytą prievolių įvykdymo užtikrinimą, kuris privalo galioti 30 kalendorinių dienų ilgiau negu ketinimų protokolas ir kurio dydis apskaičiuojamas atsižvelgiant į energijos kaupimo įrenginio leistiną generuoti galios dydį (kW) dauginant iš 50 Eur/kW. Jeigu statyti ar įrengti energijos kaupimo įrenginį planuojantis asmuo savo iniciatyva nutraukia pasirašytą ketinimų protokolą arba pasirašo ketinimų protokolą, bet per nustatytą laiką nepateikia savo prievolių įvykdymo užtikrinimo, tinklų operatorius nutraukia ketinimų protokolą ir šis asmuo 6 mėnesius praranda teisę teikti naują prašymą dėl ketinimų protokolo pasirašymo. Norint pratęsti leidimo plėtoti energijos kaupimo pajėgumus galiojimo terminą, kaip tai nustatyta šio įstatymo 16 straipsnio 6 dalyje, prievolių įvykdymo užtikrinimo dydis padidinamas dydžiu, kuris apskaičiuojamas dauginant numatomų įrengti energijos kaupimo įrenginių leistinos generuoti galios dydį (kW) iš 50 Eur/kW ir laikotarpio, kuriam norima pratęsti šio leidimo galiojimo terminą, trukmės, išreikštos metais. Įpareigojimas padidinti prievolių įvykdymo užtikrinimo dydį netaikomas, kai leidimo plėtoti energijos kaupimo pajėgumus galiojimo terminą siekiama pratęsti valstybės veiksmų ar nenugalimos jėgos (force majeure) aplinkybių buvimo laikotarpiui.\n\n11. Kai energijos kaupimo įrenginių savininkui leidimas generuoti elektros energiją iš energijos kaupimo įrenginių išduodamas taikant šio įstatymo 16 straipsnio 9 dalies 2 punkte nurodytą išimtį dėl elektros energijos gamybos įrenginio atitikties bendruosiuose techniniuose reikalavimuose, patvirtintuose Tarybos nutarimu, ir tinklų operatoriaus Pasinaudojimo elektros tinklais tvarkos apraše nustatytiems techniniams reikalavimams, neturintiems įtakos elektros energetikos sistemos darbo saugumui, stabilumui ir patikimumui, energijos kaupimo įrenginių savininkas per 10 darbo dienų nuo tinklų operatoriaus informacijos, kad šie neatitikimai neturi įtakos elektros energetikos sistemos darbo saugumui, stabilumui ir patikimumui, pateikimo dienos tinklų operatoriui privalo pateikti savo prievolių įvykdymo užtikrinimą, garantuojantį tinklų operatoriui energijos kaupimo įrenginių savininko įsipareigojimo įvykdymą. Prievolių įvykdymo užtikrinimo dydis apskaičiuojamas dauginant numatytą leistinos generuoti galios dydį (kW) iš 50 Eur/kW. Energijos kaupimo įrenginių savininko prievolių įvykdymo užtikrinimas privalo galioti 30 kalendorinių dienų ilgiau, negu šio įstatymo 16 straipsnio 9 dalies 2 punkte nurodytas terminas atitikti tinklų operatoriaus Pasinaudojimo elektros tinklais tvarkos apraše nustatytus techninius reikalavimus.\n\n12. Šio straipsnio 10 dalyje nurodytas energijos kaupimo įrenginį planuojančio statyti ar įrengti asmens prievolių įvykdymo užtikrinimo dydis gali būti sumažintas Vyriausybės įgaliotos institucijos nustatyta tvarka ir sąlygomis, atsižvelgiant į energijos kaupimo įrenginio savininko patirtas faktines jo įsipareigojimų įvykdymo išlaidas.\n\n13. Tinklų operatorius ne vėliau kaip per 25 kalendorines dienas nuo šio straipsnio 10 dalyje nurodyto prašymo kartu su visais tinkamai pateiktais dokumentais, įskaitant ir kito tinklų operatoriaus išduotas išankstines prijungimo sąlygas, kai jos reikalingos ketinimų protokolui sudaryti, pateikimo dienos su energijos kaupimo įrenginį planuojančiu statyti ar įrengti asmeniu pasirašo ketinimų protokolą, išskyrus šio įstatymo 732 straipsnyje nurodytus atvejus. Kai šio įstatymo 732 straipsnyje nustatytu atveju turi būti įsitikinta, kad ketinimų protokolo pasirašymas ir (ar) ketinimų protokolą siekiantis pasirašyti asmuo nekelia rizikos nacionalinio saugumo interesams ar atitinka nacionalinio saugumo interesus, ketinimų protokolo pasirašymo terminas pratęsiamas tiek, kiek buvo vykdomos patikros procedūros. Ketinimų protokole privalo būti nurodyta:\n\n1) planuojamos statyti energijos kaupimo įrenginio įrengtoji galia, prijungimo taške leistina generuoti galia ir leistina naudoti galia;\n\n2) terminas, per kurį asmuo įsipareigoja pastatyti energijos kaupimo įrenginį, baigti savo elektros tinklų dalyje susijusius darbus ir pateikti reikalingus dokumentus Tarybai leidimui generuoti elektros energiją iš energijos kaupimo įrenginių gauti;\n\n3) asmens įsipareigojimas ne vėliau kaip per vieną mėnesį nuo ketinimų protokolo pasirašymo dienos Tarybai pateikti prašymą išduoti leidimą plėtoti energijos kaupimo pajėgumus;\n\n4) tinklų operatoriaus įsipareigojimas išduoti prijungimo sąlygas per ne ilgesnį kaip vieno mėnesio laikotarpį nuo asmens teisės aktų reikalavimus atitinkančio prašymo išduoti šias sąlygas pateikimo dienos;\n\n5) asmens įsipareigojimas per 9 mėnesius nuo prijungimo sąlygų išdavimo gauti statybą leidžiančius dokumentus tinklų operatoriaus tinklo daliai, kai tokie dokumentai yra privalomi vadovaujantis šio įstatymo 75 straipsnio 1 ir 2 dalimis ir Statybos įstatymu, arba pateikti skirstomųjų tinklų operatoriui kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai, jeigu toks projektas yra privalomas vadovaujantis Elektros įrenginių įrengimo bendrosiomis taisyklėmis;\n\n6) asmens įsipareigojimas tinklų operatoriui pateikti tinklų operatoriaus tinklo dalies techninį darbo projektą, jeigu toks projektas yra reikalingas vadovaujantis šio įstatymo 75 straipsnio 1 ir 2 dalimis ir Statybos įstatymu, ne vėliau kaip likus 24 mėnesiams iki leidimo plėtoti energijos kaupimo pajėgumus galiojimo pabaigos, įskaitant atvejus, kai leidimo galiojimas yra pratęstas, kai statomi ar įrengiami energijos kaupimo įrenginiai, kuriems išduotas šio įstatymo 16 straipsnio 41 dalies 2 punkte nurodytas leidimas plėtoti energijos kaupimo pajėgumus, arba ne vėliau kaip likus 18 mėnesių iki leidimo plėtoti energijos kaupimo pajėgumus galiojimo pabaigos, įskaitant atvejus, kai leidimo galiojimas yra pratęstas, kai statomi ar įrengiami energijos kaupimo įrenginiai, kuriems išduotas šio įstatymo 16 straipsnio 43 dalyje nurodytas leidimas plėtoti energijos kaupimo pajėgumus;\n\n7) tinklų operatoriaus įsipareigojimas per ne ilgesnį kaip 10 darbo dienų laikotarpį nuo asmens prašymo sudaryti energijos kaupimo įrenginio prijungimo prie elektros tinklų paslaugos sutartį gavimo dienos parengti energijos kaupimo įrenginio prijungimo prie elektros tinklų paslaugos sutartį, ją pasirašyti ir pateikti asmeniui;\n\n8) asmens įsipareigojimas per 5 darbo dienas nuo dienos, kai tinklų operatorius pateikia energijos kaupimo įrenginio prijungimo prie elektros tinklų paslaugos sutartį, atitinkančią tinklų operatoriaus tinklo dalies techninį darbo projektą arba kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai, kuriam pritarė tinklų operatorius, arba elektros tinklų operatoriaus išduotas prijungimo sąlygas, jeigu šiame punkte nurodyti projektai planuojamam statyti energijos kaupimo įrenginiui yra neprivalomi, pasirašyti energijos kaupimo įrenginio prijungimo prie elektros tinklų paslaugos sutartį;\n\n9) asmens įsipareigojimas energijos kaupimo įrenginio prijungimo prie elektros tinklų paslaugos sutartyje nustatyta tvarka apmokėti energijos kaupimo įrenginio prijungimo išlaidas per 10 kalendorinių dienų nuo energijos kaupimo įrenginio prijungimo prie elektros tinklų paslaugos sutarties pasirašymo dienos;\n\n10) prievolių įvykdymo užtikrinimo dydis, jo pateikimo ir panaudojimo sąlygos ir tvarka;\n\n11) ketinimų protokolo galiojimo laikotarpis ir (ar) sąlygos.\n\n14. Energijos kaupimo įrenginį planuojantis įrengti ar statyti asmuo turi teisę nepasibaigus ketinimo protokolo galiojimo terminui kreiptis į tinklų operatorių, siekdamas sumažinti ketinimų protokole nurodytą energijos kaupimo įrenginio leistiną generuoti galią ar įrengtąją galią. Šiuo atveju tinklų operatorius pasinaudoja prievolių įvykdymo užtikrinimo dalimi, kuri apskaičiuojama šio straipsnio 24 dalyje nurodyta tvarka, išskyrus atvejus, kai šioje dalyje nurodyti veiksmai įvykdomi dėl aplinkybių, kurių energijos kaupimo įrenginį planuojantis įrengti ar statyti asmuo negalėjo kontroliuoti ir numatyti ketinimų protokolo ir (ar) energijos kaupimo įrenginį planuojančio įrengti ar statyti asmens energijos kaupimo įrenginio prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio energijos kaupimo įrenginį planuojančio įrengti ar statyti asmens kaltės.\n\n15. Tinklų operatorius savo pastabas dėl pagal šio straipsnio 13 dalies 5 punktą asmens pateikto kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai arba dėl pagal šio straipsnio 13 dalies 6 punktą asmens pateikto tinklų operatoriaus tinklo dalies techninio darbo projekto pateikia per ne ilgesnį kaip 20 darbo dienų laikotarpį. Asmuo per ne ilgesnį kaip 20 darbo dienų laikotarpį įvertina pateiktas pastabas ir pateikia tinklų operatoriui patikslintą kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai arba tinklų operatoriaus tinklo dalies techninį darbo projektą. Patikslintam kilnojamųjų elektros energetikos objektų ir įrenginių įrengimo projektui tinklų operatoriaus tinklo daliai arba tinklų operatoriaus tinklo dalies techniniam darbo projektui tinklų operatorius turi pritarti per ne ilgesnį kaip 10 darbo dienų laikotarpį nuo asmens Statybos įstatymą ir jo įgyvendinamuosius teisės aktus atitinkančių kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai arba tinklų operatoriaus tinklo dalies techninio darbo projekto pateikimo dienos. Reikalavimas pateikti kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai iki šio straipsnio 13 dalies 5 punkte nurodyto termino arba tinklų operatoriaus tinklo dalies techninį darbo projektą iki šio straipsnio 13 dalies 6 punkte nurodyto termino arba reikalavimas pateikti kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai arba tinklų operatoriaus tinklo dalies techninį darbo projektą per 20 darbo dienų nuo tinklų operatoriaus pastabų gavimo dienos netaikomas, kai šio įsipareigojimo gamintojas negali įvykdyti dėl valstybės, kitų asmenų veiksmų ir (ar) neveikimo ar nenugalimos jėgos (force majeure) aplinkybių. Kai yra valstybės, kitų asmenų veiksmų ir (ar) neveikimo ar nenugalimos jėgos (force majeure) aplinkybės, asmuo pateikia tinklų operatoriui tai įrodančius dokumentus, o tinklų operatorius įvertina pateiktus dokumentus ir priima sprendimą dėl termino pratęsimo laikotarpiui, kuris negali būti ilgesnis negu nurodytų aplinkybių buvimo laikotarpis.\n\n16. Asmens prašymas sudaryti energijos kaupimo įrenginių prijungimo prie elektros tinklų paslaugos sutartį tinklų operatoriui gali būti pateiktas tik gavus tinklų operatoriaus išvadą, kad techninio darbo projekto sprendiniai atitinka prijungimo sąlygose nustatytus reikalavimus arba tinklų operatoriui pritarus kilnojamųjų elektros energetikos objektų ir įrenginių įrengimo projekto tinklų operatoriaus tinklo daliai.\n\n17. Kai asmuo pageidauja įrengti, statyti ir (ar) rekonstruoti tinklų operatoriui priklausančius energetikos objektus ir organizuoti jų įrengimą, statybą ir (ar) rekonstravimą, asmens prašyme sudaryti energijos kaupimo įrenginio prijungimo prie elektros tinklų paslaugos sutartį privalo būti nurodytas asmens pasirinktas Statybos įstatyme, Elektros įrenginių įrengimo bendrosiose taisyklėse ir (ar) elektros įrenginių prijungimą prie elektros tinklų reglamentuojančiuose teisės aktuose nustatytus reikalavimus atitinkantis rangovas, įrengsiantis, pastatysiantis ar rekonstruosiantis tinklų operatoriui priklausančius energetikos objektus. Į šio straipsnio 13 dalies 7 punkte nurodytą 10 darbo dienų laikotarpį, per kurį tinklų operatorius turi pasirašyti energijos kaupimo įrenginio prijungimo prie elektros tinklų paslaugos sutartį, neįskaičiuojama patikros dėl asmens pasirinkto rangovo atitikties nacionalinio saugumo interesams ir kvalifikaciniams reikalavimams trukmė.\n\n18. Ketinimų protokolas pasirašomas tik su tuo asmeniu, kuriam išduotos išankstinės prijungimo sąlygos. Išankstinės prijungimo sąlygos ir ketinimų protokolas nėra perleidžiami kitam asmeniui.\n\n19. Jeigu energijos kaupimo įrenginį planuojantis statyti ar įrengti asmuo neįvykdo šio straipsnio 13 dalies 3, 5 ir 6 punktuose nustatytų ketinimų protokolo vykdymo sąlygų, tinklų operatorius nutraukia ketinimų protokolą ir, kai leidimas plėtoti energijos kaupimo pajėgumus yra išduotas, apie tai informuoja Tarybą, kuri panaikina šiam asmeniui išduoto leidimo plėtoti energijos kaupimo pajėgumus galiojimą.\n\n20. Tinklų operatorius, kai statyti ar įrengti energijos kaupimo įrenginį planuojantis asmuo pasirašo ketinimų protokolą ir jame nustatyta tvarka pateikia savo prievolių įvykdymo užtikrinimą, leidimą plėtoti energijos kaupimo pajėgumus, jeigu toks yra privalomas, ir suderintą tinklų operatoriaus tinklo dalies techninį darbo projektą, kai toks projektas yra privalomas vadovaujantis šio įstatymo 75 straipsnio 1 ir 2 dalimis ir Statybos įstatymu, arba kilnojamųjų elektros energetikos objektų ir įrenginių įrengimo projektą tinklų operatoriaus tinklo daliai, pasirašo energijos kaupimo įrenginio prijungimo prie elektros tinklų paslaugos sutartį.\n\n21. Ketinimų protokolo dėl energijos kaupimo įrenginio prijungimo pavyzdinė forma nustatoma tinklų operatoriaus parengtame ir Tarybos patvirtintame Pasinaudojimo elektros tinklais tvarkos apraše.\n\n22. Jeigu statyti ar įrengti energijos kaupimo įrenginį planuojantis asmuo užbaigia ketinimų protokole numatytos leistinos generuoti galios iš energijos kaupimo įrenginių energijos kaupimo įrenginio statybą Statybos įstatyme nustatyta tvarka ir tokiam asmeniui šiame įstatyme nustatyta tvarka yra išduotas leidimas generuoti elektros energiją iš energijos kaupimo įrenginių, tinklų operatorius, gavęs energijos kaupimo įrenginį pastačiusio ar įrengusio asmens prašymą, atsisako savo teisių pagal prievolių įvykdymo užtikrinimą ir grąžina jį šiam asmeniui ar jo prievolių įvykdymo užtikrinimą išdavusiam asmeniui, o šalių teisės ir pareigos pagal ketinimų protokolą pasibaigia.\n\n23. Tinklų operatorius pasinaudoja visu statyti ar įrengti energijos kaupimo įrenginį planuojančio asmens ar energijos kaupimo įrenginių savininko pateiktu prievolių įvykdymo užtikrinimu, išskyrus atvejus, kai tokie įsipareigojimai neįvykdomi dėl aplinkybių, kurių šie asmenys negalėjo kontroliuoti ir numatyti ketinimų protokolo ir (ar) energijos kaupimo įrenginio prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šių asmenų kaltės, jeigu:\n\n1) šie asmenys energetikos sritį reglamentuojančių teisės aktų nustatyta tvarka negauna leidimo plėtoti energijos kaupimo pajėgumus;\n\n2) šie asmenys per leidimo plėtoti energijos kaupimo pajėgumus galiojimo laikotarpį, įskaitant galimus jo pratęsimus, neįvykdo ketinimų protokole nustatyto įsipareigojimo pastatyti ar įrengti ketinimų protokole nurodytos leistinos generuoti galios energijos kaupimo įrenginį;\n\n3) ketinimų protokolas tinklų operatoriaus nutraukiamas, kai asmuo neįvykdo šio straipsnio 13 dalies 5 ir 6 punktuose nustatytų esminių ketinimų protokolo vykdymo sąlygų;\n\n4) šie asmenys per šio įstatymo 16 straipsnio 9 dalies 2 punkte nurodytą terminą neįvykdė įsipareigojimo atitikti tinklų operatoriaus Pasinaudojimo elektros tinklais tvarkos apraše nustatytų techninių reikalavimų, neturinčių įtakos elektros energetikos sistemos darbo saugumui, stabilumui ir patikimumui.\n\n24. Jeigu energijos kaupimo įrenginį planuojantis įrengti ar statyti asmuo nutraukia ketinimų protokolą, tinklų operatorius pasinaudoja pateikto prievolių įvykdymo užtikrinimo dalimi, kuri apskaičiuojama 0,041 Eur/kW dauginant iš laikotarpio nuo prievolių įvykdymo užtikrinimo pateikimo dienos iki dienos, kai asmuo nutraukia ketinimų protokolą arba baigiasi šio straipsnio 13 dalies 3 punkte nurodytas terminas ir asmuo nesikreipia dėl leidimo plėtoti energijos kaupimo pajėgumus išdavimo, išreikšto dienomis, išskyrus atvejus, kai ketinimų protokolas nutraukiamas dėl aplinkybių, kurių energijos kaupimo įrenginį planuojantis įrengti ar statyti asmuo negalėjo kontroliuoti ir numatyti ketinimų protokolo ir (ar) energijos kaupimo įrenginio prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio asmens kaltės. Tuo atveju, kai tinklų operatorius pasinaudoja energijos kaupimo įrenginį planuojančio įrengti ar statyti asmens, siekiančio sumažinti energijos kaupimo įrenginio leistiną generuoti galią ar įrengtąją galią, pateikta prievolių įvykdymo užtikrinimo dalimi, vertinama tik sumažinta leistina generuoti galia ar įrengtoji galia.\n\n25. Jeigu energijos kaupimo įrenginį planuojantis įrengti ar statyti asmuo per leidimo plėtoti energijos kaupimo pajėgumus galiojimo laikotarpį, įskaitant galimus jo pratęsimus, pastato ar įrengia mažesnės įrengtosios galios energijos kaupimo įrenginį, negu buvo įsipareigojęs pagal ketinimų protokolą, tinklų operatorius pasinaudoja pateikto prievolių įvykdymo užtikrinimo dalimi proporcingai neįvykdytiems įsipareigojimams, išskyrus atvejus, kai tokie įsipareigojimai neįvykdomi dėl aplinkybių, kurių šis asmuo negalėjo kontroliuoti ir numatyti ketinimų protokolo ir (ar) elektrinės prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio asmens kaltės. Faktinė leistina generuoti galia nustatoma pagal leidime generuoti elektros energiją iš energijos kaupimo įrenginių nurodytą leistiną generuoti galią, kuri turi atitikti šio įstatymo 201 straipsnio 2 dalyje nurodytą sąlygą.\n\n26. Pagal gamintojo pateiktą prievolių įvykdymo užtikrinimą tinklų operatoriaus gautos lėšos įvertinamos nustatant skirstymo ir perdavimo tiekimo paslaugų kainų viršutines ribas.\n\n27. Energijos kaupimo įrenginį planuojantis statyti ar įrengti asmuo, kurio energijos kaupimo įrenginio ar įrenginių prijungimo taške planuojama leistina generuoti galia yra ne mažesnė kaip 6 MW, tinklų operatoriui pateiktame prašyme pasirašyti ketinimų protokolą privalo pateikti informaciją apie su juridiniu asmeniu, kai energijos kaupimo įrenginį planuojantis statyti ar įrengti asmuo yra juridinis asmuo, susijusius asmenis, tai yra fizinius ir juridinius asmenis, kurie tiesiogiai ar netiesiogiai (per juridinį asmenį, kuriame valdo ne mažiau kaip 25 procentus akcijų (teisių, pajų), suteikiančių teisę balsuoti juridinio asmens dalyvių susirinkime) valdo daugiau kaip 25 procentus juridinio asmens akcijų (teisių, pajų), suteikiančių teisę balsuoti šio juridinio asmens dalyvių susirinkime. Jeigu ketinimų protokolo galiojimo laikotarpiu keičiasi su juridiniu asmeniu susiję asmenys, energijos kaupimo įrenginį planuojantis statyti ar įrengti asmuo privalo pateikti tinklų operatoriui informaciją apie su juridiniu asmeniu susijusių asmenų pasikeitimus.\n\n28. Energijos kaupimo įrenginį planuojantis statyti ar įrengti asmuo, gavęs leidimą plėtoti energijos kaupimo pajėgumus, ne rečiau kaip kas ketvirtį tinklų operatoriui teikia informaciją, įrodančią, kad šis asmuo vykdo šiame leidime nurodytą veiklą ir ji nebuvo nutrūkusi ilgiau kaip 12 mėnesių. Tinklų operatoriui kilus įtarimų, kad šio asmens leidime plėtoti energijos kaupimo pajėgumus nurodyta veikla buvo nutrūkusi ilgiau kaip 12 mėnesių, jis apie tai informuoja Tarybą. Taryba, įvertinusi tinklų operatoriaus pateiktą informaciją, priima sprendimą dėl išduoto leidimo plėtoti energijos kaupimo pajėgumus panaikinimo.\n\n29. Šio straipsnio 4, 8–28 dalys netaikomos, kai, vadovaujantis šio įstatymo 16 straipsnio 29 dalimi, leidimai plėtoti energijos kaupimo pajėgumus ir generuoti elektros energiją iš energijos kaupimo įrenginių nereikalingi. Kai, vadovaujantis šio įstatymo 16 straipsnio 29 dalimi, leidimai plėtoti energijos kaupimo pajėgumus ir generuoti elektros energiją iš energijos kaupimo įrenginių nereikalingi ir energijos kaupimo įrenginys įrengiamas nekeičiant objektui, kurio vidaus tinkle įrengiamas energijos kaupimo įrenginys, suteiktos leistinos naudoti ir leistinos generuoti galios, energijos kaupimo įrenginiai prijungiami prie elektros tinklų supaprastinta tvarka – pateikiant tinklų operatoriaus Pasinaudojimo elektros tinklais tvarkos apraše nustatytos formos deklaraciją apie įrengtą energijos kaupimo įrenginį. Kitais atvejais, kai, vadovaujantis šio įstatymo 16 straipsnio 29 dalimi, leidimai plėtoti energijos kaupimo pajėgumus ir generuoti elektros energiją iš energijos kaupimo įrenginių nereikalingi, energijos kaupimo įrenginiai prijungiami prie elektros tinklų Energetikos ministerijos nustatyta tinklų naudotojų elektros įrenginių prijungimo prie elektros tinklų tvarka ir (ar) šių tinklų operatoriaus Pasinaudojimo elektros tinklais tvarkos apraše nustatyta tinklų naudotojų energijos kaupimo įrenginių prijungimo prie elektros tinklų tvarka ir sąlygomis.“"
    },
    {
      "provision_ref": "art13",
      "section": "13",
      "title": "13 straipsnis. 483 straipsnio pakeitimas",
      "content": "Pakeisti 483 straipsnio 6 dalies nuostatą iki dvitaškio ir ją išdėstyti taip:\n\n„6. Šio straipsnio 5 dalies nuostatos netaikomos integruotiesiems elektros tinklo komponentams ir (ar) naujiems energijos kaupimo įrenginiams (baterijoms), dėl kurių galutinis investavimo sprendimas priimtas iki Direktyvos (ES) 2019/944 54 straipsnio 5 dalyje nurodytos datos, įprastu nusidėvėjimo laikotarpiu tuo atveju, jeigu tokie energijos kaupimo įrenginiai (baterijos) atitinka visas šias sąlygas:“."
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas septintuoju2 skirsniu",
      "content": "Papildyti Įstatymą septintuoju2 skirsniu:\n\n„SEPTINTASIS2 SKIRSNIS\nVARTOTOJO ENERGETIKOS ĮRENGINIŲ PRIJUNGIMAS PRIE ELEKTROS PERDAVIMO TINKLO"
    },
    {
      "provision_ref": "art485",
      "section": "485",
      "title": "485 straipsnis. Elektros tinklų pralaidumų rezervavimas vartotojo energetikos įrenginių prijungimui prie elektros perdavimo tinklo",
      "content": "1. Šio skirsnio nuostatos taikomos vartotojo energetikos įrenginiams, prijungiamiems prie elektros perdavimo tinklo. Vartotojo energetikos įrenginiai prijungiami prie elektros perdavimo tinklo šiame įstatyme, Statybos įstatyme, Europos Sąjungos reglamentuose, reglamentuojančiuose vartotojo energetikos įrenginių prijungimą prie elektros perdavimo tinklų ir naudojimąsi elektros perdavimo tinklais, ir jų įgyvendinamuosiuose teisės aktuose nustatyta tvarka ir sąlygomis.\n\n2. Vartotojas, siekdamas gauti informaciją apie tai, kokius veiksmus turi atlikti dėl savo elektros energetikos įrenginių prijungimo prie elektros perdavimo tinklo, ir apie planuojamus elektros tinklų išplėtimo darbų terminus, vadovaudamasis Pasinaudojimo elektros tinklais tvarkos apraše nustatyta tvarka, gali perdavimo sistemos operatoriui pateikti prašymą dėl vartotojo energetikos įrenginių išankstinių prijungimo sąlygų išdavimo. Vartotojo energetikos įrenginių išankstinėse prijungimo sąlygose nurodomos preliminarios prijungimo sąlygos, nustatančios elektros tinklų tiesimo, pertvarkymo ir (ar) plėtros reikalavimus, nurodomi preliminarūs vartotojo energetikos įrenginių prijungimo prie elektros perdavimo tinklo reikalavimai. Vartotojo energetikos įrenginių išankstinėse prijungimo sąlygose negali būti kitų reikalavimų, negu tie, kurie būtini patikimam, saugiam ir tinkamos kokybės vartotojo energetikos įrenginio ir elektros energetikos sistemos darbui užtikrinti. Vartotojo energetikos įrenginių išankstinės prijungimo sąlygos galioja 6 mėnesius, yra skirtos būsimų investicijų dydžiui ir prijungimo išlaidoms preliminariai įvertinti ir nesukuria vartotojui ir perdavimo sistemos operatoriui jokių teisių ir pareigų.\n\n3. Vartotojas, pageidaujantis rezervuoti elektros perdavimo tinklų pralaidumus vartotojo energetikos įrenginių prijungimui prie elektros perdavimo tinklo, vadovaudamasis Pasinaudojimo elektros tinklais tvarkos apraše nustatyta tvarka, privalo perdavimo sistemos operatoriui pateikti prašymą išduoti prijungimo sąlygas ir pasirašyti ketinimų protokolą. Perdavimo sistemos operatoriui įvertinus laisvus elektros perdavimo tinklo pralaidumus vartotojo energetikos įrenginiams prijungti, laikinai rezervuojami elektros perdavimo tinklo pralaidumai nuo vartotojo tinkamai pateikto prašymo išduoti prijungimo sąlygas ir pasirašyti ketinimų protokolą pateikimo dienos iki ketinimų protokolo pasirašymo dienos. Perdavimo sistemos operatorius per 20 darbo dienų nuo vartotojo tinkamai pateikto prašymo išduoti prijungimo sąlygas ir pasirašyti ketinimų protokolą pateikimo dienos išduoda prijungimo sąlygas ir pateikia vartotojui pasirašyti ketinimų protokolą. Vartotojas ketinimų protokolą privalo pasirašyti ne vėliau kaip per 10 darbo dienų nuo jo gavimo dienos. Nuo ketinimų protokolo pasirašymo dienos perdavimo sistemos operatorius rezervuoja elektros tinklo pralaidumus, reikalingus ketinimų protokole nurodytai leistinai naudoti galiai. Išduotos prijungimo sąlygos galioja 5 metus arba iki statybos procedūrų užbaigimo dienos, bet ne ilgiau, negu galioja ketinimų protokolas.\n\n4. Ketinimų protokole privalo būti nurodyta:\n\n1) planuojamo įrengti vartotojo energetikos įrenginio leistina naudoti galia;\n\n2) terminas, per kurį vartotojas įsipareigoja baigti savo elektros tinklo dalyje darbus ir pateikti Tarybos išduotą vartotojo Elektros įrenginių techninės būklės patikrinimo pažymą;\n\n3) vartotojo įsipareigojimas tinklų operatoriui pateikti ir su perdavimo sistemos operatoriumi suderinti tinklų operatoriaus tinklo dalies techninį darbo projektą, jeigu toks projektas yra reikalingas vadovaujantis Statybos įstatymu, ne vėliau kaip likus 36 mėnesiams iki prijungimo sąlygų vartotojo energetikos įrenginių prijungimui prie elektros perdavimo tinklo galiojimo pabaigos, išskyrus atvejus, kai tokie įsipareigojimai neįvykdomi dėl aplinkybių, kurių vartotojas negalėjo kontroliuoti ir numatyti ketinimų protokolo sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio vartotojo kaltės;\n\n4) perdavimo sistemos operatoriaus įsipareigojimas per ne ilgesnį kaip 10 darbo dienų laikotarpį nuo vartotojo prašymo sudaryti vartotojo energetikos įrenginių prijungimo prie elektros perdavimo tinklų paslaugos sutartį gavimo dienos parengti vartotojo energetikos įrenginių prijungimo prie elektros perdavimo tinklų paslaugos sutartį, ją pasirašyti ir pateikti vartotojui;\n\n5) vartotojo įsipareigojimas per 5 darbo dienas nuo dienos, kai perdavimo sistemos operatorius pateikia vartotojo energetikos įrenginių prijungimo prie elektros perdavimo tinklų paslaugos sutartį, atitinkančią perdavimo sistemos operatoriaus tinklo dalies techninį darbo projektą, kuriam pritarė tinklų operatorius, arba perdavimo sistemos operatoriaus išduotas prijungimo sąlygas vartotojo elektros įrenginių prijungimui prie elektros perdavimo tinklo, jeigu techninis darbo projektas yra neprivalomas, pasirašyti vartotojo energetikos įrenginių prijungimo prie elektros perdavimo tinklų paslaugos sutartį;\n\n6) vartotojo įsipareigojimas vartotojo energetikos įrenginių prijungimo prie elektros perdavimo tinklų paslaugos sutartyje nustatyta tvarka apmokėti vartotojo energetikos įrenginio prijungimo išlaidas per 10 darbo dienų nuo vartotojo energetikos įrenginių prijungimo prie elektros perdavimo tinklų paslaugos sutarties pasirašymo dienos;\n\n7) perdavimo sistemos operatoriaus įsipareigojimas prijungti vartotojo energetikos įrenginį prie elektros perdavimo tinklo per ne ilgesnį kaip 34 mėnesių laikotarpį arba per laikotarpį, per kurį vartotojas įsipareigoja pastatyti ar įrengti vartotojo energetikos įrenginius, jeigu tas laikotarpis yra ilgesnis kaip 34 mėnesiai;\n\n8) vartotojo prievolių įvykdymo užtikrinimo dydis, jo pateikimo ir panaudojimo sąlygos ir tvarka;\n\n9) teritorija, kurioje vartotojas ketina įrengti vartotojo energetikos įrenginį.\n\n5. Vartotojo prašymas sudaryti vartotojo energetikos įrenginių prijungimo prie elektros perdavimo tinklų paslaugos sutartį tinklų operatoriui gali būti pateiktas tik gavus tinklų operatoriaus išvadą, kad techninio darbo projekto, jeigu toks reikalingas, sprendiniai atitinka prijungimo sąlygose nustatytus reikalavimus.\n\n6. Šio straipsnio 4 dalies 3 punkte nustatyta sąlyga yra esminė ketinimų protokolo vykdymo sąlyga. Jeigu vartotojas neįvykdo šios esminės ketinimų protokolo vykdymo sąlygos, perdavimo sistemos operatorius nutraukia ketinimų protokolą, o išduotos prijungimo sąlygos ir elektros tinklų pralaidumų rezervavimas netenka galios.\n\n7. Vartotojas, pasirašęs ketinimų protokolą, ne vėliau kaip per 10 darbo dienų nuo ketinimų protokolo pasirašymo dienos perdavimo sistemos operatoriui pateikia prievolių įvykdymo užtikrinimą, kuris privalo galioti 30 kalendorinių dienų ilgiau negu ketinimų protokolas ir kurio dydis apskaičiuojamas vartotojo energetikos įrenginio leistiną naudoti galios dydį (kW) dauginant iš 15 Eur/kW. Norint pratęsti ketinimų protokolo galiojimo terminą, prievolių įvykdymo užtikrinimo dydis padidinamas dydžiu, kuris apskaičiuojamas dauginant numatomą leistinos naudoti galios dydį (kW) iš 15 Eur/kW ir laikotarpio, kuriam norima pratęsti ketinimų protokolo galiojimo terminą, trukmės, išreikštos metais. Įpareigojimas padidinti prievolių įvykdymo užtikrinimo dydį netaikomas, kai ketinimų protokolo galiojimo terminą siekiama pratęsti valstybės veiksmų ar nenugalimos jėgos (force majeure) aplinkybių buvimo laikotarpiui.\n\n8. Ketinimų protokolas, išskyrus atvejus, kai yra neužbaigtos statybos procedūros, galioja tol, kol galioja prijungimo sąlygos vartotojo energetikos įrenginių prijungimui prie elektros perdavimo tinklo, bet ne ilgiau kaip 60 mėnesių. Ketinimų protokolo galiojimo terminą galima pratęsti šio straipsnio 7 dalyje ir perdavimo sistemos operatoriaus Pasinaudojimo elektros tinklais tvarkos apraše nustatyta tvarka.\n\n9. Jeigu vartotojas savo iniciatyva nutraukia pasirašytą ketinimų protokolą arba pasirašo ketinimų protokolą, bet per nustatytą laiką nepateikia savo prievolių įvykdymo užtikrinimo, perdavimo sistemos operatorius nutraukia ketinimų protokolą, išduotos prijungimo sąlygos netenka galios ir šis asmuo nebetenka rezervuotų elektros tinklų pralaidumų.\n\n10. Ketinimų protokolo pavyzdinę formą nustato perdavimo sistemos operatorius.\n\n11. Vartotojo parengtas perdavimo tinklo dalies techninio darbo projektas derinamas Pasinaudojimo elektros tinklais tvarkos apraše nustatyta tvarka.\n\n12. Šio straipsnio 4 dalies 7 punkte nurodytas prijungimo prie elektros tinklų laikotarpis skaičiuojamas nuo vartotojo energetikos įrenginių prijungimo prie elektros tinklų paslaugos sutarties tarp vartotojo ir elektros tinklų operatoriaus pasirašymo dienos. Tais atvejais, kai vartotojo energetikos įrenginių prijungimas prie elektros perdavimo tinklo galimas tik techniškai atnaujinus elektros tinklus, juos optimizavus, išplėtus elektros tinklus, padidinus elektros tinklų pajėgumą ar kitaip juos rekonstravus, vartotojo energetikos įrenginiai turi būti prijungiami per šalių sutartą protingą terminą, įvertinus elektros tinklų atnaujinimo ar plėtros poreikį, kiek tai pagrįstai reikalinga vartotojo energetikos įrenginiams prijungti.\n\n13. Šio straipsnio nuostatos nėra taikomos tais atvejais, kai perdavimo elektros tinklų plėtra reikalinga dėl vartotojų energetikos įrenginių, prijungiamų prie skirstomųjų elektros tinklų, ir kai perdavimo sistemos operatoriaus prijungimo sąlygos išduodamos skirstomųjų tinklų operatoriui."
    },
    {
      "provision_ref": "art486",
      "section": "486",
      "title": "486 straipsnis. Vartotojo pateikto prievolių įvykdymo užtikrinimo panaudojimas",
      "content": "1. Šio įstatymo 485 straipsnio 7 dalyje nurodytas vartotojo pateiktas prievolių įvykdymo užtikrinimo dydis gali būti sumažintas Vyriausybės įgaliotos institucijos nustatyta tvarka ir sąlygomis, atsižvelgiant į vartotojo patirtas faktinių jo įsipareigojimų įvykdymo išlaidas.\n\n2. Perdavimo sistemos operatorius, gavęs vartotojo prašymą grąžinti jo pateiktą prievolių įvykdymo užtikrinimą, atsisako savo teisių pagal vartotojo pateiktą prievolių įvykdymo užtikrinimą ir grąžina jį šiam vartotojui ar jo prievolių įvykdymo užtikrinimą išdavusiam asmeniui, o šalių teisės ir pareigos pagal ketinimų protokolą pasibaigia, jeigu vartotojas įrengia ketinimų protokole numatytos leistinos naudoti galios vartotojo energetikos įrenginį.\n\n3. Perdavimo sistemos operatorius pasinaudoja visu vartotojo pateiktu prievolių įvykdymo užtikrinimo dydžiu, o elektros tinklų pralaidumų rezervavimas netenka galios, išskyrus atvejus, kai tokie įsipareigojimai neįvykdomi dėl aplinkybių, kurių vartotojas negalėjo kontroliuoti ir numatyti ketinimų protokolo sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio vartotojo kaltės, jeigu vartotojas per ketinimų protokolo galiojimo laikotarpį nepateikia Tarybos išduotos Elektros įrenginių techninės būklės patikrinimo pažymos.\n\n4. Perdavimo sistemos operatorius pasinaudoja vartotojo pateikta prievolių įvykdymo užtikrinimo dalimi, kuri yra lygi sumai, apskaičiuojamai 0,0082 Eur/kW dauginant iš dienomis išreikšto laikotarpio nuo prievolių įvykdymo užtikrinimo pateikimo dienos iki dienos, kai:\n\n1) vartotojas nutraukia ketinimų protokolą arba atsisako prijungimo sąlygų vartotojo elektros įrenginių prijungimui prie elektros perdavimo tinklo;\n\n2) vartotojas neįvykdo šio įstatymo 485 straipsnio 4 dalies 3 punkte nustatytos esminės ketinimų protokolo vykdymo sąlygos;\n\n3) vartotojas pateikia tinklų operatoriui prašymą sumažinti ketinimų protokole nurodytą vartotojo energetikos įrenginių leistiną naudoti galią.\n\n5. Jeigu vartotojas per ketinimų protokolo galiojimo laikotarpį, įskaitant galimus jo pratęsimus, pastato ar įrengia mažesnės galios vartotojo energetikos įrenginį, negu buvo įsipareigojęs pagal ketinimų protokolą, Perdavimo sistemos operatorius pasinaudoja vartotojo pateikta prievolių įvykdymo užtikrinimo dalimi proporcingai leistinos naudoti galios sumažinimo dydžiui, išskyrus atvejus, kai tokie įsipareigojimai neįvykdomi dėl aplinkybių, kurių šis vartotojas negalėjo kontroliuoti ir numatyti ketinimų protokolo sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio vartotojo kaltės.\n\n6. Vartotojas turi teisę nepasibaigus ketinimo protokolo galiojimo terminui kreiptis į tinklų operatorių, siekdamas sumažinti ketinimų protokole nurodytą vartotojo energetikos įrenginių leistiną naudoti galią. Tokiu atveju tinklų operatorius pasinaudoja vartotojo pateikto prievolių įvykdymo užtikrinimo dalimi šio straipsnio 4 dalyje nustatyta tvarka, išskyrus atvejus, kai šioje dalyje nurodyti veiksmai įvykdomi dėl aplinkybių, kurių vartotojas negalėjo kontroliuoti ir numatyti ketinimų protokolo ir (ar) vartotojo energetikos įrenginių prijungimo prie elektros tinklų paslaugos sutarties sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio vartotojo kaltės. Tuo atveju, kai tinklų operatorius pasinaudoja vartotojo, siekiančio sumažinti energetikos įrenginio leistiną generuoti galią, pateikta prievolių įvykdymo užtikrinimo dalimi, vertinama tik sumažinta leistina generuoti galia ar įrengtoji galia.\n\n7. Kai yra šio straipsnio 3 ir 5 dalyse nurodytos aplinkybės, kurių vartotojas negalėjo kontroliuoti ir numatyti ketinimų protokolo sudarymo metu ir negalėjo užkirsti kelio šioms aplinkybėms ar jų pasekmėms atsirasti, taip pat dėl įstatymų nustatytų kitų aplinkybių, kai nėra šio vartotojo kaltės ir dėl kurių perdavimo sistemos operatorius nepasinaudoja visu prievolių įvykdymo užtikrinimu ar jo dalimi, vartotojas pateikia perdavimo sistemos operatoriui tai įrodančius dokumentus, o perdavimo sistemos operatorius įvertina pateiktus dokumentus ir priima sprendimą dėl pateikto prievolių įvykdymo užtikrinimo grąžinimo.\n\n8. Pagal vartotojo pateiktą prievolių įvykdymo užtikrinimą perdavimo sistemos operatoriaus gautos lėšos įvertinamos nustatant perdavimo paslaugų kainų viršutines ribas.“"
    },
    {
      "provision_ref": "art15",
      "section": "15",
      "title": "15 straipsnis. 521 straipsnio pakeitimas",
      "content": "Pakeisti 521 straipsnio 7 dalies 7 punktą ir jį išdėstyti taip:\n\n„7) palyginimo priemonė turi būti prieinama asmenims su negalia – pastebima, paprastai naudojama, suprantama ir patvari;“."
    },
    {
      "provision_ref": "art16",
      "section": "16",
      "title": "16 straipsnis. 732 straipsnio pakeitimas",
      "content": "Pakeisti 732 straipsnį ir jį išdėstyti taip:\n\n„732 straipsnis. Elektros energijos gamybos, vartojimo ir energijos kaupimo pajėgumų plėtotojų patikra\n\nSiekiant užtikrinti elektros energetikos sistemos stabilumą ir saugumą, kai šioje sistemoje planuojami plėtoti elektros energijos gamybos, vartojimo ir energijos kaupimo pajėgumai, galintys daryti reikšmingą įtaką jos veikimui, tai yra kai gamintojas, vartotojas ar energijos kaupimo įrenginio savininkas pateikia tinklų operatoriui prašymą sudaryti ketinimų protokolą dėl elektros energijos gamybos įrenginių, vartotojo įrenginių ir (ar) energijos kaupimo įrenginių prijungimo, kai prijungimo taške numatoma leistina generuoti galia ir (ar) leistina naudoti galia yra ne mažesnė kaip 50 MW, išskyrus atvejus, kai pateikiamas prašymas sudaryti ketinimų protokolą dėl Lietuvos Respublikos teritorinėje jūroje ir (ar) Lietuvos Respublikos išskirtinės ekonominės zonos Baltijos jūroje dalyje planuojamų plėtoti elektros gamybos įrenginių prijungimo, turi būti įsitikinta, kad ketinimų protokolo pasirašymas ir (ar) ketinimų protokolą siekiantis pasirašyti asmuo nekelia rizikos nacionalinio saugumo interesams ar atitinka nacionalinio saugumo interesus. Kai atlikus Nacionaliniam saugumui užtikrinti svarbių objektų apsaugos įstatyme nustatytus veiksmus priimamas sprendimas, patvirtinantis, kad šis asmuo ir (ar) ketinimų protokolo pasirašymas kelia riziką nacionalinio saugumo interesams ar neatitinka nacionalinio saugumo interesų, prašymas pasirašyti ketinimų protokolą netenkinamas ir ketinimų protokolas nepasirašomas.“"
    },
    {
      "provision_ref": "art17",
      "section": "17",
      "title": "17 straipsnis. 752 straipsnio pakeitimas",
      "content": "Pakeisti 752 straipsnio 4 dalies 5 punktą ir jį išdėstyti taip:\n\n„5) prieš pradėdamas žemės darbus inžinerinių tinklų, susisiekimo komunikacijų ir kitų objektų apsaugos zonose, teisės aktų nustatyta tvarka gauti savivaldybės institucijų leidimą (rašytinį pritarimą) žemės darbams vykdyti, gauti žemės darbų vykdymo vietoje esančių požeminių statinių, susisiekimo komunikacijų, kitų inžinerinių tinklų savininkų (naudotojų, valdytojų) rašytinius sutikimus, teisės aktuose nustatytais atvejais organizuoti inžinerinių tinklų savininkų (naudotojų, valdytojų) atstovų dalyvavimą vykdant žemės darbus;“."
    },
    {
      "provision_ref": "art18",
      "section": "18",
      "title": "18 straipsnis. Įstatymo priedo pakeitimas",
      "content": "1. Papildyti Įstatymo priedą 22 punktu:\n\n„22. 2023 m. liepos 12 d. Europos Parlamento ir Tarybos reglamentas (ES) 2023/1542 dėl baterijų ir baterijų atliekų, kuriuo iš dalies keičiama Direktyva 2008/98/EB bei Reglamentas (ES) 2019/1020 ir panaikinama Direktyva 2006/66/EB, su pakeitimais, padarytais 2024 m. birželio 13 d. Europos Parlamento ir Tarybos reglamentu (ES) 2024/1781, kuriuo nustatoma tvarių gaminių ekologinio projektavimo reikalavimų nustatymo sistema, iš dalies keičiami Direktyva (ES) 2020/1828 bei Reglamentas (ES) 2023/1542 ir panaikinama Direktyva 2009/125/EB.“\n\n2. Papildyti Įstatymo priedą 23 punktu:\n\n„23. 2023 m. spalio 18 d. Europos Parlamento ir Tarybos direktyva (ES) 2023/2413, kuria iš dalies keičiami Direktyva (ES) 2018/2001, Reglamentas (ES) 2018/1999 ir Direktyva 98/70/EB, kiek tai susiję su skatinimu naudoti atsinaujinančiųjų išteklių energiją, ir panaikinama Tarybos direktyva (ES) 2015/652.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo priedo pakeitimas",
      "content": "1. Papildyti Įstatymo priedą 19 punktu:\n\n„19. 2023 m. liepos 12 d. Europos Parlamento ir Tarybos reglamentas (ES) 2023/1542 dėl baterijų ir baterijų atliekų, kuriuo iš dalies keičiama Direktyva 2008/98/EB bei Reglamentas (ES) 2019/1020 ir panaikinama Direktyva 2006/66/EB, su pakeitimais, padarytais 2024 m. birželio 13 d. Europos Parlamento ir Tarybos reglamentu (ES) 2024/1781, kuriuo nustatoma tvarių gaminių ekologinio projektavimo reikalavimų nustatymo sistema, iš dalies keičiami Direktyva (ES) 2020/1828 bei Reglamentas (ES) 2023/1542 ir panaikinama Direktyva 2009/125/EB.“\n\n2. Papildyti Įstatymo priedą 20 punktu:\n\n„20. 2023 m. spalio 18 d. Europos Parlamento ir Tarybos direktyva (ES) 2023/2413, kuria iš dalies keičiami Direktyva (ES) 2018/2001, Reglamentas (ES) 2018/1999 ir Direktyva 98/70/EB, kiek tai susiję su skatinimu naudoti atsinaujinančiųjų išteklių energiją, ir panaikinama Tarybos direktyva (ES) 2015/652.“"
    },
    {
      "provision_ref": "art20",
      "section": "20",
      "title": "20 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 19 straipsnį ir šio straipsnio 3 dalį, įsigalioja 2025 m. rugpjūčio 1 d.\n\n2. Šio įstatymo 19 straipsnis įsigalioja 2025 m. spalio 2 d.\n\n3. Lietuvos Respublikos Vyriausybė, jos įgaliotos institucijos, energetikos ministras, Valstybinė energetikos reguliavimo taryba ir elektros energijos perdavimo ir skirstymo tinklų operatoriai iki 2025 m. liepos 31 d. priima šio įstatymo įgyvendinamuosius teisės aktus.\n\n4. Iki 2025 m. liepos 31 d. pateikti prašymai išduoti leidimą modernizuoti iš atsinaujinančių išteklių elektros energiją gaminančią elektrinę ar leidimą gaminti elektros energiją atlikus iš atsinaujinančių išteklių elektros energiją gaminančios elektrinės ar elektros energijos gamybos įrenginio modernizavimą nagrinėjami taikant iki 2025 m. liepos 31 d. galiojusius terminus.\n\n5. Šio įstatymo 4 straipsnio 1 ir 2 dalys, 6 straipsnio 1 ir 4 dalys ir 13 straipsnis, reglamentuojantys energijos gamybos įrenginių ir energijos kaupimo įrenginių atitiktį techniniams reikalavimams, taikomi asmenims, kurie iki 2025 m. liepos 31 d. pradėjo elektrinės prijungimo technologinius bandymus elektros tinkluose.\n\n6. Šio įstatymo 6 straipsnio 2, 3, 5–8 dalių, 7 straipsnio, 12 straipsnyje išdėstyto Lietuvos Respublikos elektros energetikos įstatymo 482 straipsnio 13 dalies 5–8 punktų, 15, 16 ir 20 dalių nuostatos taikomos asmenims, kuriems elektrinės ar energijos kaupimo įrenginio prijungimui prie elektros tinklų Lietuvos Respublikos statybos įstatymo Nr. I-1240 1, 2, 3, 4, 5, 6, 111, 12, 14, 15, 17, 18, 22, 24, 26, 27, 271, 28, 34, 37, 39, 47, 49, 51, 521, 53, 55, 56, 57, 59 straipsnių, šeštojo skirsnio pavadinimo, 1 priedo pakeitimo ir Įstatymo papildymo 112, 272, 68 straipsniais įstatymo  Nr. XIV-2413 3, 4, 9, 15, 18, 20, 21, 22, 27, 30, 34 ir 37 straipsnių pakeitimo įstatymo  Nr. XIV-2522 (toliau – Statybos įstatymo pakeitimo įstatymas) nustatyta tvarka reikalinga rengti projektinius pasiūlymus tinklų operatoriaus tinklo daliai. Kai netaikomos Statybos įstatymo pakeitimo įstatymo nuostatos tinklų operatoriaus tinklo daliai, elektrinės ar energijos kaupimo įrenginio prijungimui prie elektros tinklų, taikomos Elektros energetikos įstatymo nuostatos, galiojusios ketinimų protokolų sudarymo metu.\n\n7. Šio įstatymo 6 straipsnio 5 dalyje išdėstytoje Elektros energetikos įstatymo 211 straipsnio 5 dalyje nustatyti pasinaudojimo prievolių įvykdymo užtikrinimu dydžiai pagal leistiną generuoti galią arba hibridinėms elektrinėms pagal leistiną generuoti galią arba įrengtąją galią taikomi tiems asmenims, kuriems taikomi leidimų plėtoti elektros energijos gamybos pajėgumus galiojimo terminai, nustatyti Lietuvos Respublikos elektros energetikos įstatymo Nr. VIII-1881 2, 14, 16, 17, 201, 211, 22, 31, 39, 482 ir 67 straipsnių pakeitimo įstatymu  Nr. XIV-2397, (24 mėnesių laikotarpis statant ar įrengiant saulės šviesos energijos elektrines, kurių leistina generuoti galia yra mažesnė kaip 6 MW; 48 mėnesių laikotarpis statant ar įrengiant elektros energijos gamybos įrenginius, išskyrus saulės šviesos energijos elektrines, kurių leistina generuoti galia yra mažesnė kaip 6 MW).\n\n8. Iki 2025 m. liepos 31 d. vartotojai, Lietuvos Respublikos statybos įstatymo nustatyta tvarka iš perdavimo sistemos operatoriaus gavę prijungimo sąlygas vartotojo elektros įrenginių prijungimui prie elektros perdavimo tinklo, per 2 metus nuo 2025 m. rugpjūčio 1 d. privalo pateikti perdavimo sistemos operatoriui derinti pagal prijungimo sąlygas parengtą tinklų operatoriaus tinklo dalies techninį darbo projektą arba kreiptis į perdavimo sistemos operatorių dėl ketinimų protokolo pasirašymo ir prievolių įvykdymo užtikrinimo pateikimo šio įstatymo 14 straipsnyje išdėstyto Elektros energetikos įstatymo 485 straipsnio 2 ir 6 dalyse nustatyta tvarka. Jeigu per šioje dalyje nustatytą terminą vartotojas nepateikia perdavimo sistemos operatoriui derinti pagal gautas prijungimo sąlygas parengto tinklų operatoriaus tinklo dalies techninio darbo projekto arba nesikreipia į perdavimo sistemos operatorių dėl ketinimų protokolo pasirašymo ir prievolių įvykdymo užtikrinimo pateikimo, pasibaigus nustatytam terminui jam išduotos prijungimo sąlygos nustoja galioti.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
