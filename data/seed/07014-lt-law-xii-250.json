{
  "id": "lt-law-xii-250",
  "type": "statute",
  "title": "Lietuvos Respublikos karių materialinės atsakomybės įstatymo 4, 5, 7, 8, 9, 11, 20, 21, 25 straipsnių pakeitimo ir papildymo bei 27 straipsnio pripažinimo netekusiu galios įstatymas",
  "short_name": "XII-250",
  "status": "in_force",
  "issued_date": "2013-04-23",
  "in_force_date": "2013-07-01",
  "url": "https://e-tar.lt/portal/lt/legalAct/TAR.17DFEBD00C5B/yfTEuowGce",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pavadinimo ir 2 dalies pakeitimas",
      "content": "1. 4 straipsnio pavadinime po žodžio „atvejai“ įrašyti žodžius „ir atlygintinos žalos dydžiai“ ir straipsnio pavadinimą išdėstyti taip:\n\n„4 straipsnis. Karių ribotos materialinės atsakomybės atvejai ir atlygintinos žalos dydžiai“.\n\n2. 4 straipsnio 2 dalyje po žodžio „privalomosios“ įrašyti žodį „pradinės“ ir šią dalį išdėstyti taip:\n\n„2. Privalomosios pradinės karo tarnybos kariai už tarnybos turto, piniginių lėšų ar kitų materialinių vertybių praradimą, sugadinimą ar sunaikinimą, padarytą dėl neatsargumo einant tarnybines pareigas, atsako pusės jų padarytos tikrosios žalos dydžio suma, bet ne didesne kaip du pareiginės algos baziniai dydžiai.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 2 dalies pakeitimas",
      "content": "5 straipsnio 2 dalyje vietoj žodžių „minimalių gyvenimo lygių“ įrašyti žodžius „bazinių socialinių išmokų“ ir šią dalį išdėstyti taip:\n\n„2. Atlygintinos žalos dydis ribotos materialinės atsakomybės atvejais gali būti mažinamas, jei karys išlaiko mažamečius ar nedarbingus šeimos narius ir jei dėl išskaitymų iš jo atlyginimo šeimos pajamos vienam šeimos nariui sumažėtų iki dviejų bazinių socialinių išmokų sumos.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 1 dalies 1 punkto pakeitimas",
      "content": "7 straipsnio 1 dalies 1 punkte po žodžio „kario“ įrašyti žodžius „ar karių grupės“, po žodžio „materialinės“ išbraukti žodį „kario“, po žodžio „karys“ įrašyti žodžius „ar karių grupė“, vietoj žodžio „jam“ įrašyti žodžius „kariui ar karių grupėms“ ir vietoj žodžio „jų“ įrašyti žodžius „piniginių lėšų, materialinių vertybių ar kito turto“ ir šį punktą išdėstyti taip:\n\n„1) kai yra sudaryta kario ar karių grupės ir krašto apsaugos sistemos institucijos sutartis dėl visiškos materialinės atsakomybės ir karys ar karių grupė pinigines lėšas, materialines vertybes ar kitą turtą priėmė savo žinion arba pradėjo realiai tvarkyti jų apskaitą, arba kariui ar karių grupėms buvo suteikta teisė priimti sprendimą, susijusį su piniginių lėšų, materialinių vertybių ar kito turto valdymu, tvarkymu ar disponavimu jais;“."
    },
    {
      "provision_ref": "art4",
      "section": "4",
      "title": "4 straipsnis. 8 straipsnio 2, 3, 4 ir 5 dalių pakeitimas",
      "content": "1. Pakeisti 8 straipsnio 2 dalį ir ją išdėstyti taip:\n\n„2. Sutartis dėl visiškos materialinės atsakomybės sudaroma su kariu, kurio tarnyba yra nuolat ar laikinai susijusi su materialinių vertybių, piniginių lėšų ar kito turto priėmimu ar perdavimu, saugojimu, apskaita, valdymu, tvarkymu ar disponavimu jais. Kai dėl kartu atliekamos tarnybos neįmanoma atriboti atskirų karių atsakomybės, gali būti sudaroma sutartis dėl visiškos materialinės atsakomybės su karių grupe.“\n\n2. Pakeisti 8 straipsnio 3 dalį ir ją išdėstyti taip:\n\n„3. Sutartį dėl visiškos materialinės atsakomybės su kariu ar karių grupe pasirašo krašto apsaugos sistemos institucijos, kurioje tarnauja kariai, vadas (viršininkas) ar jo įgaliotas asmuo.“\n\n3. 8 straipsnio 4 dalyje vietoj žodžio „ministras“ įrašyti žodžius „sistemos institucijos, kurioje tarnauja kariai, vadas (viršininkas) ar jo įgaliotas asmuo“ ir šią dalį išdėstyti taip:\n\n„4. Pareigybių, kurios susijusios su materialinių vertybių, piniginių lėšų ar kito turto saugojimu, apskaita, valdymu, tvarkymu ar disponavimu jais, sąrašą tvirtina krašto apsaugos sistemos institucijos, kurioje tarnauja kariai, vadas (viršininkas) ar jo įgaliotas asmuo.“\n\n4. Pakeisti 8 straipsnio 5 dalį ir ją išdėstyti taip:\n\n„5. Sutarties dėl visiškos materialinės atsakomybės, kurioje nustatoma, už kokias materialines vertybes, pinigines lėšas ar kitą turtą karys ar karių grupė prisiima visišką materialinę atsakomybę ir kokius įsipareigojimus prisiima krašto apsaugos sistemos institucija, kurioje tarnauja kariai, užtikrindama sąlygas, kad žala neatsirastų, formą ir sutarties sudarymo tvarką, nustato krašto apsaugos ministras.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio papildymas 4 dalimi",
      "content": "Papildyti 9 straipsnį 4 dalimi:\n\n„4. Kai žala padaryta esant su karių grupe sudarytai sutarčiai dėl visiškos materialinės atsakomybės, kiekvieno sutartį pasirašiusio kario dalis atlyginant žalą nustatoma proporcingai jo atliktos tarnybos laikui, per kurį susidarė žala, jeigu sutartyje nenustatyta kitaip.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 1 dalies pakeitimas",
      "content": "11 straipsnio 1 dalyje po žodžių „vadas (viršininkas)“ įrašyti žodžius „o Lietuvos kariuomenėje – ne mažesnio kaip dalinio karinio vieneto vadas (viršininkas)“ ir šią dalį išdėstyti taip:\n\n„1. Tarnybinį patikrinimą dėl žalos padarymo skiria ir asmeniškai už jį atsako krašto apsaugos sistemos institucijos vadas (viršininkas), o Lietuvos kariuomenėje – ne mažesnio kaip dalinio karinio vieneto vadas (viršininkas).“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio 3 ir 4 dalių pakeitimas",
      "content": "1. 20 straipsnio 3 dalyje vietoj žodžių „žalą patyrusios institucijos“ įrašyti žodžius „šio įstatymo 11 straipsnio 1 dalyje nurodytas“ ir šią dalį išdėstyti taip:\n\n„3. Susitarimas atlyginti žalą sudaromas raštu, nurodant žalos dydį, atlyginimo būdą bei terminus. Susitarimą pasirašo šio įstatymo 11 straipsnio 1 dalyje nurodytas vadas (viršininkas) ir karys.“\n\n2. 20 straipsnio 4 dalyje vietoj žodžio „nustatytus“ įrašyti žodį „nustatytas“, vietoj žodžio „terminus“ įrašyti žodį „sąlygas“, vietoj žodžių „ne ginčo“ įrašyti žodžius „šio įstatymo 21 straipsnyje nustatyta“ ir šią dalį išdėstyti taip:\n\n„4. Kariui pažeidus susitarimu nustatytas žalos atlyginimo sąlygas, likusi neatlyginta žalos dalis atlyginama vado (viršininko) įsakymu šio įstatymo 21 straipsnyje nustatyta tvarka, neatliekant tarnybinio patikrinimo.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 1, 2, 3, 6 ir 7 dalių pakeitimas",
      "content": "1. 21 straipsnio 1 dalyje po žodžių „privalomosios“ įrašyti žodžius „pradinės“, po žodžio „būdu“ įrašyti žodžius „taip pat kariui pažeidus susitarimu nustatytas žalos atlyginimo sąlygas“ ir šią dalį išdėstyti taip:\n\n„1. Privalomosios pradinės karo tarnybos kario ar profesinės karo tarnybos kario padaryta žala, esant ribotai materialinei atsakomybei, jei žalos atlyginimo klausimas neišspręstas šio įstatymo 20 straipsnyje nurodytu būdu, taip pat kariui pažeidus susitarimu nustatytas žalos atlyginimo sąlygas, atlyginama vadovaujantis vado (viršininko) įsakymu, išskaitant iš profesinės karo tarnybos kario tarnybinio atlyginimo ar privalomosios pradinės karo tarnybos kario išmokos buitinėms išlaidoms.“\n\n2. 21 straipsnio 2 dalyje po žodžio „būdu“ įrašyti žodžius „taip pat kariui pažeidus susitarimu nustatytas žalos atlyginimo sąlygas“, išbraukti žodžius „žalą patyrusios krašto apsaugos sistemos institucijos“, vietoj žodžių „ar jo darbo užmokesčio pagrindinėje darbovietėje“ įrašyti žodžius „kitų pajamų ar turto“ ir šią dalį išdėstyti taip:\n\n„2. Kario savanorio ar kito aktyviojo rezervo kario, taip pat parengtojo rezervo kario padaryta žala, esant ribotai materialinei atsakomybei, jei žalos atlyginimo klausimas neišspręstas šio įstatymo 20 straipsnyje nurodytu būdu, taip pat kariui pažeidus susitarimu nustatytas žalos atlyginimo sąlygas, atlyginama vado (viršininko) įsakymu, išskaitant iš kario savanorio ar kito aktyviojo rezervo kario arba parengtojo rezervo kario tarnybinio atlyginimo, kitų pajamų ar turto.“\n\n3. Pakeisti 21 straipsnio 3 dalį ir ją išdėstyti taip:\n\n„3. Visiškos materialinės atsakomybės atveju, kai žala neviršija šio įstatymo 4 straipsnyje nurodytų dydžių ir žalos atlyginimo klausimas neišspręstas šio įstatymo 20 straipsnyje nurodytu būdu, taip pat kariui pažeidus susitarimu nustatytas žalos atlyginimo sąlygas, žala atlyginama vadovaujantis vado (viršininko) įsakymu, atitinkamai išskaitant iš šio straipsnio 1 ir 2 dalyse nurodytų karių tarnybinio atlyginimo, kurio dydis nustatomas šio įstatymo 10 straipsnyje nustatyta tvarka, kitų pajamų ar turto. Jei žala viršija įstatymo 4 straipsnyje nurodytus dydžius ir nėra sudarytas susitarimas atlyginti žalą, ji atlyginama įstatymų nustatyta tvarka pagal krašto apsaugos sistemos institucijų, kuriose kariai tarnauja, ieškinius.“\n\n4. Pakeisti 21 straipsnio 6 dalį ir ją išdėstyti taip:\n\n„6. Jeigu vado (viršininko) įsakymas dėl žalos atlyginimo neišleidžiamas per 6 mėnesius nuo žalos dydžio nustatymo dienos, o šio įstatymo 20 straipsnio 4 dalyje nurodytu atveju – nuo susitarimu nustatytų sąlygų pažeidimo, žala atlyginama įstatymų nustatyta tvarka pagal krašto apsaugos sistemos institucijų, kuriose kariai tarnauja, ieškinius.“\n\n5. Pakeisti 21 straipsnio 7 dalį ir ją išdėstyti taip:\n\n„7. Vado (viršininko) įsakymas dėl žalos atlyginimo yra vykdomasis dokumentas, vykdomas šio įstatymo ir Civilinio proceso kodekso nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Įsakymo perdavimas vykdyti\n\n1. Vado (viršininko) įsakymas atlyginti materialinę žalą, padarytą privalomosios pradinės karo tarnybos kario ar profesinės karo tarnybos kario, perduodamas vykdyti krašto apsaugos sistemos institucijos, kurioje kariai tarnauja, buhalterinės apskaitos padaliniui.\n\n2. Vado (viršininko) įsakymas atlyginti materialinę žalą, padarytą kario savanorio ar kito aktyviojo rezervo kario, taip pat parengtojo rezervo kario, kai žala neviršija šių asmenų vieno tarnybinio atlyginimo dydžio, perduodamas vykdyti krašto apsaugos sistemos institucijos, kurioje tarnauja karys, buhalterinės apskaitos padaliniui išieškoti iš kario tarnybinio atlyginimo. Jeigu žala, padaryta kario savanorio ar kito aktyviojo rezervo kario, taip pat parengtojo rezervo kario, viršija nurodytą dydį, ji išieškoma per antstolį įstatymų nustatyta tvarka.\n\n3. Privalomosios karo tarnybos kariui atlikus tarnybą ar profesinės karo tarnybos karį išleidus į atsargą, likusi neišieškota žalos dalis išieškoma per antstolį vado (viršininko) įsakymo pagrindu.“"
    },
    {
      "provision_ref": "art10",
      "section": "10",
      "title": "10 straipsnis. 27 straipsnio pripažinimas netekusiu galios",
      "content": "27 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas, išskyrus 12 straipsnį, įsigalioja 2013 m. liepos 1 d."
    },
    {
      "provision_ref": "art12",
      "section": "12",
      "title": "12 straipsnis. Pasiūlymas Lietuvos Respublikos Vyriausybei arba jos įgaliotai institucijai",
      "content": "Lietuvos Respublikos Vyriausybė arba jos įgaliota institucija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
