{
  "id": "lt-law-xi-1173",
  "type": "statute",
  "title": "Lietuvos Respublikos karo prievolės įstatymo 4, 5, 6, 7, 8, 9, 15, 15-2, 15-3, 15-8, 15-9, 15-10, 15-12, 17, 19, 20, 28, 30, 32, 33, 35 straipsnių pakeitimo ir papildymo ir 15-4, 15-5, 15-6, 15-7, 15-11, 29, 34 straipsnių pripažinimo netekusiais galios įstatymas",
  "short_name": "XI-1173",
  "status": "in_force",
  "issued_date": "2010-11-25",
  "in_force_date": "2011-01-01",
  "url": "https://e-tar.lt/portal/lt/legalAct/TAR.C0707CE784D7",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 11 dalies pakeitimas",
      "content": "4 straipsnio 11 dalyje vietoj žodžių „Karo prievolės administravimo tarnybos prie Krašto apsaugos ministerijos karo prievolės administravimą vykdantis teritorinis skyrius“ įrašyti žodžius „Lietuvos kariuomenės struktūrinis padalinys, administruojantis karo prievolę vienos ar keleto savivaldybių teritorijoje“ ir šią dalį išdėstyti taip:\n\n„11. Vietinė teritorinė karinė įstaiga – Lietuvos kariuomenės struktūrinis padalinys, administruojantis karo prievolę vienos ar keleto savivaldybių teritorijoje.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 2 dalies pakeitimas",
      "content": "5 straipsnio 2 dalyje vietoj žodžių „jiems išduodami nustatyto pavyzdžio šauktinio liudijimai“ įrašyti žodžius „duomenų, gautų iš Lietuvos Respublikos gyventojų registro, pagrindu“ ir šią dalį išdėstyti taip:\n\n„2. Ikišauktinio amžiaus jaunuoliai įrašomi į karinę įskaitą vietinėse teritorinėse karinėse įstaigose duomenų, gautų iš Lietuvos Respublikos gyventojų registro, pagrindu.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 1, 2 ir 5 dalių pakeitimas",
      "content": "1. 6 straipsnio 1 dalyje po žodžio „metų“ įrašyti žodį „šaukiamas“, vietoj skaičių ir žodžių „45 dienų laikotarpiu, kuris prasideda prieš 30 dienų iki 19 metų sukakties dienos ir baigiasi praėjus 15 dienų po šios sukakties“ įrašyti žodžius „šaukime nurodytu laiku“, vietoj žodžių „savivaldybės atrankos komisiją, kuri privalo juos pašaukti“ įrašyti žodžius „vietinę teritorinę karinę įstaigą, kuri juos pašaukia“ ir šią dalį išdėstyti taip:\n\n„1. Lietuvos Respublikos pilietis, kuriam sukanka 19 metų, šaukiamas privalo atvykti į vietinę teritorinę karinę įstaigą šaukime nurodytu laiku. Šauktiniai, kuriems privalomoji pradinė karo tarnyba yra atidėta šio įstatymo 9 straipsnyje numatytais atvejais, tačiau norintys šią tarnybą atlikti, nepaisydami tarnybos atidėjimo termino gali kreiptis į vietinę teritorinę karinę įstaigą, kuri juos pašaukia į privalomąją pradinę karo tarnybą, jeigu nėra šio įstatymo 8 straipsnio 1 ir 2 dalyse nustatytų atleidimo nuo privalomosios tarnybos pagrindų.“\n\n2. 6 straipsnio 2 dalyje išbraukti žodžius „savivaldybių atrankos komisijas“ ir šią dalį išdėstyti taip:\n\n„2. Šauktiniai taip pat privalo atvykti į vietines teritorines karines įstaigas ir šauktinių medicinos ekspertizės komisijas, kai jie į jas šaukiami, atvykimo dieną nurodant paštu išsiunčiamame šaukimo lapelyje ir paskelbus miesto (rajono) laikraštyje.“\n\n3. 6 straipsnio 5 dalyje išbraukti žodžius „savivaldybės atrankos komisijos“ ir šią dalį išdėstyti taip:\n\n„5. Šauktiniams, kurie yra pripažinti tinkamais privalomajai pradinei karo tarnybai ir paskirti į dalinius, draudžiama išvykti iš Lietuvos Respublikos ilgesniam laikui negu iki paskirto atvykimo į dalinį dienos.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 2 dalies pakeitimas",
      "content": "7 straipsnio 2 dalyje vietoj žodžių „savivaldybės atrankos komisijai“ įrašyti žodžius „vietinei teritorinei karinei įstaigai“ ir šią dalį išdėstyti taip:\n\n„2. Šio straipsnio 1 dalies 1–3 punktuose nurodytais atvejais šauktiniai privalo turėti pateisinamąjį dokumentą ir pateikti jį vietinei teritorinei karinei įstaigai, o 4 punkte nurodytu atveju šauktiniai privalo pateikti arba atsiųsti registruotu laišku pateisinamąjį dokumentą ir dokumentus dėl tarnybos atidėjimo.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 6 dalies pakeitimas",
      "content": "8 straipsnio 6 dalyje vietoj žodžių „Administravimo tarnybos karo prievolės centro“ įrašyti žodžius „karo prievolę administruojančios krašto apsaugos sistemos institucijos vadovo“ ir šią dalį išdėstyti taip:\n\n„6. Privalomoji pradinė karo tarnyba vienu iš šio straipsnio 4 dalies 1, 3, 4 ir 5 punktuose nurodytų būdų gali būti pakeista krašto apsaugos ministro nustatyta tvarka karo prievolę administruojančios krašto apsaugos sistemos institucijos vadovo sprendimu (išskyrus išimtį, nustatytą šio straipsnio 7 dalyje). Šiais būdais atliekamos tarnybos trukmę ir jos atlikimą patvirtinančių pažymėjimų formą kariuomenės vado siūlymu nustato krašto apsaugos ministras.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio 1 ir 6 dalių pakeitimas",
      "content": "1. 9 straipsnio 1 dalies pirmojoje pastraipoje vietoj žodžių „Savivaldybės atrankos komisijos“ įrašyti žodžius „Lietuvos kariuomenės vado“, 14 punkte vietoj žodžių „savivaldybės atrankos komisijos“ įrašyti žodžius „vietinės teritorinės karinės įstaigos vadovo“ ir šią dalį išdėstyti taip:\n\n„1. Lietuvos kariuomenės vado sprendimu privalomoji pradinė karo ir alternatyvioji krašto apsaugos tarnyba šio straipsnio 3 dalyje nustatyta tvarka atidedama:\n\n1) bendrojo lavinimo ir profesinių mokyklų mokiniams, ne vyresniems kaip 21 metų, – kol jas baigs;\n\n2) aukštųjų mokyklų studentams;\n\n3) magistrantams;\n\n4) doktorantams ir rezidentams;\n\n5) įtariamiesiems ar kaltinamiesiems baudžiamojoje byloje – iki ikiteisminio tyrimo nutraukimo arba baudžiamosios bylos pabaigos;\n\n6) kai šauktinio motina ar tėvas yra I ar II grupės invalidai ir nėra daugiau pilnamečių šeimos narių, galinčių juos išlaikyti;\n\n7) kai šauktinio motina viena ar šauktinio tėvas vienas augina vieną ar daugiau nepilnamečių vaikų iki 16 metų arba vyresnių, pripažintų I ar II grupės invalidais, ir nėra daugiau pilnamečių šeimos narių;\n\n8) kai šauktinis turi vieną ar daugiau nepilnamečių iki 18 metų brolių ar seserų ir nėra kitų pilnamečių šeimos narių, galinčių juos išlaikyti;\n\n9) kai šauktinio žmona yra I ar II grupės invalidė arba žmonos nėštumo laikotarpiu ir iki vaikui sukaks 3 metai;\n\n10) kai šauktinis privalo išlaikyti nedarbingus senelius, nes nėra kitų pilnamečių šeimos narių, privalančių juos išlaikyti;\n\n11) kai šauktinis savivaldybės tarybos sprendimu paskirtas globėju (rūpintoju), – iki globos (rūpybos) termino pabaigos;\n\n12) kai šauktinis turi ir savo šeimoje išlaiko 2 ar daugiau vaikų arba vienas augina vaiką;\n\n13) kai šauktinis ūkininko šeimoje yra vienintelis darbingas vyras;\n\n14) kai šauktinio šeimos nariai, likę be jo paramos, atsidurtų sunkioje padėtyje, taip pat dėl kitų šiame straipsnyje nenurodytų ypač svarbių aplinkybių – tik krašto apsaugos ministro sutikimu vietinės teritorinės karinės įstaigos vadovo siūlymu.“\n\n2. 9 straipsnio 6 dalyje vietoj žodžių „Savivaldybių atrankos komisijos“ įrašyti žodžius „Lietuvos kariuomenės vadas“ ir šią dalį išdėstyti taip:\n\n„6. Lietuvos kariuomenės vadas privalomąją pradinę karo tarnybą gali atidėti vieneriems metams. Nepasikeitus šiame įstatyme nurodytoms aplinkybėms, šaukimo atidėjimas iš naujo pratęsiamas kiekvieną kartą ne ilgiau kaip vieneriems metams.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Karinė įskaita\n\n1. Karinė įskaita tvarkoma iš valstybės registrų gautų duomenų pagrindu.\n\n2. Karinę įskaitą tvarko:\n\n1) karo prievolę administruojanti krašto apsaugos sistemos institucija – visoje Lietuvos Respublikos teritorijoje;\n\n2) vietinė teritorinė karinė įstaiga – jai karo prievolę administruoti priskirtoje teritorijoje.“"
    },
    {
      "provision_ref": "art8",
      "section": "8",
      "title": "8 straipsnis. 152 straipsnio pakeitimas",
      "content": "Pakeisti 152 straipsnį ir jį išdėstyti taip:\n\n„152 straipsnis. Karo prievolės administravimo subjektai\n\n1. Karo prievolę tiesiogiai organizuoja krašto apsaugos sistemos institucija – Lietuvos kariuomenė. Šiuo tikslu karo prievolės vykdymo tvarkos nustatymą ir karo prievolės administravimą krašto apsaugos ministras įsakymu paveda Lietuvos kariuomenės vadui.\n\n2. Kitos valstybės institucijos, įmonės, įstaigos ir organizacijos atlieka šiame įstatyme joms nustatytas su karo prievolės administravimu susijusias funkcijas.“"
    },
    {
      "provision_ref": "art9",
      "section": "9",
      "title": "9 straipsnis. 153 straipsnio pakeitimas",
      "content": "Pakeisti 153 straipsnį ir jį išdėstyti taip:\n\n„153 straipsnis. Karo prievolės administravimo pakopos\n\nKaro prievolės administravimas yra dviejų pakopų:\n\n1) pirmosios pakopos – karo prievolė administruojama vietinių teritorinių karinių įstaigų, veikiančių joms priskirtose teritorijose;\n\n2) antrosios pakopos – karo prievolė administruojama karo prievolę administruojančios krašto apsaugos sistemos institucijos, veikiančios visoje Lietuvos Respublikos teritorijoje.“"
    },
    {
      "provision_ref": "art10",
      "section": "10",
      "title": "10 straipsnis. 154 straipsnio pripažinimas netekusiu galios",
      "content": "154 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. 155 straipsnio pripažinimas netekusiu galios",
      "content": "155 straipsnį pripažinti netekusiu galios."
    },
    {
      "provision_ref": "art12",
      "section": "12",
      "title": "12 straipsnis. 156 straipsnio pripažinimas netekusiu galios",
      "content": "156 straipsnį pripažinti netekusiu galios."
    },
    {
      "provision_ref": "art13",
      "section": "13",
      "title": "13 straipsnis. 157 straipsnio pripažinimas netekusiu galios",
      "content": "157 straipsnį pripažinti netekusiu galios."
    },
    {
      "provision_ref": "art14",
      "section": "14",
      "title": "14 straipsnis. 158 straipsnio pakeitimas",
      "content": "Pakeisti 158 straipsnį ir jį išdėstyti taip:\n\n„158 straipsnis. Vietinė teritorinė karinė įstaiga\n\n1. Vietinė teritorinė karinė įstaiga:\n\n1) tvarko jai karo prievolę administruoti priskirtoje teritorijoje gyvenančių ikišauktinio amžiaus jaunuolių apskaitą ir pagal kompetenciją karo prievolininkų karinę įskaitą, atlieka pradinę šauktinių atranką;\n\n2) sudaro karo prievolininkų asmens bylas;\n\n3) tvarko šauktinių ir rezervo karo prievolininkų apskaitą;\n\n4) pateikia atrankos komisijos posėdžiams reikiamus dokumentus, kviečia šauktinius į atrankos komisijos posėdžius;\n\n5) pristato karo prievolininkus į paskirtą tarnybos vietą;\n\n6) organizuoja ikišauktinio amžiaus jaunuolių ir šauktinių paiešką ir perduoda medžiagą ikiteisminio tyrimo įstaigoms;\n\n7) atlieka kitas teisės aktų nustatytas funkcijas.\n\n2. Šaukimui į privalomąją pradinę karo tarnybą organizuoti krašto apsaugos ministro įsakymu prie vietinės teritorinės karinės įstaigos teisės aktų nustatyta tvarka iš karo prievolės administravimo specialistų, karo medicinos tarnybos atstovų, kitų krašto apsaugos sistemos institucijų karių ir valstybės tarnautojų sudaroma atrankos komisija. Atrankos komisijos nuostatus ir atrankos komisijos darbo reglamentą tvirtina krašto apsaugos ministras. Atrankos komisija tikrina šauktinių asmens, karinės įskaitos, socialinės padėties, asmens sveikatos būklės (išrašą iš ambulatorinės kortelės) bei kitus dokumentus ir pagal juos preliminariai nustato, ar šauktinis tinkamas privalomajai karo tarnybai.“"
    },
    {
      "provision_ref": "art15",
      "section": "15",
      "title": "15 straipsnis. 159 straipsnio pakeitimas",
      "content": "Pakeisti 159 straipsnį ir jį išdėstyti taip:\n\n„159 straipsnis. Karo prievolę administruojanti krašto apsaugos sistemos institucija\n\n1. Krašto apsaugos ministras, pavesdamas administruoti karo prievolę Lietuvos kariuomenės vadui, paskiria šiai funkcijai įgyvendinti kariuomenės padalinį, patvirtina šio padalinio struktūrą ir darbo reglamentą.\n\n2. Lietuvos kariuomenės padalinys, kuriam pavesta administruoti karo prievolę, gali turėti savo struktūrinių padalinių, įgyvendinančių vietinės teritorinės karinės įstaigos funkcijas.“"
    },
    {
      "provision_ref": "art16",
      "section": "16",
      "title": "16 straipsnis. 1510 straipsnio pakeitimas ir papildymas",
      "content": "Pakeisti ir papildyti 1510 straipsnį ir jį išdėstyti taip:\n\n„1510 straipsnis. Karo prievolę administruojančios krašto apsaugos sistemos institucijos pagrindiniai uždaviniai ir veikla\n\n1. Karo prievolę administruojančios krašto apsaugos sistemos institucijos pagrindiniai uždaviniai yra šie:\n\n1) įgyvendinti Lietuvos Respublikoje valstybės karo prievolės organizavimo ir administravimo politiką užtikrinant šio įstatymo vykdymą;\n\n2) pagal bendrą sistemą tvarkyti privalomosios pradinės karo tarnybos prievolininkų karinę įskaitą ir duomenų bazes;\n\n3) atsižvelgiant į skirtą finansavimą ir Lietuvos kariuomenės poreikius, sudaryti karo prievolininkų šaukimo į privalomąją karo tarnybą planus;\n\n4) organizuoti vietinės teritorinės karinės įstaigos atrinktų šauktinių sveikatos patikrinimą, nustatyti, ar jie tinkami karo tarnybai;\n\n5) tinkamus šauktinius skirti į karo tarnybą ir pasiųsti į tarnybos atlikimo vietą;\n\n6) tvarkyti atsargos karo prievolininkų rezervo apskaitą;\n\n7) tvarkyti aktyviojo kariuomenės rezervo ir personalo mobilizacinio rezervo įskaitą ir duomenų bazes;\n\n8) nustatyti karo prievolininkų karinės įskaitos vykdymo tvarką;\n\n9) nagrinėti piliečių raštu pateiktus prašymus karo prievolės klausimais;\n\n10) šio įstatymo nustatytais atvejais ir karo prievolę administruojančios krašto apsaugos sistemos institucijos darbo reglamento nustatyta tvarka priimti sprendimus atleisti karo prievolininkus nuo privalomosios karo tarnybos;\n\n11) šio įstatymo nustatytais pagrindais ir tvarka atidėti karo prievolininkams privalomąją pradinę karo tarnybą;\n\n12) atlikti jos nuostatuose numatytus kitus uždavinius ir funkcijas.\n\n2. Karo prievolę administruojančios krašto apsaugos sistemos institucijos struktūrinio padalinio preliminariai atrinktų šauktinių sveikatos patikrinimą atlieka krašto apsaugos ministro nustatyta tvarka paskirti Karo medicinos tarnybos gydytojai. Šauktinių sveikatos tikrinimo tvarkos aprašą tvirtina Vyriausybė arba jos įgaliota institucija, suderinusi su Sveikatos apsaugos ministerija.\n\n3. Lietuvos kariuomenės vado sprendimai dėl šauktinių pašaukimo, jų atleidimo nuo privalomosios karo tarnybos ar privalomosios karo tarnybos atidėjimo pagrįstumo skundžiami krašto apsaugos ministrui ne vėliau kaip per 10 darbo dienų nuo sprendimo gavimo dienos. Šauktinio skundas privalo būti išnagrinėtas per 20 darbo dienų nuo jo gavimo dienos. Krašto apsaugos ministro sprendimas per 20 darbo dienų gali būti skundžiamas teismui.“"
    },
    {
      "provision_ref": "art17",
      "section": "17",
      "title": "17 straipsnis. 1511 straipsnio pripažinimas netekusiu galios",
      "content": "1511 straipsnį pripažinti netekusiu galios."
    },
    {
      "provision_ref": "art18",
      "section": "18",
      "title": "18 straipsnis. 1512 straipsnio pakeitimas",
      "content": "Pakeisti 1512 straipsnį ir jį išdėstyti taip:\n\n„1512 straipsnis. Šauktinių aprūpinimas\n\n1. Už tinkamumo karo tarnybai tikrinimo dienas šauktiniams mokami 0,1 minimaliojo gyvenimo lygio dydžio dienpinigiai.\n\n2. Šauktiniams apmokamos kelionės iš gyvenamosios vietos į tinkamumo karo tarnybai patikrinimo vietą ir atgal arba į tarnybos vietą išlaidos pagal pateiktus keleivinio transporto (išskyrus taksi) bilietus, o tokių bilietų nepateikus – pagal nustatyta tvarka patvirtintus važiavimo autobusu ir (ar) traukinio bendruoju keleiviniu vagonu maksimalius tarifinius įkainius. Kelionės išlaidos neapmokamos, kai karo prievolininkas vežamas karo prievolę administruojančios krašto apsaugos sistemos institucijos pasiūlytu transportu arba kai jis šio transporto atsisako.\n\n3. Šauktiniai jų tinkamumo karo tarnybai tikrinimo dienomis aprūpinami maistu pagal Vyriausybės arba jos įgaliotos institucijos nustatytas fiziologines mitybos normas arba jiems išmokama Vyriausybės nustatyto dydžio maitinimosi išlaidų piniginė kompensacija, taip pat iškilus būtinybei apnakvindinami.\n\n4. Šiame straipsnyje numatytas aprūpinimas šauktiniui neteikiamas, jei šauktinis dėl savo kaltės neįvykdė atrankos komisijos ar karo prievolę administruojančios krašto apsaugos sistemos institucijos nustatytų reikalavimų ir dėl to negalėjo būti tikrinama, ar jis tinkamas karo tarnybai.\n\n5. Šiame straipsnyje numatytos išmokos mokamos iš Krašto apsaugos ministerijai tam tikslui skirtų biudžeto lėšų krašto apsaugos ministro nustatyta tvarka.“"
    },
    {
      "provision_ref": "art19",
      "section": "19",
      "title": "19 straipsnis. 17 straipsnio 1 dalies pakeitimas",
      "content": "17 straipsnio 1 dalyje vietoj žodžių „gali būti pašaukti“ įrašyti žodį „šaukiami“, vietoj žodžių „savivaldybės atrankos komisijai arba regioniniam karo prievolės centrui“ įrašyti žodžius „vietinei teritorinei karinei įstaigai“ ir šią dalį išdėstyti taip:\n\n„1. Į privalomąją pradinę karo tarnybą šaukiami Lietuvos Respublikos piliečiai nuo 19 iki 26 metų. Piliečiai, parašę prašymą vietinei teritorinei karinei įstaigai, tarnybą gali pradėti ir būdami 18 metų, o krašto apsaugos ministro sutikimu – taip pat ir 27 metų, išskyrus šio įstatymo 8 straipsnio 1 ir 3 dalyse numatytus atvejus.“"
    },
    {
      "provision_ref": "art20",
      "section": "20",
      "title": "20 straipsnis. 19 straipsnio 6 dalies pakeitimas",
      "content": "19 straipsnio 6 dalyje vietoj žodžių „savivaldybės atrankos komisija“ įrašyti žodžius „karo prievolę administruojanti krašto apsaugos sistemos institucija“, po žodžio „nustato“ įrašyti žodį „Lietuvos“ ir šią dalį išdėstyti taip:\n\n„6. Į būtinuosius karinius mokymus siunčia karo prievolę administruojanti krašto apsaugos sistemos institucija. Mokymų pradžią ir pabaigą nustato Lietuvos kariuomenės vadas.“"
    },
    {
      "provision_ref": "art21",
      "section": "21",
      "title": "21 straipsnis. 20 straipsnio 1 dalies pakeitimas",
      "content": "20 straipsnio 1 dalyje vietoj žodžių „savivaldybės atrankos komisiją arba regioninį karo prievolės centrą“ įrašyti žodžius „vietinę teritorinę karinę įstaigą“ ir šią dalį išdėstyti taip:\n\n„1. Alternatyviąją krašto apsaugos tarnybą pageidaujantys atlikti karo prievolininkai raštu kreipiasi pagal gyvenamąją vietą į vietinę teritorinę karinę įstaigą. Prašymas turi būti motyvuotai pagrįstas.“"
    },
    {
      "provision_ref": "art22",
      "section": "22",
      "title": "22 straipsnis. 28 straipsnio 1 dalies 3, 6 punktų pripažinimas netekusiais galios ir 4, 5 punktų pakeitimas",
      "content": "1. 28 straipsnio 1 dalies 3 punktą pripažinti netekusiu galios.\n\n2. 28 straipsnio 1 dalies 4 punkte išbraukti žodį „savivaldybių“ ir šį punktą išdėstyti taip:\n\n„4) organizuoja karo prievolininkų pakvietimą ir atvykimą į atrankos komisijas, mokymus bei naujokų nuvykimą į tarnybos vietas;“.\n\n3. 28 straipsnio 1 dalies 5 punkte išbraukti žodį „savivaldybių“ ir šį punktą išdėstyti taip:\n\n„5) pateikia atrankos komisijoms karo prievolininkų asmens bylas ir kitus duomenis.“\n\n4. 28 straipsnio 1 dalies 6 punktą pripažinti netekusiu galios."
    },
    {
      "provision_ref": "art23",
      "section": "23",
      "title": "23 straipsnis. 29 straipsnio pripažinimas netekusiu galios",
      "content": "29 straipsnį pripažinti netekusiu galios."
    },
    {
      "provision_ref": "art24",
      "section": "24",
      "title": "24 straipsnis. 30 straipsnio 2 dalies pripažinimas netekusia galios",
      "content": "30 straipsnio 2 dalį pripažinti netekusia galios."
    },
    {
      "provision_ref": "art25",
      "section": "25",
      "title": "25 straipsnis. 32 straipsnio 2 dalies pakeitimas",
      "content": "32 straipsnio 2 dalyje vietoj žodžių „savivaldybių, kurių teritorijoje karo prievolės administravimas pertvarkytas, institucijoms“ įrašyti žodžius „karo prievolę administruojančiai krašto apsaugos sistemos institucijai ir jos struktūriniams padaliniams“ ir šią dalį išdėstyti taip:\n\n„2. Gyventojų registro tarnyba informaciją apie ikišauktinio amžiaus jaunuolių bei šauktinių gyvenamąją vietą, paso ar asmens tapatybės kortelės ir kitus duomenis teikia karo prievolę administruojančiai krašto apsaugos sistemos institucijai ir jos struktūriniams padaliniams jų reikalavimu.“"
    },
    {
      "provision_ref": "art26",
      "section": "26",
      "title": "26 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis. Vidaus reikalų sistemos padalinių pareigos\n\n1. Vietinės teritorinės karinės įstaigos vadovo prašymu policijos įstaigos atlieka šauktinių paiešką ir atvesdina juos.\n\n2. Informatikos ir ryšių departamentas prie Lietuvos Respublikos vidaus reikalų ministerijos nustatyta tvarka teikia karo prievolę administruojančiai krašto apsaugos sistemos institucijai ir vietinėms teritorinėms karinėms įstaigoms duomenis apie tai, ar karo prievolininkas nėra patrauktas baudžiamojon atsakomybėn arba nuteistas.“"
    },
    {
      "provision_ref": "art27",
      "section": "27",
      "title": "27 straipsnis. 34 straipsnio pripažinimas netekusiu galios",
      "content": "34 straipsnį pripažinti netekusiu galios."
    },
    {
      "provision_ref": "art28",
      "section": "28",
      "title": "28 straipsnis. 35 straipsnio pakeitimas",
      "content": "35 straipsnio 2 dalį pripažinti netekusia galios ir šį straipsnį išdėstyti taip:\n\n„35 straipsnis. Civilinės metrikacijos įstaigų pareigos\n\nCivilinės metrikacijos įstaigos privalo kas ketvirtį pateikti vietinėms teritorinėms karinėms įstaigoms karo prievolininkų (vyrų), pakeitusių vardus ir pavardes, sąrašus, šioms įstaigoms pareikalavus – papildomus sąrašus, o karo prievolininkui mirus, per 10 kalendorinių dienų pranešti apie tai.“"
    },
    {
      "provision_ref": "art29",
      "section": "29",
      "title": "29 straipsnis. Įstatymo įsigaliojimas",
      "content": "Šis įstatymas, išskyrus 30 straipsnį, įsigalioja 2011 m. sausio 1 d."
    },
    {
      "provision_ref": "art30",
      "section": "30",
      "title": "30 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki 2011 m. sausio 1 d. priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
