{
  "id": "lt-law-viii-710",
  "type": "statute",
  "title": "Lietuvos Respublikos tauriųjų metalų ir brangakmenių valstybinės priežiūros įstatymo 3, 4, 6, 7, 9, 10, 11, 12, 16, 17, 18, 22, 23, 25, 26 straipsnių pakeitimo ir papildymo įstatymas",
  "short_name": "VIII-710",
  "status": "in_force",
  "issued_date": "1998-04-21",
  "in_force_date": "1998-05-13",
  "url": "https://e-tar.lt/portal/lt/legalAct/TAR.3B8F1EC417DC/nevmUvKNTq",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "3 straipsnio trečiąją pastraipą pakeisti, straipsnį papildyti naujomis ketvirtąja, penktąja ir šeštąja pastraipomis, buvusias ketvirtąją–šešioliktąją pastraipas laikyti atitinkamai septintąja–devynioliktąja pastraipomis, keturioliktojoje pastraipoje vietoj žodžių „juridiniai ir fiziniai asmenys“ įrašyti žodžius „juridiniai asmenys, įmonės, neturinčios juridinio asmens teisių, ir fiziniai asmenys“, devynioliktojoje pastraipoje po žodžio „patvirtinantis“ įrašyti žodžius „tauriųjų metalų prabą, masę, kiekį bei“ ir šį straipsnį išdėstyti taip:\n\n„3 straipsnis\n\nĮstatyme vartojamos sąvokos:\n\ntaurieji metalai – auksas, sidabras, platinos grupės metalai (rutenis, rodis, paladis, platina, osmis ir iridis) visokio pavidalo: lydiniai, žaliava, pusfabrikačiai, pramoniniai gaminiai, jų laužas bei atliekos ir cheminiai junginiai;\n\nbrangakmeniai – natūralūs apdirbti bei neapdirbti brangieji akmenys: deimantai, smaragdai, rubinai, safyrai ir kiti juvelyriniai bei puošnieji akmenys ir organinės kilmės brangakmeniai (išskyrus gintarą) (pagal Juvelyrinių akmenų, sidabro dirbinių, deimantų ir perlų tarptautinės konfederacijos CIBJO patvirtintą klasifikaciją). Brangakmeniais taip pat laikomi deimantų laužas ir atliekos;\n\ntauriųjų metalų laužas – tauriųjų metalų turintys įvairios paskirties gaminiai, pusfabrikačiai, netinkami naudoti pagal ankstesnę tiesioginę paskirtį, taip pat lydiniai, žaliava, įvairaus pavidalo cheminiai junginiai;\n\nbrangakmenių laužas – įvairios paskirties gaminiai, turintys brangakmenių ir netinkami naudoti pagal ankstesnę tiesioginę paskirtį;\n\ntauriųjų metalų ir brangakmenių atliekos – technologinių gamybos procesų metu susidarančios atliekos, turinčios tauriųjų metalų ir brangakmenių, tinkamų rekuperacijai;\n\ntauriųjų metalų perdirbimas – tauriųjų metalų išgavimas iš cheminių junginių, koncentratų ir pusfabrikačių, laužo bei atliekų;\n\ntauriųjų metalų ir brangakmenių naudojimas – šių metalų ir brangakmenių apdirbimas, vartojimas gamybinėms, mokslinėms, socialinėms ir kultūrinėms reikmėms;\n\nprabavimas – tauriųjų metalų, jų lydinių kokybės bei kiekybės, taip pat brangakmenių tapatybės ir charakteristikų nustatymas;\n\npraba – Tarptautinės standartizacijos organizacijos (ISO) arba valstybės nustatytas standartas, kuris rodo lydinio, iš kurio pagamintas gaminys, vertingumą ir santykinį tauriųjų metalų kiekį lydinio masės tūkstantyje dalių. Šio santykio ženklas įspaudžiamas gaminyje;\n\ntauriųjų metalų ir brangakmenių valstybinė priežiūra – organizacinių-techninių ir teisinių priemonių sistema, užtikrinanti tauriųjų metalų ir brangakmenių gamybos, perdirbimo, supirkimo ir realizavimo, naudojimo, saugojimo ir pervežimo, taip pat tauriųjų metalų bei brangakmenių eksporto ir importo valstybinę kontrolę;\n\nLietuvos valstybinis kontrolinis prabavimo ženklas – nustatytas vieno pavyzdžio ženklas, patvirtinantis prabą;\n\nįspaudavimas – prabavimo technologinė operacija, kurios metu tauriųjų metalų gaminiuose įspaudžiamas Lietuvos valstybinis kontrolinis prabavimo ženklas ir praba;\n\nūkio subjektai – juridiniai asmenys, įmonės, neturinčios juridinio asmens teisių, ir fiziniai asmenys, užsiimantys visokia komercine-ūkine veikla, susijusia su tauriaisiais metalais, brangakmeniais bei jų gaminiais, nesvarbu, kokia nuosavybės forma ir įmonės rūšis;\n\ngamintojo ženklas – specialus simbolis ar abreviatūra, patvirtinanti gaminių iš tauriųjų metalų gamintoją;\n\npagaminimo metų šifras – tauriųjų metalų ir brangakmenių valstybinės priežiūros institucijos nustatytas metų šifras, nurodantis, kada pagamintas gaminys;\n\ntauriųjų metalų ir brangakmenių gaminiai – juvelyriniai gaminiai su brangakmeniais ar be jų, dekoratyviniai bei buities dirbiniai, taip pat gamybai ir mokslui naudojami gaminiai iš aukso, sidabro ir platinos grupės metalų lydinių;\n\nremediumas – leistinas nukrypimas praboje;\n\nkokybės pažymėjimas – dokumentas, patvirtinantis tauriųjų metalų prabą, masę, kiekį bei brangakmenių tapatybę ir charakteristikas.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 2 dalies papildymas",
      "content": "4 straipsnio 2 dalį papildyti sakiniais „Taurieji metalai ir brangakmeniai, kurie laikinai įvežti į Lietuvos Respubliką perdirbti ir kuriuos numatoma reeksportuoti pakeitus jų pavidalą, reeksportuojami be papildomo kontrolinio įspaudavimo. Reeksportuojami tauriųjų metalų ir brangakmenių gaminiai turi turėti Lietuvos prabavimo rūmų išduotą kokybės pažymėjimą“ ir šią dalį išdėstyti taip:\n\n„2. Jeigu yra Lietuvos Respublikos tarptautinė sutartis ar susitarimas dėl abipusio įspaudavimo bei kokybės pažymėjimo pripažinimo, tauriųjų metalų ir brangakmenių gaminiai iš susitarusiųjų šalių gali būti eksportuojami arba importuojami be papildomo kontrolinio įspaudavimo bei kokybės pažymėjimo. Taurieji metalai ir brangakmeniai, kurie laikinai įvežti į Lietuvos Respubliką perdirbti ir kuriuos numatoma reeksportuoti pakeitus jų pavidalą, reeksportuojami be papildomo kontrolinio įspaudavimo. Reeksportuojami tauriųjų metalų ir brangakmenių gaminiai turi turėti Lietuvos prabavimo rūmų išduotą kokybės pažymėjimą.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 1 dalies pakeitimas",
      "content": "6 straipsnio 1 dalį pakeisti ir išdėstyti taip:\n\n„1. Ūkio subjektai gali užsiimti Lietuvos Respublikoje komercine-ūkine veikla, susijusia su tauriaisiais metalais ir brangakmeniais, tik įsiregistravę Lietuvos prabavimo rūmuose. Ūkio subjektų registravimo tvarką nustato Lietuvos prabavimo rūmų steigėjas.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 3 ir 6 dalių papildymas",
      "content": "1. 7 straipsnio 3 dalį papildyti ir išdėstyti taip:\n\n„3. Naujiems gaminiams bei skirtiems eksportui, taip pat importuojamiems tauriųjų metalų gaminiams nustatomos šios prabos:\n\n1) platinos – 850o, 900o, 950, 999o;\n\n2) aukso – 375, 585, 750, 916o, 999o;\n\n3) sidabro – 800, 830, 925, 999o;\n\n4) paladžio – 500, 850, 950o, 999o.\n\nTarptautinė standartizacijos organizacija nurodo šių prabų remediumą.“\n\n2. 7 straipsnio 6 dalį papildyti ir išdėstyti taip:\n\n„6. Dantų techninės produkcijos gaminiams nustatomos prabos:\n\n1) aukso diskų – 900o, 916o;\n\n2) apkabėlių, lydmetalio ir kitų detalių – 750o.\n\nDantų lietų protezų gamybai leidžiama naudoti ne mažesnės kaip 650o prabos aukso ir ne mažesnės kaip 750o prabos aukso ir platinos grupės metalų lydinius, atitinkančius tarptautinius standartus, suderinus su Lietuvos prabavimo rūmais, ir aprobuotus Lietuvos Respublikos sveikatos apsaugos ministerijos.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio papildymas",
      "content": "9 straipsnyje po žodžių „kiekis juose“ įrašyti žodžius „atsižvelgiant į remediumą“ ir šį straipsnį išdėstyti taip:\n\n„9 straipsnis\n\nTauriųjų metalų ir brangakmenių gaminiai atitinka prabą, jei santykinis gryno aukso, sidabro, platinos ar paladžio kiekis juose atsižvelgiant į remediumą yra ne mažesnis kaip nurodyta praboje. Jei šis kiekis mažesnis, gaminys yra laikomas nustatytos iš eilės einančios žemesnės prabos, kuria ir yra įspauduojamas.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "10 straipsnyje antrąjį sakinį išbraukti, trečiąjį sakinį pakeisti ir šį straipsnį išdėstyti taip:\n\n„10 straipsnis\n\nLietuvos prabavimo rūmai nustato prabavimo metodus, bandinių parinkimo tvarką bei skaičių ir tai turi garantuoti prabavimo rezultatų patikimumą. Prabavimo, įspaudavimo bei kokybės pažymėjimų išdavimo ir kitų paslaugų mokestį nustato Lietuvos Respublikos Vyriausybė.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "11 straipsnyje vietoj žodžių „deklaruojamo kokybės pažymėjimo“ įrašyti žodžius „deklaruojamos kokybės“, antrąjį sakinį išbraukti, trečiajame sakinyje žodį „pažymėjimo“ išbraukti ir šį straipsnį išdėstyti taip:\n\n„11 straipsnis\n\nLietuvos prabavimo rūmams pateikti tauriųjų metalų ir brangakmenių gaminiai, neatitinkantys deklaruojamų prabų, taip pat brangakmeniai, neatitinkantys deklaruojamos kokybės, jeigu pateikėjas sutinka, įspauduojami atitinkama žemesne praba arba išduodamas atitinkamas kokybės pažymėjimas. Lietuvos prabavimo rūmai apie deklaruojamos prabos ar kokybės neatitikimą informuoja gaminius pateikusį ūkio subjektą ar fizinį asmenį, kuris turi teisę per l0 dienų pareikalauti, kad jo lėšomis būtų atliktas pakartotinis prabavimas. Jeigu ūkio subjektas nesutinka gaminio įspauduoti žemesne nei jo deklaruojama praba ar gauti atitinkamą kokybės pažymėjimą arba jei yra neigiami pakartotinio prabavimo rezultatai, gaminiai iš tauriųjų metalų ir brangakmenių grąžinami deformuoti (sulaužyti). Fiziniams asmenims (privatūs daiktai) grąžinami neįspauduoti ir be kokybės pažymėjimo.“"
    },
    {
      "provision_ref": "art8",
      "section": "8",
      "title": "8 straipsnis. 12 straipsnio 1 dalies pakeitimas",
      "content": "12 straipsnio 1 dalį pakeisti ir išdėstyti taip:\n\n„1. Prabavimo metu leidžiamo išlydyti, iškirpti arba panaudoti kitiems bandymams tauriųjų metalų gaminių kiekio normas bei panaudotų tauriųjų metalų gaminių laužo ir atliekų grąžinimo tvarką tvirtina Lietuvos prabavimo rūmų steigėjas.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio 2 dalies pripažinimas netekusia galios",
      "content": "16 straipsnio 2 dalį pripažinti netekusia galios."
    },
    {
      "provision_ref": "art10",
      "section": "10",
      "title": "10 straipsnis. 17 straipsnio papildymas 3 dalimi",
      "content": "17 straipsnį papildyti 3 dalimi:\n\n„3. Lietuvos Respublikoje draudžiama realizuoti reeksportui skirtus tauriuosius metalus ir brangakmenius, kurie laikinai įvežti į Lietuvos Respubliką perdirbti ar pavidalui pakeisti.“"
    },
    {
      "provision_ref": "art11",
      "section": "11",
      "title": "11 straipsnis. 18 straipsnio 2 dalies pakeitimas",
      "content": "18 straipsnio 2 dalyje vietoj žodžių „Šiais atvejais prabų neatitinkantys“ įrašyti žodį „Tokie“, po žodžio „Vyriausybės“ įrašyti žodžius „ar jos įgaliotos institucijos“ ir šią dalį išdėstyti taip:\n\n„2. Lietuvos prabavimo rūmai gali leisti gaminti gaminius iš užsienio ūkio subjektų pateiktų tauriųjų metalų, kurių prabos neatitinka šio įstatymo 7 straipsnyje nustatytų prabų. Tokie gaminiai Lietuvos Respublikos Vyriausybės ar jos įgaliotos institucijos nustatyta tvarka turi būti grąžinami į užsienį. Šios tvarkos laikymąsi kontroliuoja Lietuvos prabavimo rūmai.“"
    },
    {
      "provision_ref": "art12",
      "section": "12",
      "title": "12 straipsnis. 22 straipsnio 1 dalies pakeitimas",
      "content": "22 straipsnio 1 dalyje vietoj žodžių „ne pelno organizacija“ įrašyti žodžius „valstybės įmonė“, žodžius „juridinio asmens teises ir“ išbraukti ir šią dalį išdėstyti taip:\n\n„1. Lietuvos prabavimo rūmai yra valstybės įmonė, turinti antspaudą su Lietuvos Respublikos herbu.“"
    },
    {
      "provision_ref": "art13",
      "section": "13",
      "title": "13 straipsnis. 23 straipsnio 7 punkto pakeitimas",
      "content": "23 straipsnio 7 punktą pakeisti ir išdėstyti taip:\n\n„7) registruoja ūkio subjektus, užsiimančius komercine-ūkine veikla, susijusia su tauriaisiais metalais ir brangakmeniais, tvarko tokių ūkio subjektų registrą, registruoja gamintojų ženklus;“."
    },
    {
      "provision_ref": "art14",
      "section": "14",
      "title": "14 straipsnis. 25 straipsnio 4, 7 ir 10 punktų pakeitimas",
      "content": "1. 25 straipsnio 4 punkte vietoj žodžių „kokybės pažymėjimas“ įrašyti žodį „kokybė“, vietoj žodžių „šio įstatymo 18 straipsnio antrojoje dalyje numatytais atvejais negrąžinami į užsienį“ įrašyti žodžius „pažeidžiant šio įstatymo 18 straipsnio antrąją dalį nebuvo grąžinti į užsienį“ ir šį punktą išdėstyti taip:\n\n„4) įstatymų nustatyta tvarka konfiskuoti realizuojamus tauriuosius metalus ir brangakmenius, tauriųjų metalų ir brangakmenių gaminius, kurių praba ar kokybė neatitinka deklaruojamųjų, tauriųjų metalų ir brangakmenių gaminius be prabų ar kokybės pažymėjimo, su padirbtomis (suklastotomis) prabomis arba kokybės pažymėjimais, taip pat tuos, kurie pažeidžiant šio įstatymo 18 straipsnio antrąją dalį nebuvo grąžinti į užsienį;“.\n\n2. 25 straipsnio 7 punkte vietoj žodžių „neturi licencijos verstis šia veikla“ įrašyti žodžius „neįsiregistravę Lietuvos prabavimo rūmuose“, žodį „nuolat“ išbraukti ir šį punktą išdėstyti taip:\n\n„7) uždrausti tauriųjų metalų ir brangakmenių gaminių gamybą, realizavimą, paslaugų teikimą ir kitą su tuo susijusią veiklą, jeigu ūkio subjektai neįsiregistravę Lietuvos prabavimo rūmuose arba pažeidžia šio įstatymo, valstybės standartų ar kitų norminių aktų reikalavimus;“.\n\n3. 25 straipsnio 10 punktą pakeisti ir išdėstyti taip:\n\n„10) jei leidimas panaikintas, teikti pasiūlymus iš naujo jį išduoti praėjus ne mažiau kaip vieneriems metams nuo ankstesnio leidimo panaikinimo;“."
    },
    {
      "provision_ref": "art15",
      "section": "15",
      "title": "15 straipsnis. 26 straipsnio pakeitimas",
      "content": "26 straipsnyje vietoj skaičiaus ir žodžių „per 30 dienų sprendžia“ įrašyti skaičių ir žodžius „per 15 dienų nuo skundo gavimo dienos išnagrinėja“, antrąjį sakinį išbraukti, trečiajame sakinyje vietoj žodžių „Finansų ministerijos“ įrašyti žodžius „Lietuvos prabavimo rūmų vadovo“, vietoj skaičiaus ir žodžių „per 10 dienų“ įrašyti skaičių ir žodžius „per 30 dienų“ ir šį straipsnį išdėstyti taip:\n\n„26 straipsnis\n\nŪkio subjektų ir fizinių asmenų skundus dėl tauriųjų metalų ir brangakmenių valstybinės priežiūros pareigūnų veiksmų per 15 dienų nuo skundo gavimo dienos išnagrinėja Lietuvos prabavimo rūmų vadovas arba jo nesant – pavaduotojas. Jeigu pareiškėjas nesutinka su Lietuvos prabavimo rūmų vadovo sprendimu, jis turi teisę per 30 dienų po sprendimo gavimo kreiptis į teismą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
