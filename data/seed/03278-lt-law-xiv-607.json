{
  "id": "lt-law-xiv-607",
  "type": "statute",
  "title": "Lietuvos Respublikos šilumos ūkio įstatymo Nr. IX-1565 32 straipsnio pakeitimo įstatymas",
  "short_name": "XIV-607",
  "status": "in_force",
  "issued_date": "2021-11-04",
  "in_force_date": "2021-11-13",
  "url": "https://e-tar.lt/portal/lt/legalAct/7fcb3c5043b511ec992fe4cdfceb5666/YGAfocJcwv",
  "provisions": [
    {
      "provision_ref": "art1",
      "section": "1",
      "title": "1 straipsnis. 32 straipsnio pakeitimas",
      "content": "1. Pakeisti 32 straipsnio 3 dalį ir ją išdėstyti taip:\n\n„3. Į šilumos ir (ar) karšto vandens kainą įtraukiant pagrįstas sąnaudas už kurą, privalo būti įvertinama, ar energetikos įmonė laikėsi Energijos išteklių rinkos įstatyme numatytų įpareigojimų.“\n\n2. Pakeisti 32 straipsnio 4 dalį ir ją išdėstyti taip:\n\n„4. Šio straipsnio 20 dalyje nurodytas kuro, naudojamo šilumos ir (ar) karšto vandens gamybai, sąnaudų įtraukimo į šilumos ir (ar) karšto vandens kainą ribojimas pagal vidutinę biokuro biržos kainą ir (ar) gamtinių dujų biržos kainą nėra taikomas tais atvejais, kai energijos išteklių biržoje dėl objektyvių priežasčių nebuvo galima įsigyti reikalingo atitinkamos biokuro rūšies kiekio ar jo dalies ir (ar) gamtinių dujų biržoje nebuvo galima įsigyti reikalingo gamtinių dujų kiekio.“\n\n3. Pakeisti 32 straipsnio 20 dalį ir ją išdėstyti taip:\n\n„20. Šilumos ar karšto vandens kainų dedamųjų galiojimo laikotarpiu patirtos, bet nepadengtos sąnaudos arba gautos papildomos pajamos, susidariusios dėl kuro, pirktos šilumos, geriamojo vandens faktinių kainų ir nustatant šilumos ar karšto vandens kainas įskaičiuotų kainų skirtumo, įvertinamos skaičiuojant būsimojo laikotarpio šilumos ar karšto vandens kainų dedamąsias. Kai kuras, naudojamas šilumos ir (ar) karšto vandens gamybai, įsigyjamas ne per energijos išteklių biržą ir (ar) gamtinių dujų biržą, pagrįstomis sąnaudomis pripažįstamos metinės įmonės biokuro ir gamtinių dujų įsigijimo ne per energijos išteklių biržą ir (ar) gamtinių dujų biržą sąnaudos, neviršijančios vidutinės metinės biokuro kainos arba vidutinės metinės biokuro biržos kainos, arba vidutinės metinės gamtinių dujų biržos kainos. Vidutinę metinę biokuro kainą, vidutinę metinę biokuro biržos kainą ir vidutinę metinę gamtinių dujų biržos kainą, vadovaudamasi savo nustatyta tvarka, nustato Taryba.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
