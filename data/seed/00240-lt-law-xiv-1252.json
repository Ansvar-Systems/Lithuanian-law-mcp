{
  "id": "lt-law-xiv-1252",
  "type": "statute",
  "title": "Lietuvos Respublikos valstybės turto perdavimo savivaldybių nuosavybėn įstatymo Nr. VIII-546 pakeitimo įstatymas",
  "short_name": "XIV-1252",
  "status": "in_force",
  "issued_date": "2022-06-28",
  "in_force_date": "2022-07-08",
  "url": "https://e-tar.lt/portal/lt/legalAct/08eb98d0fdf711ec8fa7d02a65c371ad/kOUSAkyIQh",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos valstybės turto perdavimo savivaldybių nuosavybėn įstatymo Nr. VIII-546 nauja redakcija",
      "content": "Pakeisti Lietuvos Respublikos valstybės turto perdavimo savivaldybių nuosavybėn įstatymą Nr. VIII-546 ir jį išdėstyti taip:\n\n„LIETUVOS RESPUBLIKOS\nVALSTYBĖS TURTO PERĖMIMO SAVIVALDYBIŲ NUOSAVYBĖN\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato valstybės turto, į kurį savivaldybės įgyja nuosavybės teisę, rūšis, jo perėmimą savivaldybių nuosavybėn ir savivaldybių nuosavybės teisių į šį turtą įgijimo ir registravimo, taip pat ginčų dėl šio turto nagrinėjimo tvarką."
    },
    {
      "provision_ref": "art2",
      "section": "2",
      "title": "2 straipsnis. Pagrindinės sąvokos",
      "content": "Šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos valstybės ir savivaldybių turto valdymo, naudojimo ir disponavimo juo įstatyme, Lietuvos Respublikos kelių įstatyme, Lietuvos Respublikos statybos įstatyme."
    },
    {
      "provision_ref": "art3",
      "section": "3",
      "title": "3 straipsnis. Savivaldybių nuosavybėn perimamas valstybės turtas",
      "content": "1. Savivaldybių nuosavybėn pagal šį įstatymą perimamas šis savivaldybių apskaitoje registruotas ir jų valdomas arba savivaldybių faktiškai valdomas valstybės turtas:\n\n1) neprivatizuotos savivaldybių gyvenamosios patalpos su joms priklausančiais inžineriniais tinklais ir įrenginiais, gyvenamųjų namų valdose esantys pagalbinio ūkio paskirties pastatai, jų dalys;\n\n2) gatvės ir vietinės reikšmės keliai;\n\n3) gyvenamųjų vietovių apšvietimo tinklai, statiniai ir įrenginiai;\n\n4) vandens telkinių statiniai ir įrenginiai;\n\n5) vandenvietės, vandentiekio lauko inžineriniai tinklai, vandens siurbimo stotys ir valymo įrenginiai, nuotekų tinklai;\n\n6) upių krantinės, jų įrenginiai, tėkmės reguliavimo statiniai;\n\n7) paplūdimiuose esantys statiniai ir įrenginiai, skęstančiųjų gelbėjimo stotys ir postai;\n\n8) kapinėse esantys pastatai, statiniai ir įrenginiai;\n\n9) paminklai, skulptūros, fontanai, memorialiniai akmenys;\n\n10) katilinės ir šilumos tinklai;\n\n11) sporto statiniai ir įrenginiai.\n\n2. Savivaldybių nuosavybėn priskiriamas tik šio straipsnio 1 dalyje išvardytas turtas, kuris faktiškai buvo savivaldybių teritorijose iki 1998 metų ir nebuvo perimtas savivaldybių nuosavybėn."
    },
    {
      "provision_ref": "art4",
      "section": "4",
      "title": "4 straipsnis. Savivaldybių nuosavybėn perimamo turto įgijimas ir registracija",
      "content": "1. Pagal šį įstatymą savivaldybių nuosavybėn perimamą turtą savivaldybės perima savivaldybės tarybos sprendimu. Savivaldybės tarybų sprendimų projektai dėl savivaldybių nuosavybėn perimamo turto ne vėliau kaip prieš vieną mėnesį iki jų svarstymo savivaldybės tarybos posėdyje, paskelbiami viešai savivaldybės interneto svetainėje.\n\n2. Šio įstatymo pagrindu priimtas savivaldybės tarybos sprendimas perimti savivaldybės nuosavybėn turtą yra teisinis pagrindas teisės aktų nustatyta tvarka Nekilnojamojo turto registre registruoti savivaldybių nuosavybės teises į pagal šį įstatymą jų nuosavybėn priskirtą valstybės nekilnojamąjį turtą.\n\n3. Savivaldybėms nuosavybės teisės į pagal šį įstatymą perimtą valstybės turtą atsiranda nuo savivaldybės tarybos sprendimo perimti turtą savivaldybės nuosavybėn įsigaliojimo dienos.\n\n4. Savivaldybių administracijų direktoriai arba jų įgalioti asmenys Nekilnojamojo turto registre turi įregistruoti daiktines teises į savivaldybių nuosavybėn perimtus nekilnojamuosius daiktus.\n\n5. Savivaldybių tarybos kiekvienais metais savo biudžetuose numato reikalingas lėšas savivaldybių nuosavybėn perimto turto kadastriniams matavimams atlikti arba jiems patikslinti."
    },
    {
      "provision_ref": "art5",
      "section": "5",
      "title": "5 straipsnis. Ginčų nagrinėjimo tvarka",
      "content": "Ginčus dėl pagal šį įstatymą savivaldybių nuosavybėn priskirto valstybės turto nagrinėja teismas.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo taikymas",
      "content": "Pagal Lietuvos Respublikos valstybės turto perdavimo savivaldybių nuosavybėn įstatymą savivaldybių nuosavybėn priskirto valstybės turto perdavimo savivaldybėms procedūros, pradėtos iki įsigaliojant šiam įstatymui, baigiamos pagal iki įsigaliojant šiam įstatymui galiojusius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_7de2e4a93c654798a29b00897959125f_end"
    }
  ],
  "definitions": []
}
