{
  "id": "lt-law-xiv-1284",
  "type": "statute",
  "title": "Lietuvos Respublikos rinkliavų įstatymo Nr. VIII-1725 6, 6-1, 7 ir 8 straipsnių pakeitimo įstatymas",
  "short_name": "XIV-1284",
  "status": "in_force",
  "issued_date": "2022-06-30",
  "in_force_date": "2023-01-01",
  "url": "https://e-tar.lt/portal/lt/legalAct/f223bf60034111edb32c9f9d8ba206f8/JgmingrHTc",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "1. Papildyti 6 straipsnį 32 punktu:\n\n„32) dokumentų išduoti arba pakeisti leidimą gyventi Lietuvos Respublikoje tvarkymą ir leidimo gyventi Lietuvos Respublikoje išdavimą arba keitimą bendra tvarka užsieniečiams, kurie Lietuvos Respublikoje užbaigė studijas arba mokslinius tyrimus ir eksperimentinės plėtros darbus. Valstybės rinkliava už dokumentų dėl leidimo gyventi Lietuvos Respublikoje išdavimo arba pakeitimo tvarkymą ir leidimo gyventi Lietuvos Respublikoje išdavimą arba keitimą bendra tvarka neimama vieną kartą šių asmenų pasirinkimu;“.\n\n2. Papildyti 6 straipsnį 33 punktu:\n\n„33) nacionalinių vizų išdavimą Lietuvos Respublikos tarptautinėje sutartyje numatytais atvejais, kai užsienio valstybė Lietuvos Respublikos piliečiams taiko ne mažiau palankias sąlygas.“"
    },
    {
      "provision_ref": "art2",
      "section": "2",
      "title": "2 straipsnis. 61 straipsnio pakeitimas",
      "content": "Pripažinti netekusia galios 61 straipsnio 2 dalį."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Papildyti 7 straipsnį 11 dalimi:\n\n„11. Valstybės rinkliavos už dokumentų dėl leidimo gyventi Lietuvos Respublikoje išdavimo ar pakeitimo tvarkymą ir leidimo gyventi Lietuvos Respublikoje išdavimą ar pakeitimą bendra tvarka užsieniečiams, kurie priimti studijuoti į Lietuvos mokslo ir studijų instituciją pagal studijų programą (programas) arba į doktorantūrą, dydis sumažinamas 50 procentų.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Valstybės rinkliavos keitimas ar neėmimas\n\nLietuvos Respublikos Vyriausybė tiek, kiek tai neprieštarauja Europos Sąjungos teisės aktams, turi teisę pariteto pagrindais, taip pat kai tai būtina įgyvendinant Lietuvos Respublikos Seimo priimtuose teisės aktuose numatytus užsienio politikos ar nacionalinio saugumo tikslus, užsienio valstybių piliečiams ir asmenims be pilietybės didinti, mažinti ar neimti valstybės rinkliavos už prašymų išduoti nacionalines vizas nagrinėjimą.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 1 straipsnio 2 dalį, 4 straipsnį ir šio straipsnio 3 dalį, įsigalioja 2023 m. sausio 1 d.\n\n2. Šio įstatymo 1 straipsnio 2 dalis ir 4 straipsnis įsigalioja 2023 m. liepos 1 d.\n\n3. Lietuvos Respublikos Vyriausybė iki 2023 m. birželio 30 d. priima šio įstatymo įgyvendinamuosius teisės aktus, susijusius su šio įstatymo 1 straipsnio 2 dalies ir 4 straipsnio įgyvendinimu.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_4e9ca807ce134a7c8591aa32b5a074e0_end"
    }
  ],
  "definitions": []
}
