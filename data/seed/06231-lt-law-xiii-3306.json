{
  "id": "lt-law-xiii-3306",
  "type": "statute",
  "title": "Lietuvos Respublikos oficialiosios statistikos įstatymo Nr. I-270 2, 3, 4, 6, 13, 14, 17 straipsnių ir priedo pakeitimo įstatymas",
  "short_name": "XIII-3306",
  "status": "in_force",
  "issued_date": "2020-09-29",
  "in_force_date": "2020-10-08",
  "url": "https://e-tar.lt/portal/lt/legalAct/f4e697f0087911ebb74de75171d26d52/cecrDvNaUz",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 17 dalį ir ją išdėstyti taip:\n\n„17. Statistinis formuliaras – statistiniams duomenims įrašyti ir elektroniniu būdu teikti naudojamas oficialiąją statistiką tvarkančios įstaigos patvirtintas ir oficialiai paskelbtas dokumento blankas su informacija apie statistinį tyrimą ir paaiškinimais, kaip pildyti šį blanką.“\n\n2. Pakeisti 2 straipsnio 22 dalį ir ją išdėstyti taip:\n\n„22. Kitos šiame įstatyme vartojamos sąvokos suprantamos taip, kaip jos apibrėžtos 2016 m. balandžio 27 d. Europos Parlamento ir Tarybos reglamente (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas), Lietuvos Respublikos viešojo administravimo įstatyme ir Lietuvos Respublikos valstybės informacinių išteklių valdymo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Šiame straipsnyje nurodytus principus Lietuvos bankas, vykdydamas Oficialiosios statistikos programos II dalies nuostatas, taiko taip, kaip Europos centrinių bankų sistemos vykdomo Europos statistikos plėtojimo, rengimo ir sklaidos principus taiko Europos Centrinis Bankas, ir taip, kaip nurodyta 1998 m. lapkričio 23 d. Tarybos reglamento (EB) Nr. 2533/98 dėl Europos centrinio banko renkamos statistinės informacijos su visais pakeitimais 3a straipsnyje.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 1 dalies 3 punktą ir jį išdėstyti taip:\n\n„3) kitos oficialiąją statistiką tvarkančios įstaigos – valstybės ir savivaldybių institucijos ir įstaigos, kurioms oficialiosios statistikos rengimo funkcija priskirta teisės aktuose, valstybės įmonės, viešosios įstaigos, kurioms oficialiosios statistikos rengimo funkcija priskirta Lietuvos Respublikos įstatymuose, o pavedimai rengti konkrečios srities statistinę informaciją nustatyti Europos Sąjungos teisės aktuose, Lietuvos Respublikos įstatymuose, Lietuvos Respublikos Vyriausybės nutarimuose, jeigu jų atliekami statistiniai tyrimai yra įtraukti į Oficialiosios statistikos programos I dalį (toliau – kitos oficialiąją statistiką tvarkančios įstaigos).“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Lietuvos statistikos departamentas\n\n1. Lietuvos statistikos departamentas yra Lietuvos Respublikos Vyriausybės įstaiga, dalyvaujanti formuojant valstybės politiką finansų ministrui pavestoje oficialiosios statistikos valdymo srityje, ją įgyvendinanti ir koordinuojanti oficialiosios statistikos rengimą pagal Oficialiosios statistikos programos I dalies nuostatas.\n\n2. Lietuvos statistikos departamentui vadovauja generalinis direktorius. Į Lietuvos statistikos departamento generalinio direktoriaus pareigas gali būti priimamas asmuo, turintis ne žemesnį kaip magistro kvalifikacinį laipsnį arba jam lygiavertę aukštojo mokslo kvalifikaciją ir ne mažesnį kaip 5 metų darbo statistikos srityje, 5 metų vadovaujamo darbo ir 3 metų darbo viešojo administravimo srityje stažą. Jokia valstybės ir savivaldybių institucija ar įstaiga, politinė partija, kiti asmenys negali daryti poveikio Lietuvos statistikos departamento generalinio direktoriaus įgaliojimų įgyvendinimui.\n\n3. Lietuvos statistikos departamento generalinis direktorius:\n\n1) atsako už sprendimus dėl procesų, statistinių metodų, standartų ir procedūrų, taip pat už Lietuvos statistikos departamento rengiamą, tobulinamą ir skleidžiamą statistinę informaciją;\n\n2) sprendžia Lietuvos statistikos departamento kompetencijai priskirtus ir visus su Lietuvos statistikos departamento vidaus administravimu susijusius klausimus;\n\n3) skelbia metinę Lietuvos statistikos departamento veiklos ataskaitą;\n\n4) nustato statistinių formuliarų ir metodikų rengimo tvarką, tvirtina gaires, pagal kurias oficialiąją statistiką tvarkančiose įstaigose būtų įgyvendinamos Oficialiosios statistikos programos I dalies nuostatos, ir atsako už šių gairių laikymąsi Lietuvos statistikos departamente;\n\n5) atstovauja Lietuvos statistikos departamentui Lietuvos Respublikoje ir užsienyje, atstovauja Lietuvos statistikos sistemai Europos statistikos sistemoje ir tarptautinėse statistikos organizacijose;\n\n6) atlieka kitas Lietuvos statistikos departamento nuostatuose nustatytas funkcijas.\n\n4. Lietuvos statistikos departamentas atlieka šias funkcijas:\n\n1) rengia ir teikia Lietuvos Respublikos finansų ministerijai tvirtinti Oficialiosios statistikos programos I dalį;\n\n2) rengia ir teikia Lietuvos Respublikos finansų ministerijai tvirtinti Oficialiosios statistikos programos I dalies nuostatų vykdymo ataskaitą;\n\n3) tvirtina ir skelbia Lietuvos statistikos departamento atliekamų statistinių tyrimų statistinius formuliarus, metodikas, nustato statistinių duomenų pateikimo Lietuvos statistikos departamentui tvarką ir laiką, derina kitų oficialiąją statistiką tvarkančių įstaigų parengtus statistinių tyrimų, vykdomų pagal Oficialiosios statistikos programos I dalies nuostatas, statistinius formuliarus ir metodikas, vykdo statistinius tyrimus;\n\n4) oficialiosios statistikos tikslams nustato statistinio stebėjimo vieneto vykdomos ekonominės veiklos rūšį, institucinį sektorių ir nuosavybės formą, kurie nelaikomi statistiniais duomenimis;\n\n5) koordinuoja kitų oficialiąją statistiką tvarkančių įstaigų veiklą rengiant Europos statistiką, nurodytą Europos statistikos programoje, ir įgyvendinant Oficialiosios statistikos programos I dalies nuostatas bei oficialiosios statistikos organizavimo principus, teikia rekomendacijas dėl jų įgyvendinimo;\n\n6) steigia Valstybės duomenų valdysenos informacinę sistemą (toliau – valstybės informacinė sistema), skirtą valstybės informacinių sistemų, registrų ir kitų šaltinių duomenims tvarkyti ir kaupti, taip pat šiems duomenims teikti atliekant valstybės ekonominės ir socialinės raidos stebėseną ir analizę bei užtikrinant efektyvius informacijos mainus, tvirtina šios informacinės sistemos nuostatus;\n\n7) tvarko valstybės informacinėje sistemoje esančią informaciją, duomenis, įskaitant asmens duomenis, tarp jų ir specialių kategorijų asmens duomenis, dokumentus ir (arba) jų kopijas, vadovaudamasis valstybės informacinės sistemos nuostatais ir juose nurodytais teisės aktais. Valstybės informacinėje sistemoje esančius tik oficialiosios statistikos tikslams skirtus statistinius duomenis išimtinai tvarko vadovaudamasis Reglamentu (EB) Nr. 223/2009, Reglamentu (ES) 2016/679, šiuo įstatymu ir kitais teisės aktais, reglamentuojančiais oficialiosios statistikos tvarkymą, ir valstybės informacinės sistemos nuostatais;\n\n8) atlieka kitas Lietuvos statistikos departamento nuostatuose ir kituose teisės aktuose, reglamentuojančiuose oficialiosios statistikos tvarkymą, nustatytas funkcijas.\n\n5. Lietuvos statistikos departamentas, be šio įstatymo 5 straipsnyje nustatytų teisių, atlikdamas savo funkcijas, turi teisę:\n\n1) Oficialiosios statistikos programos I daliai rengti iš kitų oficialiąją statistiką tvarkančių įstaigų gauti informaciją apie numatomus statistinius tyrimus;\n\n2) iš kitų oficialiąją statistiką tvarkančių įstaigų gauti informaciją apie Oficialiosios statistikos programos I dalyje nurodytų statistinių tyrimų atlikimą, oficialiosios statistikos organizavimo principų įgyvendinimą ir šio straipsnio 3 dalies 4 punkte nurodytų gairių laikymąsi;\n\n3) iš kitų oficialiąją statistiką tvarkančių įstaigų gauti informaciją, susijusią su Europos statistikos, nurodytos Europos statistikos programoje, rengimu, tobulinimu ir sklaida;\n\n4) sudaryti su užsienio valstybių nacionalinėmis statistikos institucijomis, tarptautinėmis organizacijomis, aukštosiomis mokyklomis ir mokslinių tyrimų institutais dvišalius ir daugiašalius bendradarbiavimo susitarimus;\n\n5) atlikti į Oficialiosios statistikos programos I dalį neįtrauktus užsakomuosius tyrimus, kurių atlikimo sąnaudas padengia užsakovas. Užsakomieji tyrimai gali būti atliekami naudojant valstybės informacinės sistemos duomenis, išskyrus tik oficialiosios statistikos tikslams skirtus statistinius duomenis, ir jeigu šie užsakomieji tyrimai netrukdo atlikti Oficialiosios statistikos programos I dalyje nurodytų statistinių tyrimų;\n\n6) neatlygintinai gauti iš valstybės ir savivaldybių institucijų ir įstaigų informaciją, duomenis, įskaitant asmens duomenis, tarp jų ir specialių kategorijų asmens duomenis, dokumentus ir (arba) jų kopijas šio straipsnio 4 dalies 6 ir 7 punktuose nurodytoms funkcijoms atlikti;\n\n7) naudotis kitomis Lietuvos statistikos departamento nuostatuose ir kituose teisės aktuose suteiktomis teisėmis.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio pakeitimas",
      "content": "Papildyti 13 straipsnį 5 dalimi:\n\n„5. Vykdydamos Lietuvos Respublikos tarptautinius įsipareigojimus, oficialiąją statistiką tvarkančios įstaigos bendradarbiauja su tarptautinėmis organizacijomis. Lietuvos statistikos departamentas gali teikti šioms tarptautinėms organizacijoms valstybės informacinės sistemos duomenis, išskyrus asmens duomenis, ir statistinę informaciją, nepažeisdamas oficialiosios statistikos tvarkymą reglamentuojančių teisės aktų reikalavimų.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "Papildyti 14 straipsnį 4 dalimi:\n\n„4. Konfidencialiais nelaikomi šie statistinio stebėjimo vieneto (išskyrus namų ūkį, fizinį asmenį) duomenys:\n\n1) kodas;\n\n2) pavadinimas;\n\n3) ekonominės veiklos rūšis;\n\n4) institucinis sektorius;\n\n5) nuosavybės forma.“"
    },
    {
      "provision_ref": "art7",
      "section": "7",
      "title": "7 straipsnis. 17 straipsnio pakeitimas",
      "content": "1. Pripažinti netekusiu galios 17 straipsnio 3 punktą.\n\n2. Pakeisti 17 straipsnio 4 punktą ir jį išdėstyti taip:\n\n„4) teikdami statistinius duomenis, saugiu elektroniniu parašu arba kitu būdu, leidžiančiu nustatyti juos pateikusio fizinio asmens tapatybę, patvirtinti statistinių duomenų teisingumą arba tai, kad statistiniame formuliare įrašyti statistiniai duomenys atitinka apklausos teiginius, išskyrus atvejus, kai nereikalaujama nurodyti respondento;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\noficialiosios statistikos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. kovo 11 d. Europos Parlamento ir Tarybos reglamentas (EB) Nr. 223/2009 dėl Europos statistikos, panaikinantis Europos Parlamento ir Tarybos reglamentą (EB, Euratomas) Nr. 1101/2008 dėl konfidencialių statistinių duomenų perdavimo Europos Bendrijų statistikos tarnybai, Tarybos reglamentą (EB) Nr. 322/97 dėl Bendrijos statistikos ir Tarybos sprendimą 89/382/EEB, Euratomas, įsteigiantį Europos Bendrijų statistikos programų komitetą, su paskutiniais pakeitimais, padarytais 2015 m. balandžio 29 d. Europos Parlamento ir Tarybos reglamentu (ES) 2015/759.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
