{
  "id": "lt-law-ix-602",
  "type": "statute",
  "title": "Lietuvos Respublikos augalų sėklininkystės įstatymas",
  "short_name": "IX-602",
  "status": "in_force",
  "issued_date": "2001-11-15",
  "in_force_date": "2002-04-01",
  "url": "https://e-tar.lt/portal/lt/legalAct/TAR.A09C2B9A60F3/ozcNjfMZwK",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas nustato augalų dauginamosios medžiagos (toliau – dauginamoji medžiaga) sertifikavimo reikalavimus, dauginamosios medžiagos tiekėjo pažymėjimo išdavimo, jo pakeitimo, galiojimo sustabdymo, galiojimo sustabdymo panaikinimo, galiojimo panaikinimo pagrindus ir reikalavimus atestuotiems dauginamosios medžiagos tiekėjams, dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimo rinkai reikalavimus, atestuoto dauginamosios medžiagos tiekėjo, taip pat fizinių asmenų arba Lietuvos Respublikoje ar kitoje Europos Sąjungos valstybėje narėje, ar kitoje Europos ekonominės erdvės valstybėje įsteigtų juridinių asmenų arba kitų organizacijų ar jų padalinių (toliau – fiziniai arba juridiniai asmenys) veiklos, susijusios su dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimu rinkai, priežiūrą.\n\n2. Šiuo įstatymu įgyvendinami Europos Sąjungos teisės aktai, nurodyti šio įstatymo priede."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Atestuotas dauginamosios medžiagos tiekėjas – fizinis arba juridinis asmuo, kurio atitiktis šiame įstatyme nustatytiems atestuotų dauginamosios medžiagos tiekėjų reikalavimams nustatyta Lietuvos Respublikos Vyriausybės įgaliotos institucijos.\n\n2. Bendrasis daržovių rūšių veislių katalogas – Europos Sąjungos daržovių rūšių veislių sąrašas, į kurį įrašytos įvairių daržovių rūšių veislės, esančios Europos Sąjungos valstybių narių nacionaliniuose augalų veislių sąrašuose arba daržovių veislių sąrašuose.\n\n3. Bendrasis žemės ūkio augalų rūšių veislių katalogas – Europos Sąjungos javų, bulvių, runkelių, aliejinių ir pluoštinių, pašarinių augalų veislių sąrašas, į kurį įrašytos minėtų augalų rūšių veislės, esančios Europos Sąjungos valstybių narių nacionaliniuose augalų veislių sąrašuose.\n\n4. Daržovių sodinamoji medžiaga – augalų medžiaga, skirta daržovėms sodinti ir auginti.\n\n5. Dauginamoji medžiaga – sėkla, visas augalas ar vegetatyvinė augalo dalis, skirti tam tikros veislės javams, grikiams, sėklinėms bulvėms, runkeliams, aliejiniams ir pluoštiniams, pašariniams augalams, taip pat daržovėms, sodo, dekoratyviniams augalams dauginti ir (ar) auginti.\n\n6. Dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimas rinkai – dauginamosios medžiagos ir (ar) daržovių sodinamosios medžiagos, dekoratyvinių, sodo augalų pardavimas, laikymas turint tikslą parduoti, siūlymas parduoti, tiekti ar perduoti komerciniais tikslais tretiesiems asmenims už atlygį arba nemokamai.\n\n7. Dauginamosios medžiagos kategorija (toliau – kategorija) – augalų rūšių dauginamosios medžiagos kokybės grupė, nustatoma pagal augalų dauginimo kartas ir jų reprodukcijas.\n\n8. Dauginamosios medžiagos sertifikavimas – procedūra, kuria Vyriausybės įgaliota institucija patvirtina javų, grikių, sėklinių bulvių, runkelių, aliejinių ir pluoštinių, pašarinių augalų, taip pat sodo augalų ir daržovių rūšį, veislę, kategoriją ir dauginamosios medžiagos atitiktį privalomiesiems dauginamosios medžiagos tiekimo rinkai reikalavimams, kuriuos tvirtina žemės ūkio ministras.\n\n9. Dauginamosios medžiagos siunta – vienos augalo veislės tam tikros kategorijos dauginamosios medžiagos kiekis.\n\n10. Dauginimo sutartis – atestuoto dauginamosios medžiagos tiekėjo ir žemės naudotojo rašytinis susitarimas, kuriuo suteikiama teisė nurodytoje teritorijoje sutartomis sąlygomis dauginti tam tikros augalo veislės dauginamąją medžiagą.\n\n11. Europos Sąjungos sodo augalų rūšių veislių sąrašas – sodo augalų rūšių veislių sąrašas, į kurį įrašytos sodo augalų rūšių veislės, esančios Europos Sąjungos valstybių narių nacionaliniuose augalų veislių sąrašuose.\n\n12. Nacionalinis augalų veislių sąrašas – nacionalinis javų, bulvių, runkelių, aliejinių ir pluoštinių, pašarinių augalų, daržovių, sodo ir dekoratyvinių augalų rūšių veislių sąrašas.\n\n13. Veislės palaikytojas – fizinis arba juridinis asmuo, užtikrinantis būdingų augalo veislės savybių palaikymą.\n\n14. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos augalų veislių apsaugos įstatyme ir Lietuvos Respublikos žemės įstatyme.\n\nII SKYRIUS\nDAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS"
    },
    {
      "provision_ref": "art3",
      "chapter": "II SKYRIUS DAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS",
      "section": "3",
      "title": "3 straipsnis. Dauginamosios medžiagos sertifikavimas",
      "content": "1. Dauginamoji medžiaga sertifikuojama, jeigu javų, grikių, sėklinių bulvių, runkelių, aliejinių ir pluoštinių, pašarinių augalų, daržovių, sodo augalų veislės yra įrašytos į Nacionalinį augalų veislių sąrašą, Bendrąjį žemės ūkio augalų rūšių veislių katalogą, Bendrąjį daržovių rūšių veislių katalogą ar į Europos Sąjungos sodo augalų rūšių veislių sąrašą.\n\n2. Javų, grikių, sėklinių bulvių, runkelių, aliejinių ir pluoštinių, pašarinių augalų, daržovių sėkla, sodo augalų, išskyrus Conformitas Agraria Communitatis (toliau – CAC), dauginamoji medžiaga sertifikuojama pagal žemės ūkio ministro tvirtinamus privalomuosius dauginamosios medžiagos tiekimo rinkai reikalavimus.\n\n3. Dauginamąją medžiagą sertifikuoja ir sertifikatą išduoda Vyriausybės įgaliota institucija.\n\n4. Kai augalo veislė išbraukiama iš Nacionalinio augalų veislių sąrašo, Bendrojo žemės ūkio augalų rūšių veislių katalogo ar Bendrojo daržovių rūšių veislių katalogo, augalo veislės dauginamąją medžiagą leidžiama sertifikuoti ir tiekti Lietuvos Respublikos rinkai iki trečiųjų kalendorinių metų po augalo veislės išbraukimo iš Nacionalinio augalų veislių sąrašo ir Bendrojo žemės ūkio augalų rūšių veislių katalogo ar Bendrojo daržovių rūšių veislių katalogo birželio 30 dienos."
    },
    {
      "provision_ref": "art4",
      "chapter": "II SKYRIUS DAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS",
      "section": "4",
      "title": "4 straipsnis. Augalo veislės įrašymas į Nacionalinį augalų veislių sąrašą",
      "content": "1. Tam, kad selekcininko sukurta ar atrasta ir išskirta augalo veislė būtų įrašyta į Nacionalinį augalų veislių sąrašą, selekcininkas, jo įgaliotasis atstovas ar veislės palaikytojas Vyriausybės įgaliotai institucijai turi pateikti paraišką ir kitus šios institucijos nustatytus dokumentus.\n\n2. Augalo veislė įrašoma į Nacionalinį augalų veislių sąrašą, jeigu yra įvykdytos visos šios sąlygos:\n\n1) atlikus tyrimus nustatoma, kad augalo veislė atitinka išskirtinumo, vienodumo ir stabilumo reikalavimus. Augalo veislės išskirtinumo, vienodumo, stabilumo tyrimus organizuoja Lietuvos Respublikos saugomų augalų veislių sąrašo tvarkytojas. Saugomų augalų veislių sąrašo tvarkytojas kreipiasi į selekcininko, jo įgaliotojo atstovo ar veislės palaikytojo paraiškoje nurodytą savo ar kitos valstybės kompetentingą instituciją dėl augalų veislių išskirtinumo, vienodumo ir stabilumo tyrimų atlikimo, o jeigu šie tyrimai atlikti, – dėl tyrimų rezultatų gavimo. Selekcininkas, jo įgaliotasis atstovas ar veislės palaikytojas moka už augalų veislių išskirtinumo, vienodumo, stabilumo tyrimų atlikimą;\n\n2) augalo veislei yra pasiūlytas pavadinimas, atitinkantis 2021 m. kovo 3 d. Komisijos įgyvendinimo reglamento (ES) 2021/384 dėl žemės ūkio augalų rūšių ir daržovių rūšių veislių pavadinimų tinkamumo, kuriuo panaikinamas Reglamentas (EB) Nr. 637/2009, su visais pakeitimais reikalavimus;\n\n3) atlikus žemės ūkio ministro nustatytų augalų rūšių veislių ūkinio vertingumo tyrimus, nustatoma, kad augalo veislė yra geros ūkinės vertės. Augalų rūšių veislių ūkinio vertingumo tyrimų atlikimą organizuoja ir atlieka Vyriausybės įgaliota institucija. Prireikus Vyriausybės įgaliota institucija gali pirkti augalų rūšių veislių ūkinio vertingumo tyrimų atlikimo paslaugą Lietuvos Respublikos viešųjų pirkimų įstatymo nustatyta tvarka.\n\n3. Nacionalinį augalų veislių sąrašą žemės ūkio ministro nustatyta tvarka tvirtina ir tvarko Vyriausybės įgaliota institucija.\n\n4. Nacionalinis augalų veislių sąrašas skelbiamas Vyriausybės įgaliotos institucijos interneto svetainėje."
    },
    {
      "provision_ref": "art5",
      "chapter": "II SKYRIUS DAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS",
      "section": "5",
      "title": "5 straipsnis. Valstybinė augalų veislių vertinimo komisija",
      "content": "Augalų rūšių veislių ūkinio vertingumo tyrimų rezultatams nagrinėti ir vertinti, pasiūlymams dėl naujų augalų veislių įrašymo į Nacionalinį augalų veislių sąrašą teikti sudaroma Valstybinė augalų veislių vertinimo komisija. Į Valstybinės augalų veislių vertinimo komisijos sudėtį įtraukiami augalininkystės srities mokslo ir studijų institucijų, asociacijų, biudžetinių įstaigų atstovai. Valstybinės augalų veislių vertinimo komisijos sudėtį ir nuostatus tvirtina Vyriausybės įgaliota institucija."
    },
    {
      "provision_ref": "art6",
      "chapter": "II SKYRIUS DAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS",
      "section": "6",
      "title": "6 straipsnis. Sertifikuotos sėklos tikrinimas, atliekant vegetacinius tyrimus",
      "content": "1. Vegetacinių tyrimų metu tikrinamas iš sertifikuotos javų, grikių, aliejinių ir pluoštinių, pašarinių augalų sėklos išaugintų augalų veislės tapatumas ir veislinis grynis.\n\n2. Sertifikuotos javų, grikių, aliejinių ir pluoštinių, pašarinių augalų sėklos vegetacinius tyrimus atlieka Vyriausybės įgaliota institucija. Sertifikuotos javų, grikių, aliejinių ir pluoštinių, pašarinių augalų sėklos tikrinimas, atliekant vegetacinius tyrimus, yra privalomas. Vegetacinių tyrimų atlikimo laikas, sertifikuotos sėklos pagal kategoriją tikrinimo, atliekant vegetacinius tyrimus, procentinis dydis, vegetacinių tyrimų atlikimo tvarka nustatoma sertifikuotos sėklos tikrinimo vegetaciniais tyrimais metodikoje, kurią tvirtina Vyriausybės įgaliota institucija.\n\n3. Jeigu sertifikuotos javų, grikių, aliejinių ir pluoštinių, pašarinių augalų sėklos vegetacinių tyrimų metu Vyriausybės įgaliota institucija nustato, kad augalo veislė yra netapati ir (ar) negryna, ji sertifikuotos sėklos siuntą (-as) uždraudžia tiekti rinkai ir panaikina išduotą dauginamosios medžiagos sertifikatą.\n\nIII SKYRIUS\nDAUGINAMOSIOS MEDŽIAGOS TIEKĖJO PAŽYMĖJIMAS"
    },
    {
      "provision_ref": "art7",
      "chapter": "III SKYRIUS DAUGINAMOSIOS MEDŽIAGOS TIEKĖJO PAŽYMĖJIMAS",
      "section": "7",
      "title": "7 straipsnis. Dauginamosios medžiagos tiekėjo pažymėjimo išdavimo, jo pakeitimo, galiojimo sustabdymo, galiojimo sustabdymo panaikinimo ir galiojimo panaikinimo pagrindai",
      "content": "1. Fiziniai arba juridiniai asmenys, dauginantys javų, grikių, sėklinių bulvių, runkelių, aliejinių ir pluoštinių, pašarinių augalų, daržovių sėklą, sodo augalų, išskyrus CAC, dauginamąją medžiagą ar užsakantys dauginti pagal dauginimo sutartį, ar fasuojantys, perfasuojantys, įvežantys į Lietuvos Respubliką dauginamąją medžiagą ir tiekiantys ją rinkai, privalo turėti Dauginamosios medžiagos tiekėjo pažymėjimą (toliau – pažymėjimas). Fizinis arba juridinis asmuo, kuriam išduotas pažymėjimas, laikomas atestuotu dauginamosios medžiagos tiekėju. Pažymėjimas laikomas išduotu kitą dieną nuo deklaracijos pateikimo Vyriausybės įgaliotai institucijai dienos arba nuo deklaracijoje nurodytos dienos, jeigu ši diena yra vėlesnė negu deklaracijos pateikimo Vyriausybės įgaliotai institucijai diena. Teisę vykdyti šioje dalyje nurodytą veiklą atestuotas dauginamosios medžiagos tiekėjas įgyja kitą dieną nuo deklaracijos pateikimo Vyriausybės įgaliotai institucijai dienos arba nuo deklaracijoje nurodytos dienos, jeigu ši diena yra vėlesnė negu deklaracijos pateikimo Vyriausybės įgaliotai institucijai diena.\n\n2. Žemės ūkio ministras tvirtina pažymėjimo išdavimo, jo pakeitimo, galiojimo sustabdymo, galiojimo sustabdymo panaikinimo, galiojimo panaikinimo taisykles (toliau – Taisyklės). Pažymėjime nurodoma (-os) atestuoto dauginamosios medžiagos tiekėjo veiklos sritis (-ys) ir augalų grupė (-ės).\n\n3. Pažymėjimus išduoda Vyriausybės įgaliota institucija.\n\n4. Fizinis arba juridinis asmuo, siekiantis gauti pažymėjimą, turi atitikti šiuos reikalavimus:\n\n1) turi būti registruotas Lietuvos Respublikos fitosanitariniame registre;\n\n2) nuosavybės teise turėti ar kitais teisėtais pagrindais naudoti atitinkamai veiklos rūšiai techniką, įrangą, sandėliavimo, gamybines ir (ar) kitas patalpas, atitinkančias žemės ūkio ministro nustatytus reikalavimus;\n\n3) turi būti sumokėjęs valstybės rinkliavą už pažymėjimo išdavimą.\n\n5. Pažymėjimas keičiamas:\n\n1) pasikeitus atestuoto dauginamosios medžiagos tiekėjo – fizinio asmens – rekvizitams: vardui, pavardei, gyvenamosios vietos adresui;\n\n2) pasikeitus atestuoto dauginamosios medžiagos tiekėjo – juridinio asmens – rekvizitams: pavadinimui, buveinės adresui;\n\n3) siekiant ištaisyti klaidas.\n\n6. Atestuotas dauginamosios medžiagos tiekėjas Vyriausybės įgaliotai institucijai turi pateikti naują deklaraciją, jeigu:\n\n1) keičiasi pažymėjime nurodyta veiklos sritis (-ys) ir (ar) augalų grupė (-ės);\n\n2) jis ketina vykdyti naują (-as) veiklos sritį (-is), negu nurodytą (-as) pažymėjime;\n\n3) jis ketina vykdyti veiklos sritį (-is) su nauja (-omis) augalų grupe (-ėmis).\n\n7. Atestuotas dauginamosios medžiagos tiekėjas įspėjamas raštu apie pažymėjimo galiojimo sustabdymą, jeigu Vyriausybės įgaliota institucija nustato, kad jis:\n\n1) nesilaiko šio straipsnio 4 dalies 1 ir (ar) 2 punktuose nustatytų reikalavimų;\n\n2) nesilaiko šio įstatymo 8 straipsnyje nustatytų reikalavimų, taikomų atestuotiems dauginamosios medžiagos tiekėjams;\n\n3) pateikė netikslią ar neišsamią ir (ar) ne visą informaciją, dokumentus ar klaidingus duomenis, netinkamai įformintus dokumentus dėl atitikties šio straipsnio 4 dalyje nustatytiems reikalavimams.\n\n8. Atestuotas dauginamosios medžiagos tiekėjas, įspėtas raštu apie pažymėjimo galiojimo sustabdymą, turi pašalinti Vyriausybės įgaliotos institucijos nustatytus pažeidimus per ne ilgesnį kaip 30 darbo dienų terminą, skaičiuojamą nuo Vyriausybės įgaliotos institucijos įspėjimo gavimo dienos.\n\n9. Pažymėjimo galiojimas sustabdomas, jeigu atestuotas dauginamosios medžiagos tiekėjas:\n\n1) įspėtas raštu apie pažymėjimo galiojimo sustabdymą, per ne ilgesnį kaip 30 darbo dienų terminą pažeidimams pašalinti, skaičiuojamą nuo Vyriausybės įgaliotos institucijos įspėjimo gavimo dienos, nepašalina nustatytų pažeidimų, dėl kurių buvo įspėtas raštu apie pažymėjimo galiojimo sustabdymą;\n\n2) pats raštu prašo Vyriausybės įgaliotos institucijos sustabdyti pažymėjimo galiojimą prašomam laikotarpiui.\n\n10. Vyriausybės įgaliota institucija, priėmusi sprendimą sustabdyti pažymėjimo galiojimą, per 3 darbo dienas nuo šio sprendimo priėmimo dienos raštu praneša apie tai atestuotam dauginamosios medžiagos tiekėjui ir motyvuotai nurodo pažymėjimo galiojimo sustabdymo priežastis. Vyriausybės įgaliotos institucijos nustatyti pažeidimai, dėl kurių buvo sustabdytas pažymėjimo galiojimas, turi būti pašalinti per ne ilgesnį kaip 30 darbo dienų terminą, skaičiuojamą nuo Vyriausybės įgaliotos institucijos pranešimo gavimo dienos.\n\n11. Kai atestuotas dauginamosios medžiagos tiekėjas pateikia Vyriausybės įgaliotai institucijai dokumentus, kuriais įrodoma, kad pažeidimai, dėl kurių buvo sustabdytas pažymėjimo galiojimas, per šio straipsnio 10 dalyje nustatytą terminą yra pašalinti, išskyrus šio straipsnio 9 dalies 2 punkte nurodytą atvejį, ir Vyriausybės įgaliota institucija nustato, kad nurodyti pažeidimai yra pašalinti, pažymėjimo galiojimo sustabdymas panaikinamas ne vėliau kaip per 5 darbo dienas nuo šių dokumentų gavimo dienos ir per 3 darbo dienas nuo sprendimo panaikinti pažymėjimo galiojimo sustabdymą priėmimo dienos apie tai pranešama atestuotam dauginamosios medžiagos tiekėjui.\n\n12. Pažymėjimo galiojimas panaikinamas, kai:\n\n1) nuo Vyriausybės įgaliotos institucijos pranešimo apie pažymėjimo galiojimo sustabdymą gavimo dienos atestuotas dauginamosios medžiagos tiekėjas tęsia veiklą pagal pažymėjime nurodytą (-as) veiklos sritį (-is) ir (ar) augalų grupę (-es);\n\n2) atestuotas dauginamosios medžiagos tiekėjas, sustabdžius pažymėjimo galiojimą, per ne ilgesnį kaip 30 darbo dienų terminą, skaičiuojamą nuo Vyriausybės įgaliotos institucijos pranešimo gavimo dienos, nepašalina nustatytų pažeidimų, dėl kurių pažymėjimo galiojimas buvo sustabdytas;\n\n3) to prašo atestuotas dauginamosios medžiagos tiekėjas;\n\n4) atestuotas dauginamosios medžiagos tiekėjas nutraukia veiklą, kuriai Vyriausybės įgaliota institucija išdavė pažymėjimą;\n\n5) atestuotas dauginamosios medžiagos tiekėjas yra išregistruotas iš Lietuvos Respublikos fitosanitarinio registro;\n\n6) atestuotas dauginamosios medžiagos tiekėjas daugiau kaip 5 kalendorinius metus iš eilės nuo Vyriausybės įgaliotos institucijos atlikto patikrinimo nevykdo veiklos pagal augalo (-ų) grupę (-es), numatytos pažymėjime;\n\n7) atestuotas dauginamosios medžiagos tiekėjas – fizinis asmuo – miršta;\n\n8) atestuotas dauginamosios medžiagos tiekėjas – juridinis asmuo – pasibaigia likvidavimo arba reorganizavimo būdu;\n\n9) Vyriausybės įgaliota institucija nustato, kad pažymėjimą turintis fizinis arba juridinis asmuo pateikė tikrovės neatitinkančius duomenis ir (ar) informaciją;\n\n10) Vyriausybės įgaliota institucija atestuotam dauginamosios medžiagos tiekėjui išduoda naują pažymėjimą.\n\n13. Panaikinus pažymėjimo galiojimą šio straipsnio 12 dalies 1, 2 ar 9 punkte nurodytais pagrindais, dėl naujo pažymėjimo išdavimo fiziniai arba juridiniai asmenys Vyriausybės įgaliotai institucijai gali teikti deklaraciją apie ketinimą vykdyti veiklą ne anksčiau kaip po vienų metų nuo pažymėjimo galiojimo panaikinimo dienos."
    },
    {
      "provision_ref": "art8",
      "chapter": "III SKYRIUS DAUGINAMOSIOS MEDŽIAGOS TIEKĖJO PAŽYMĖJIMAS",
      "section": "8",
      "title": "8 straipsnis. Reikalavimai atestuotiems dauginamosios medžiagos tiekėjams",
      "content": "1. Atestuoti dauginamosios medžiagos tiekėjai privalo:\n\n1) turėti pažymėjimą;\n\n2) tiekti rinkai ir (ar) vykdyti kitą (-as) pažymėjime nurodytą (-as) veiklos sritį (-is) tik su pažymėjime nurodyta (-ų) augalų grupės (-ių) dauginamąja medžiaga;\n\n3) laikytis privalomųjų dauginamosios medžiagos tiekimo rinkai reikalavimų, taip pat žemės ūkio ministro nustatytų reikalavimų technikai, įrangai, sandėliavimo, gamybinėms ir (ar) kitoms patalpoms;\n\n4) tvarkyti dauginamosios medžiagos apskaitą ir Vyriausybės įgaliotos institucijos reikalavimu pateikti jai šios apskaitos duomenis ir dokumentus;\n\n5) ne trumpiau kaip 5 metus saugoti dokumentus, susijusius su dauginamosios medžiagos įsigijimu, sertifikavimu, siuntų fasavimu, perfasavimu ir tiekimu rinkai;\n\n6) užtikrinti, kad dauginamosios medžiagos tiekimo rinkai metu Vyriausybės įgaliotos institucijos darbuotojai galėtų atsekti dauginamosios medžiagos siuntas ir neatlygintinai paimti kontrolinius mėginius;\n\n7) turėti naujas fasuotes ir (ar) pakuotes dauginamajai medžiagai fasuoti, pakuoti ir (ar) perfasuoti, jeigu vykdo veiklą, susijusią su dauginamosios medžiagos fasavimu, pakavimu ir (ar) perfasavimu;\n\n8) sudaryti sąlygas Vyriausybės įgaliotos institucijos darbuotojams atlikti atestuoto dauginamosios medžiagos tiekėjo veiklos priežiūrą.\n\n2. Atestuotam dauginamosios medžiagos tiekėjui draudžiama kitiems asmenims perleisti teisę vykdyti pažymėjime nurodytą veiklą."
    },
    {
      "provision_ref": "art9",
      "chapter": "III SKYRIUS DAUGINAMOSIOS MEDŽIAGOS TIEKĖJO PAŽYMĖJIMAS",
      "section": "9",
      "title": "9 straipsnis. Atestuotų dauginamosios medžiagos tiekėjų veiklos priežiūra",
      "content": "1. Atestuotų dauginamosios medžiagos tiekėjų veiklos priežiūrą šio įstatymo, Lietuvos Respublikos viešojo administravimo įstatymo nustatyta tvarka atlieka Vyriausybės įgaliota institucija.\n\n2. Jeigu atestuotas dauginamosios medžiagos tiekėjas vykdo veiklą, nurodytą šio įstatymo 12 straipsnio 3 punkte, atestuotas dauginamosios medžiagos tiekėjas, sudaręs sutartį su paslaugos teikėju, turi pateikti Vyriausybės įgaliotai institucijai nuasmenintos sutarties su paslaugų teikėju, kurioje būtų nurodyta, kokius privalomuosius dauginamosios medžiagos tiekimo rinkai reikalavimus atitinka dauginamoji medžiaga, kopiją.\n\n3. Vyriausybės įgaliota institucija, atlikdama atestuotų dauginamosios medžiagos tiekėjų veiklos priežiūrą, tikrina atitiktį šio įstatymo 8 straipsnyje nustatytiems reikalavimams.\n\nIV SKYRIUS\nDAUGINAMOSIOS MEDŽIAGOS IR (AR) DARŽOVIŲ SODINAMOSIOS MEDŽIAGOS, DEKORATYVINIŲ, SODO AUGALŲ TIEKIMAS RINKAI"
    },
    {
      "provision_ref": "art10",
      "chapter": "IV SKYRIUS DAUGINAMOSIOS MEDŽIAGOS IR (AR) DARŽOVIŲ SODINAMOSIOS MEDŽIAGOS, DEKORATYVINIŲ, SODO AUGALŲ TIEKIMAS RINKAI",
      "section": "10",
      "title": "10 straipsnis. Reikalavimai fiziniams arba juridiniams asmenims, tiekiantiems rinkai dauginamąją medžiagą ir (ar) daržovių sodinamąją medžiagą, dekoratyvinius, sodo augalus",
      "content": "Fiziniai arba juridiniai asmenys, tiekiantys rinkai sodo augalų CAC dauginamąją medžiagą, dekoratyvinių augalų, daržovių, išskyrus sėklą, dauginamąją medžiagą ir (ar) daržovių sodinamąją medžiagą, dekoratyvinius, sodo augalus, gėlių ir prieskoninių augalų sėklą, privalo:\n\n1) laikytis privalomųjų dauginamosios medžiagos tiekimo rinkai reikalavimų;\n\n2) tvarkyti dauginamosios medžiagos ir (ar) daržovių sodinamosios medžiagos, dekoratyvinių, sodo augalų apskaitą ir Vyriausybės įgaliotos institucijos reikalavimu pateikti jai šios apskaitos duomenis ir dokumentus;\n\n3) ne trumpiau kaip 5 metus saugoti dokumentus, susijusius su dauginamosios medžiagos ir (ar) daržovių sodinamosios medžiagos, dekoratyvinių, sodo augalų įsigijimu, siuntų pakavimu, fasavimu, perfasavimu ir tiekimu rinkai;\n\n4) užtikrinti, kad dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimo rinkai metu Vyriausybės įgaliotos institucijos darbuotojai galėtų atsekti dauginamosios medžiagos ir (ar) daržovių sodinamosios medžiagos, dekoratyvinių, sodo augalų siuntas ir neatlygintinai paimti kontrolinius mėginius;\n\n5) turėti naujas fasuotes ir (ar) pakuotes dauginamajai medžiagai ir (ar) daržovių sodinamajai medžiagai, dekoratyviniams, sodo augalams fasuoti, pakuoti ir (ar) perfasuoti, jeigu vykdo veiklą, susijusią su dauginamosios medžiagos ir (ar) daržovių sodinamosios medžiagos, dekoratyvinių, sodo augalų fasavimu, pakavimu ir (ar) perfasavimu."
    },
    {
      "provision_ref": "art11",
      "chapter": "IV SKYRIUS DAUGINAMOSIOS MEDŽIAGOS IR (AR) DARŽOVIŲ SODINAMOSIOS MEDŽIAGOS, DEKORATYVINIŲ, SODO AUGALŲ TIEKIMAS RINKAI",
      "section": "11",
      "title": "11 straipsnis. Dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimas rinkai",
      "content": "1. Leidžiama tiekti rinkai sodo augalų CAC dauginamąją medžiagą, dekoratyvinių augalų, daržovių, išskyrus sėklą, dauginamąją medžiagą ir (ar) daržovių sodinamąją medžiagą, dekoratyvinius, sodo augalus, gėlių ir prieskoninių augalų sėklą, jeigu ji atitinka privalomuosius dauginamosios medžiagos tiekimo rinkai reikalavimus.\n\n2. Leidžiama tiekti rinkai tik sertifikuotą javų, grikių, runkelių, aliejinių ir pluoštinių, pašarinių augalų sėklą, sėklines bulves, daržovių sėklą, sodo augalų, išskyrus CAC, dauginamąją medžiagą.\n\n3. Leidžiama tiekti rinkai ne Europos Sąjungos valstybėse narėse ar ne Europos ekonominės erdvės valstybėse išaugintą:\n\n1) javų, runkelių, aliejinių ir pluoštinių, pašarinių augalų ir (ar) daržovių sėklą, jeigu:\n\na) ji yra lygiavertė Europos Sąjungoje išaugintai sėklai vadovaujantis 2002 m. gruodžio 16 d. Tarybos sprendimu 2003/17/EB dėl sėklinių augalų aprobavimo, atliekamo trečiosiose šalyse, lygiavertiškumo ir dėl trečiosiose šalyse išaugintos sėklos lygiavertiškumo su visais pakeitimais;\n\nb) atestuoti dauginamosios medžiagos tiekėjai turi ne Europos Sąjungos valstybės narės ar ne Europos ekonominės erdvės valstybės oficialios institucijos, atsakingos už dauginamosios medžiagos sertifikavimą, išduotą sėklos kokybę patvirtinantį dokumentą;\n\n2) sodo, dekoratyvinių augalų, daržovių, išskyrus sėklą, dauginamąją medžiagą ir (ar) daržovių sodinamąją medžiagą, dekoratyvinius, sodo augalus, jeigu jie atitinka reikalavimus, keliamus Europos Sąjungos reguliuojamiems nekarantininiams kenkėjams, nurodytus įgyvendinamuosiuose teisės aktuose, priimtuose pagal 2016 m. spalio 26 d. Europos Parlamento ir Tarybos reglamentą (ES) 2016/2031 dėl apsaugos priemonių nuo augalų kenkėjų, kuriuo iš dalies keičiami Europos Parlamento ir Tarybos reglamentai (ES) Nr. 228/2013, (ES) Nr. 652/2014 ir (ES) Nr. 1143/2014 ir panaikinamos Tarybos direktyvos 69/464/EEB, 74/647/EEB, 93/85/EEB, 98/57/EB, 2000/29/EB, 2006/91/EB ir 2007/33/EB, su visais pakeitimais ir priemones, priimtas pagal Reglamento (ES) 2016/2031 37 straipsnį;\n\n3) Europos Sąjungos teisės aktais nereglamentuojamų augalų rūšių dauginamąją medžiagą, jeigu tokia dauginamoji medžiaga atitinka žemės ūkio ministro tvirtinamus privalomuosius dauginamosios medžiagos tiekimo rinkai reikalavimus.\n\n4. Už tiekiamos rinkai dauginamosios medžiagos ir (ar) daržovių sodinamosios medžiagos, dekoratyvinių, sodo augalų kokybę atsako fiziniai arba juridiniai asmenys, atestuoti dauginamosios medžiagos tiekėjai, ją tiekiantys rinkai.\n\n5. Vyriausybės įgaliota institucija atlieka priežiūrą, kad tiekiama rinkai dauginamoji medžiaga ir (ar) daržovių sodinamoji medžiaga, dekoratyviniai, sodo augalai atitiktų teisės aktų nustatytus reikalavimus."
    },
    {
      "provision_ref": "art12",
      "chapter": "IV SKYRIUS DAUGINAMOSIOS MEDŽIAGOS IR (AR) DARŽOVIŲ SODINAMOSIOS MEDŽIAGOS, DEKORATYVINIŲ, SODO AUGALŲ TIEKIMAS RINKAI",
      "section": "12",
      "title": "12 straipsnis. Veiksmai, kurie nelaikomi dauginamosios medžiagos tiekimu rinkai",
      "content": "Dauginamosios medžiagos tiekimu rinkai nelaikomi šie veiksmai:\n\n1) tiekimas priežiūros institucijoms oficialiems tyrimams atlikti;\n\n2) tiekimas paslaugų teikėjams, kad dauginamąją medžiagą perdirbtų, supakuotų ar sufasuotų, jeigu paslaugų teikėjas neįgyja nuosavybės teisės į dauginamąją medžiagą;\n\n3) tiekimas paslaugų teikėjams turint tikslą išauginti tam tikrą žemės ūkio žaliavą pramonei ar išauginti dauginamąją medžiagą tolesniam dauginimui, jeigu paslaugų teikėjas neįgyja nuosavybės teisės į dauginamąją medžiagą ar į gautą derlių.\n\nV SKYRIUS\nBAIGIAMOSIOS NUOSTATOS"
    },
    {
      "provision_ref": "art13",
      "chapter": "V SKYRIUS BAIGIAMOSIOS NUOSTATOS",
      "section": "13",
      "title": "13 straipsnis. Apskundimo tvarka",
      "content": "1. Vyriausybės įgaliotos institucijos pagal šį įstatymą priimti sprendimai skundžiami Lietuvos Respublikos ikiteisminio administracinių ginčų nagrinėjimo tvarkos įstatymo arba Lietuvos Respublikos administracinių bylų teisenos įstatymo nustatyta tvarka.\n\n2. Skundo pateikimas dėl Vyriausybės įgaliotos institucijos priimto sprendimo nesustabdo Vyriausybės įgaliotos institucijos priimto sprendimo vykdymo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n\nLietuvos Respublikos\naugalų sėklininkystės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1998 m. gruodžio 14 d. Tarybos direktyva 98/95/EB, iš dalies pakeičianti Direktyvų 66/400/EEB, 66/401/EEB, 66/402/EEB, 66/403/EEB, 69/208/EEB, 70/457/EEB ir 70/458/EEB dėl prekybos runkelių sėkla, pašarinių augalų sėkla, javų sėkla, sėklinėmis bulvėmis, aliejinių ir pluoštinių augalų sėkla, daržovių sėkla ir dėl bendrojo žemės ūkio augalų veislių katalogo vidaus rinkos stiprinimo ir genetiškai modifikuotų augalų veislių ir augalų genetinių išteklių atžvilgiu.\n\n2. 2002 m. birželio 13 d. Tarybos direktyva 2002/53/EB dėl bendrojo žemės ūkio augalų veislių katalogo su paskutiniais pakeitimais, padarytais 2003 m. rugsėjo 22 d. Europos Parlamento ir Tarybos reglamentu (EB) Nr. 1829/2003.\n\n3. 2002 m. birželio 13 d. Tarybos direktyva 2002/55/EB dėl prekybos daržovių sėkla su paskutiniais pakeitimais, padarytais 2021 m. birželio 16 d. Komisijos įgyvendinimo direktyva (ES) 2021/971.\n\n4. 2008 m. rugsėjo 29 d. Tarybos direktyva 2008/90/EB dėl prekybos vaisinių augalų dauginamąja medžiaga ir sodininkystei skirtais vaisiniais augalais su paskutiniais pakeitimais, padarytais 2019 m. sausio 24 d. Komisijos įgyvendinimo sprendimu (ES) 2019/120."
    }
  ],
  "definitions": [
    {
      "term": "Atestuotas dauginamosios medžiagos tiekėjas",
      "definition": "fizinis arba juridinis asmuo, kurio atitiktis šiame įstatyme nustatytiems atestuotų dauginamosios medžiagos tiekėjų reikalavimams nustatyta Lietuvos Respublikos Vyriausybės įgaliotos institucijos.",
      "source_provision": "art2"
    },
    {
      "term": "Bendrasis daržovių rūšių veislių katalogas",
      "definition": "Europos Sąjungos daržovių rūšių veislių sąrašas, į kurį įrašytos įvairių daržovių rūšių veislės, esančios Europos Sąjungos valstybių narių nacionaliniuose augalų veislių sąrašuose arba daržovių veislių sąrašuose.",
      "source_provision": "art2"
    },
    {
      "term": "Bendrasis žemės ūkio augalų rūšių veislių katalogas",
      "definition": "Europos Sąjungos javų, bulvių, runkelių, aliejinių ir pluoštinių, pašarinių augalų veislių sąrašas, į kurį įrašytos minėtų augalų rūšių veislės, esančios Europos Sąjungos valstybių narių nacionaliniuose augalų veislių sąrašuose.",
      "source_provision": "art2"
    },
    {
      "term": "Daržovių sodinamoji medžiaga",
      "definition": "augalų medžiaga, skirta daržovėms sodinti ir auginti.",
      "source_provision": "art2"
    },
    {
      "term": "Dauginamoji medžiaga",
      "definition": "sėkla, visas augalas ar vegetatyvinė augalo dalis, skirti tam tikros veislės javams, grikiams, sėklinėms bulvėms, runkeliams, aliejiniams ir pluoštiniams, pašariniams augalams, taip pat daržovėms, sodo, dekoratyviniams augalams dauginti ir (ar) auginti.",
      "source_provision": "art2"
    },
    {
      "term": "Dauginamosios medžiagos ir (ar) daržovių sodinamosios medžiagos, dekoratyvinių, sodo augalų tiekimas rinkai",
      "definition": "dauginamosios medžiagos ir (ar) daržovių sodinamosios medžiagos, dekoratyvinių, sodo augalų pardavimas, laikymas turint tikslą parduoti, siūlymas parduoti, tiekti ar perduoti komerciniais tikslais tretiesiems asmenims už atlygį arba nemokamai.",
      "source_provision": "art2"
    },
    {
      "term": "Dauginamosios medžiagos kategorija (toliau",
      "definition": "kategorija) – augalų rūšių dauginamosios medžiagos kokybės grupė, nustatoma pagal augalų dauginimo kartas ir jų reprodukcijas.",
      "source_provision": "art2"
    },
    {
      "term": "Dauginamosios medžiagos sertifikavimas",
      "definition": "procedūra, kuria Vyriausybės įgaliota institucija patvirtina javų, grikių, sėklinių bulvių, runkelių, aliejinių ir pluoštinių, pašarinių augalų, taip pat sodo augalų ir daržovių rūšį, veislę, kategoriją ir dauginamosios medžiagos atitiktį privalomiesiems dauginamosios medžiagos tiekimo rinkai reikalavimams, kuriuos tvirtina žemės ūkio ministras.",
      "source_provision": "art2"
    },
    {
      "term": "Dauginamosios medžiagos siunta",
      "definition": "vienos augalo veislės tam tikros kategorijos dauginamosios medžiagos kiekis.",
      "source_provision": "art2"
    },
    {
      "term": "Dauginimo sutartis",
      "definition": "atestuoto dauginamosios medžiagos tiekėjo ir žemės naudotojo rašytinis susitarimas, kuriuo suteikiama teisė nurodytoje teritorijoje sutartomis sąlygomis dauginti tam tikros augalo veislės dauginamąją medžiagą.",
      "source_provision": "art2"
    },
    {
      "term": "Europos Sąjungos sodo augalų rūšių veislių sąrašas",
      "definition": "sodo augalų rūšių veislių sąrašas, į kurį įrašytos sodo augalų rūšių veislės, esančios Europos Sąjungos valstybių narių nacionaliniuose augalų veislių sąrašuose.",
      "source_provision": "art2"
    },
    {
      "term": "Nacionalinis augalų veislių sąrašas",
      "definition": "nacionalinis javų, bulvių, runkelių, aliejinių ir pluoštinių, pašarinių augalų, daržovių, sodo ir dekoratyvinių augalų rūšių veislių sąrašas.",
      "source_provision": "art2"
    },
    {
      "term": "Veislės palaikytojas",
      "definition": "fizinis arba juridinis asmuo, užtikrinantis būdingų augalo veislės savybių palaikymą.\n\n14. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos augalų veislių apsaugos įstatyme ir Lietuvos Respublikos žemės įstatyme.\n\nII SKYRIUS\nDAUGINAMOSIOS MEDŽIAGOS SERTIFIKAVIMAS, NACIONALINIS AUGALŲ VEISLIŲ SĄRAŠAS",
      "source_provision": "art2"
    }
  ]
}
