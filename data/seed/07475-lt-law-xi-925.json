{
  "id": "lt-law-xi-925",
  "type": "statute",
  "title": "Lietuvos Respublikos administracinių ginčų komisijų įstatymo 2, 3, 5, 6, 18 straipsnių pakeitimo ir 4 straipsnio pripažinimo netekusiu galios įstatymas",
  "short_name": "XI-925",
  "status": "in_force",
  "issued_date": "2010-06-22",
  "in_force_date": "2010-07-01",
  "url": "https://e-tar.lt/portal/lt/legalAct/TAR.2D700E117ACD/gLrZgnbanK",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 ir 3 dalių pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Skundus (prašymus) dėl priimtų individualių administracinių aktų ar viešojo administravimo subjektų veiksmų (neveikimo) viešojo administravimo srityje ikiteismine tvarka nagrinėja Vyriausioji administracinių ginčų komisija.“\n\n2. Pakeisti 2 straipsnio 3 dalį ir ją išdėstyti taip:\n\n„3. Išskyrus Administracinių bylų teisenos įstatyme arba kituose įstatymuose nustatytas išimtis, Vyriausioji administracinių ginčų komisija sprendžia ginčus, kurie priskirti Vilniaus apygardos administracinio teismo papildomai kompetencijai.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Savivaldybės visuomeninės administracinių ginčų komisijos sudarymas\n\n1. Savivaldybės visuomeninė administracinių ginčų komisija sudaroma 4 metams savivaldybės tarybos sprendimu tarybos kadencijos laikotarpiui iš 5 narių, iš kurių pirmininkas ir sekretorius turi turėti aukštąjį teisinį išsilavinimą. Komisijos narių kandidatūras, iš jų komisijos pirmininko ir pirmininko pavaduotojo kandidatūras, savivaldybės tarybai teikia savivaldybės meras.\n\n2. Savivaldybės visuomeninės administracinių ginčų komisijos pirmininkas, pirmininko pavaduotojas ir nariai turi teisę atsistatydinti. Savivaldybės meras motyvuotu teikimu gali siūlyti savivaldybės tarybai atleisti savivaldybės visuomeninės administracinių ginčų komisijos pirmininką, pirmininko pavaduotoją ar narį prieš laiką ir vietoj jų teikti naujas kandidatūras likusios savivaldybės tarybos kadencijos laikotarpiui.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pripažinimas netekusiu galios",
      "content": "4 straipsnį pripažinti netekusiu galios."
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Savivaldybės visuomeninės administracinių ginčų komisijos kompetencija\n\n1. Savivaldybės visuomeninė administracinių ginčų komisija nagrinėja asmenų skundus dėl savivaldybių viešojo administravimo subjektų priimtų individualių administracinių aktų ir veiksmų teisėtumo, taip pat šių subjektų atsisakymo ar vilkinimo atlikti jų kompetencijai priskirtus veiksmus teisėtumo ir pagrįstumo.\n\n2. Savivaldybės visuomeninės administracinių ginčų komisijos nesprendžia:\n\n1) Administracinių bylų teisenos įstatymo 16 straipsnyje, 18 straipsnio 2 ir 3 dalyse, 19 straipsnyje ir 20 straipsnio 1 dalyje nurodytų ginčų (bylų), taip pat mokesčių bylų;\n\n2) administracinių ginčų, kuriems nagrinėti įstatymuose numatyta kitokia tvarka.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Savivaldybės visuomeninės administracinių ginčų komisijos darbo tvarka\n\n1. Savivaldybės visuomeninės administracinių ginčų komisijos posėdžiai vyksta iš anksto nustatytomis savaitės dienomis.\n\n2. Savivaldybės visuomeninę administracinių ginčų komisiją techniškai aptarnauja savivaldybės administracija.\n\n3. Už savo darbą savivaldybės visuomeninė administracinių ginčų komisija kartą per metus atsiskaito savivaldybės tarybai, taip pat yra atsakinga savivaldybės merui.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 1 dalies pakeitimas",
      "content": "18 straipsnio 1 dalyje vietoj žodžių „ir apskrities“ įrašyti žodį „visuomeninės“, vietoj žodžio „komisijų“ įrašyti žodį „komisijos“ ir šią dalį išdėstyti taip:\n\n„1. Savivaldybės visuomeninės administracinių ginčų komisijos sprendimas per 20 dienų nuo jo gavimo dienos gali būti apskųstas atitinkamos apygardos administraciniam teismui.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
