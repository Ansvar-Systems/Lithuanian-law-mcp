{
  "id": "lt-law-viii-501",
  "type": "statute",
  "title": "Lietuvos Respublikos valstybės skolos įstatymo 2, 3, 7(1), 9, 10 straipsnių pakeitimo ir papildymo įstatymas",
  "short_name": "VIII-501",
  "status": "in_force",
  "issued_date": "1997-11-11",
  "in_force_date": "1997-11-26",
  "url": "https://e-tar.lt/portal/lt/legalAct/TAR.5CC964AA82B7",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2, 3, 10, 12 dalių papildymas ir pakeitimas",
      "content": "1. 2 straipsnio 2, 3, 10 ir 12 dalyse po žodžių „garantijų institucijos“, „ši institucija“, „garantijų institucija“ atitinkamai įrašyti žodžius „arba draudimo įmonės“, „arba draudimo įmonė“, 12 dalyje po žodžių „kuris veikia“ įrašyti žodį „atitinkamai“, po žodžio „nuostatus“ įrašyti žodžius „arba įstatus, patvirtintus Lietuvos Respublikos draudimo įstatymo nustatyta tvarka“ ir šias dalis išdėstyti taip:\n\n„2. Vidaus skola – Lietuvos Respublikos turtiniai įsipareigojimai vidaus valiuta pagal paskolos sutartis, sutartis su valstybės garantija arba kitus skolos įsipareigojamuosius dokumentus, pagal kuriuos lėšos, materialinės vertybės arba paslaugos gautos, bet dar negrąžintos, taip pat pagal šį įstatymą įsteigtos garantijų institucijos arba draudimo įmonės neįvykdytų įsipareigojimų pagal suteiktas garantijas bankams suma.\n\n3. Užsienio skola – Lietuvos Respublikos turtiniai įsipareigojimai užsienio valiuta pagal paskolos sutartis, sutartis su valstybės garantija arba kitus skolos įsipareigojamuosius dokumentus, pagal kuriuos lėšos, materialinės vertybės arba paslaugos gautos, bet dar negrąžintos, taip pat pagal šį įstatymą įsteigtos garantijų institucijos arba draudimo įmonės neįvykdytų įsipareigojimų pagal suteiktas garantijas bankams suma.“\n\n„10. Valstybės garantija už garantijų institucijos arba draudimo įmonės suteiktas garantijas – Lietuvos Respublikos turtinis įsipareigojimas įvykdyti visus garantijų institucijos arba draudimo įmonės, už kurios garantijų įvykdymą garantuoja valstybė, įsipareigojimus, jeigu ši institucija arba draudimo įmonė neįvykdo arba įvykdo ne visus garantijų įsipareigojamuosiuose dokumentuose numatytus įsipareigojimus.“\n\n„12. Garantijų institucija arba draudimo įmonė, už kurios garantijų įvykdymą garantuoja valstybė – Lietuvos Respublikos juridinis asmuo, kuris veikia atitinkamai pagal Lietuvos Respublikos Vyriausybės patvirtintus nuostatus arba įstatus, patvirtintus Lietuvos Respublikos draudimo įstatymo nustatyta tvarka, teikia garantijas bankams dėl ūkio subjektams teikiamų paskolų ir už kurio garantijų įvykdymą garantuoja valstybė.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 4, 13 ir 15 dalių pakeitimas ir papildymas",
      "content": "1. Iš 3 straipsnio 4 dalies 4 punkto išbraukti žodžius „pramonės, smulkaus verslo ir ūkininkų rėmimo projektus“ ir šį punktą išdėstyti taip:\n\n„4) skolinasi ir kredituoja valstybines programas.“\n\n2. Papildyti 13 dalį sakiniu „Paskolos sutartis su skolininkais pasirašo finansų ministras arba jo įgalioti Finansų ministerijos pareigūnai“ ir šią dalį išdėstyti taip:\n\n„13. Lietuvos Respublikos Vyriausybė valstybės vardu gautas užsienio arba vidaus paskolas turi teisę perskolinti Lietuvos Respublikos juridiniams ar fiziniams asmenims arba įmonėms, neturinčioms juridinio asmens teisių, jeigu nėra kitaip numatyta paskolų sutartyse. Paskolos sutartis su skolininkais pasirašo finansų ministras arba jo įgalioti Finansų ministerijos pareigūnai.“\n\n3. 15 dalies 3 punkte prieš žodį „išnuomoti“ įrašyti žodį „parduoti“, papildyti dalį 6 punktu ir šiuos punktus išdėstyti taip:\n\n„3) parduoti, išnuomoti ar įkeisti ilgalaikio turto;“\n\n„6) investuoti už gautą paskolą įsigytą turtą į kitus ūkio objektus.“"
    },
    {
      "provision_ref": "art3",
      "section": "3",
      "title": "3 straipsnis. 71 straipsnio pakeitimas ir papildymas",
      "content": "Pakeisti ir papildyti 71 straipsnį ir jį išdėstyti taip:\n\n„71 straipsnis.     Garantijų institucijų arba draudimo įmonių steigimas ir valstybės garantija už garantijų institucijų arba draudimo įmonių teikiamas garantijas\n\n1. Lietuvos Respublikos Vyriausybė turi teisę steigti garantijų institucijas arba draudimo įmones, kurios teiktų garantijas bankams dėl ūkio subjektams teikiamų paskolų, jei tam tikroms programoms įgyvendinti yra numatytos lėšos tų metų valstybės biudžete. Draudimo įmonės steigiamos bei jų įstatai tvirtinami vadovaujantis Lietuvos Respublikos draudimo įstatymu. Garantijų institucijos arba draudimo įmonės steigėjo funkcijas pavedama vykdyti tam tikrai programai skirtų asignavimų valdytojui.\n\n2. Sprendimą suteikti valstybės garantiją už garantijų institucijos arba draudimo įmonės teikiamas garantijas priima Lietuvos Respublikos Vyriausybė. Ši valstybės garantija negali viršyti daugiau kaip 3 kartus Lietuvos Respublikos Vyriausybės skirtų paskoloms garantuoti lėšų iš tais metais valstybės biudžete tam tikrai programai numatytos asignavimų sumos.\n\n3. Garantijų institucijos arba draudimo įmonės suteiktų garantijų sutartis Lietuvos Respublikos Vyriausybės nustatyta tvarka pasirašo šios institucijos arba draudimo įmonės vadovas.Valstybės garantiją dėl tais metais numatytų prisiimti turtinių įsipareigojimų už garantijų institucijos arba draudimo įmonės teikiamas garantijas pasirašo finansų ministras.\n\n4. Garantijų institucija arba draudimo įmonė, įgyvendindama valstybės vykdomą verslų rėmimo politiką, Lietuvos Respublikos Vyriausybės nustatyta tvarka nagrinėja verslo subjektų prašymus suteikti garantijas bankams, teikiantiems jiems paskolas, tvarko suteiktų garantijų apskaitą, kontroliuoja, kaip yra įgyvendinami garantijoms pagrįsti pateikti verslo planai, ir taiko poveikio priemones garantijų sąlygų nevykdantiems verslo subjektams.\n\n5. Garantijų institucijos veiklos priežiūrą atlieka ir šios institucijos atskaitomybę nustato Lietuvos Respublikos Vyriausybės nustatyta institucija.\n\n6. Draudimo įmonės veiklos priežiūra vykdoma Lietuvos Respublikos draudimo įstatymo nustatyta tvarka.\n\n7. Garantijų institucija arba draudimo įmonė privalo ne vėliau kaip per 3 mėnesius po finansinių metų pabaigos taip pat pateikti Lietuvos Respublikos Vyriausybei metinę finansinę atskaitomybę kartu su audito išvada.\n\n8. Jeigu garantijų institucijos arba draudimo įmonės nuostoliai pasiekia pusę Lietuvos Respublikos Vyriausybės skirtų paskoloms garantuoti lėšų iš tais metais valstybės biudžete tam tikrai programai numatytos asignavimų sumos, Vyriausybė turi sustabdyti naujų garantijų teikimą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio papildymas 13 dalimi",
      "content": "Papildyti 9 straipsnį 13 dalimi:\n\n„13. Skolininkai arba skolininkai, už kurių įsipareigojimų įvykdymą garantuoja valstybė, išskyrus komercinius bankus, nepateikę laiku arba visiškai nepateikę Finansų ministerijai reikalingų dokumentų (ataskaitos apie paskolų panaudojimą ir grąžinimą Finansų ministerijos nustatyta tvarka, taip pat ūkinės-finansinės veiklos ataskaitos arba kitų su ūkine veikla susijusių dokumentų), atsako Lietuvos Respublikos įstatymų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio papildymas",
      "content": "1. Papildyti 10 straipsnį 2 dalimi ir visą straipsnį išdėstyti taip:\n\n„10 straipsnis. Atskaitomybė\n\n1. Lietuvos Respublikos Vyriausybė, pasibaigus biudžetiniams metams, kartu su Lietuvos Respublikos valstybės biudžeto įvykdymo apyskaita privalo pateikti Seimui ataskaitą apie valstybės skolą.\n\n2. Lietuvos Respublikos valstybės kontrolė įvertina Lietuvos Respublikos Vyriausybės parengtą ataskaitą apie valstybės skolą ir kartu su išvada dėl metinės valstybės biudžeto įvykdymo apyskaitos teikia Seimui išvadą dėl valstybės skolos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
