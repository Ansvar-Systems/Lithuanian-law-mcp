{
  "id": "lt-law-xiv-2503",
  "type": "statute",
  "title": "Lietuvos Respublikos civilinių pirotechnikos priemonių apyvartos kontrolės įstatymo Nr. IX-931 9, 16, 17, 21 straipsnių pakeitimo įstatymas",
  "short_name": "XIV-2503",
  "status": "in_force",
  "issued_date": "2024-03-21",
  "in_force_date": "2024-07-01",
  "url": "https://e-tar.lt/portal/lt/legalAct/d567fcf0ec4311ee9f5b8ffa077f9188/KsatzHxZcn",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "1. Pakeisti 9 straipsnio 1 dalį ir ją išdėstyti taip:\n\n„1. Licencijų rūšys:\n\n1) licencija eksportuoti, importuoti, įvežti, išvežti civilines pirotechnikos priemones, išskyrus šio straipsnio 9 dalyje nurodytą atvejį;\n\n2) licencija platinti civilines pirotechnikos priemones, išskyrus šio straipsnio 8 ir 9 dalyse nurodytus atvejus;\n\n3) licencija gaminti civilines pirotechnikos priemones Lietuvos Respublikoje;\n\n4) licencija naudoti F4 kategorijos fejerverkus, T2 ir P2 kategorijų civilines pirotechnikos priemones.“\n\n2. Papildyti 9 straipsnį 9 dalimi:\n\n„9. Nelicencijuojama ūkinė komercinė veikla yra transporto priemonių P1 kategorijos civilinės pirotechnikos priemonių, įskaitant oro pagalvių ir saugos diržų įtempimo ribotuvų sistemas, importas, eksportas, įvežimas, išvežimas, platinimas, naudojimas.“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio pakeitimas",
      "content": "Pakeisti 16 straipsnio 1 dalį ir ją išdėstyti taip:\n\n„1. Fiziniai ar juridiniai asmenys, kitos organizacijos ar jų padaliniai kiekvienai F2 kategorijos fejerverkų platinimo vietai turi gauti leidimą platinti F2 kategorijos fejerverkus, kuris išduodamas neterminuotam laikui. Galiojantį tokį leidimą turintys subjektai privalo šį leidimą išdavusiai institucijai jos nustatyta tvarka elektroninėmis priemonėmis per PEPS iki kiekvienų metų lapkričio 30 dienos pranešti, kuriose leidime nurodytose platinimo vietose bus platinami F2 kategorijos fejerverkai.“"
    },
    {
      "provision_ref": "art3",
      "section": "3",
      "title": "3 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Civilinių pirotechnikos priemonių naudojimo ir (ar) platinimo apribojimai\n\n1. Draudžiama:\n\n1) platinti civilines pirotechnikos priemones (išskyrus F1 kategorijos fejerverkus ir P1 kategorijos civilines pirotechnikos priemones) arčiau kaip 30 metrų nuo mokyklų;\n\n2) platinti civilines pirotechnikos priemones (išskyrus F1 kategorijos fejerverkus ir P1 kategorijos civilines pirotechnikos priemones) prekybos įmonėse įrengtose degalinėse ir arčiau kaip 30 metrų nuo jų;\n\n3) platinti F2 kategorijos fejerverkus nuo sausio 1 dienos iki lapkričio 30 dienos, išskyrus atvejus, kai šiuos fejerverkus platina subjektai, turintys šio įstatymo 14 straipsnio 2 dalyje nurodytą leidimą;\n\n4) naudoti civilines pirotechnikos priemones (išskyrus F1 kategorijos fejerverkus ir P1 kategorijos civilines pirotechnikos priemones) arčiau kaip 30 metrų nuo mokyklų, gydymo ir reabilitacijos įstaigų, kulto, šarvojimo patalpų, jeigu tai nesuderinta su pastatų (statinių) ar patalpų valdytojais, taip pat kitose savivaldybės tarybos nustatytose vietose, išskyrus atvejus, kai civilines pirotechnikos priemones naudoja subjektai, turintys šio įstatymo 14 straipsnio 2 dalyje nurodytą leidimą, ir kai jų naudojimas iš anksto suderintas su meru ar jo įgaliotu savivaldybės administracijos direktoriumi ir Priešgaisrinės apsaugos ir gelbėjimo departamentu;\n\n5) jeigu tai trikdo viešąją rimtį, naudoti civilines pirotechnikos priemones nuo 22.00 val. iki 8.00 val. (išskyrus švenčių dienas, taip pat per masinius renginius, kuriuos rengti savivaldybės vykdomoji institucija yra išdavusi leidimą), kitu teisės aktuose ar savivaldybės tarybos nustatytu laiku;\n\n6) naudoti civilines pirotechnikos priemones ne pagal paskirtį;\n\n7) naudoti ir (ar) platinti civilines pirotechnikos priemones, kurių garantijos (saugojimo) laikas yra pasibaigęs;\n\n8) naudoti ir (ar) platinti civilines pirotechnikos priemones asmenims, kurie neturi teisės jų įsigyti ir (ar) naudoti;\n\n9) naudoti ir (ar) platinti civilines pirotechnikos priemones neblaiviems asmenims arba asmenims, apsvaigusiems nuo narkotinių, psichotropinių ar kitų svaigiųjų medžiagų;\n\n10) naudoti ir (ar) platinti civilines pirotechnikos priemones, kurios yra akivaizdžiai mechaniškai ar kitaip pažeistos, deformuotos, ant kurių yra korozijos ar skysčių dėmių pėdsakų;\n\n11) gaminti, naudoti ir (ar) platinti civilines pirotechnikos priemones, pažeidžiant šio įstatymo nustatytus reikalavimus;\n\n12) naudoti ir (ar) platinti civilines pirotechnikos priemones, kurios neatitinka reikalavimų, numatytų derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, ir nėra tinkamai paženklintos.\n\n2. Civilinių pirotechnikos priemonių gamintojas, eksportuotojas, importuotojas, įvežantysis ar išvežantysis asmuo, platintojas, naudotojas civilines pirotechnikos priemones, kurių garantijos (saugojimo) laikas pasibaigęs ar kurias dėl mechaninių ar kitokių pažeidimų nesaugu naudoti, nedelsdamas privalo neatlygintinai perduoti sunaikinti Lietuvos Respublikos Vyriausybės nustatyta tvarka jos įgaliotai institucijai. Civilinių pirotechnikos priemonių sunaikinimo darbų išlaidas apmoka civilines pirotechnikos priemones sunaikinti pateikęs šių priemonių gamintojas, eksportuotojas, importuotojas, įvežantysis ar išvežantysis asmuo, platintojas ar naudotojas.\n\n3. Per 2 mėnesius po leidimo, nurodyto šio įstatymo 14 straipsnio 2 dalyje, galiojimo laiko pasibaigimo ar jo galiojimo panaikinimo, leidimo, nurodyto šio įstatymo 16 straipsnio 1 dalyje, galiojimo panaikinimo arba šio įstatymo 9 straipsnio 1 dalyje nurodytos licencijos galiojimo panaikinimo fizinis ar juridinis asmuo, kita organizacija ar jų padalinys gali perleisti turimas civilines pirotechnikos priemones reikiamą licenciją ar leidimą turinčiam subjektui.\n\n4. Savivaldybių tarybos nustato civilinių pirotechnikos priemonių naudojimo tvarką ir priima sprendimus dėl šiame straipsnyje nurodytų ir kitų vietų, kuriose yra draudžiama naudoti civilines pirotechnikos priemones, bei laiko, kuriuo draudžiama jas naudoti. Priimdamos sprendimus dėl šių ribojimų savivaldybių tarybos privalo atsižvelgti į gyventojų, kurių gyvenamojoje teritorijoje numatomi ribojimai, nuomonę, aplinkosaugos reikalavimus ir gyventojų saugumą.“"
    },
    {
      "provision_ref": "art4",
      "section": "4",
      "title": "4 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Civilinių pirotechnikos priemonių įsigijimo ir naudojimo apribojimai\n\n1. F1 kategorijos fejerverkus gali įsigyti ir naudoti ne jaunesni kaip 14 metų asmenys.\n\n2. F2 ir F3 kategorijos fejerverkus, T1 ir P1 kategorijų civilines pirotechnikos priemones gali įsigyti ir naudoti ne jaunesni kaip 18 metų asmenys.\n\n3. F4 kategorijos fejerverkus, T2 ir P2 kategorijų civilines pirotechnikos priemones gali įsigyti, naudoti ir tiekti rinkai tik pirotechnikai.\n\n4. Civilinės pirotechnikos priemonės (išskyrus F1 kategorijos fejerverkus) gali būti platinamos elektroninėmis priemonėmis tik tuo atveju, kai įsigytas šias priemones pristato šio įstatymo 9 straipsnio 1 dalies 1, 2 ar 3 punkte nurodytos licencijos turėtojas. Šiuo atveju civilines pirotechnikos priemones įsigyjančio asmens tapatybė (asmens amžiaus reikalavimas), pirotechniko pažymėjimas (kai įsigyjama F4 kategorijos fejerverkų ar T2, P2 kategorijų civilinių pirotechnikos priemonių) turi būti patikrinami prieš pristatant civilines pirotechnikos priemones arba ne vėliau kaip pristatymo metu.\n\n5. Transporto priemonių P1 kategorijos civilinės pirotechnikos priemonės, įskaitant oro pagalvių ir saugos diržų įtempimo ribotuvų sistemas, neplatinamos visuomenei, išskyrus atvejus, kai šios transporto priemonių pirotechnikos priemonės integruojamos į transporto priemonę arba į nuimamą transporto priemonės dalį.\n\n6. Naudojant civilines pirotechnikos priemones, būtina laikytis šių priemonių naudojimo instrukcijų reikalavimų.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė ar jos įgaliota institucija ir savivaldybių tarybos iki 2024 m. birželio 30 d. priima šio įstatymo įgyvendinamuosius teisės aktus.\n\n3. Nuo 2024 m. liepos 1 d. netenka galios iki šio įstatymo įsigaliojimo dienos išduoti:\n\n1) leidimai gaminti ir laikyti visų kategorijų civilines pirotechnikos priemones vietose, kuriose šiuo įstatymu yra uždrausta platinti civilines pirotechnikos priemones;\n\n2) leidimai laikyti visų kategorijų civilines pirotechnikos priemones vietose, kuriose šiuo įstatymu yra uždrausta platinti civilines pirotechnikos priemones;\n\n3) leidimai platinti F2 kategorijos fejerverkus vietose, kuriose šiuo įstatymu yra uždrausta platinti civilines pirotechnikos priemones.\n\n4. Prekyba F2 kategorijos fejerverkais, patiektais rinkai iki šio įstatymo įsigaliojimo dienos ir atitinkančiais iki šio įstatymo įsigaliojimo dienos galiojusius amžiaus žymėjimo reikalavimus, yra leidžiama.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
