{
  "id": "lt-law-xiii-1337",
  "type": "statute",
  "title": "Lietuvos Respublikos valstybinio socialinio draudimo fondo biudžeto sandaros įstatymo Nr. IX-547 4, 5, 6, 7 ir 11 straipsnių pakeitimo įstatymas",
  "short_name": "XIII-1337",
  "status": "in_force",
  "issued_date": "2018-06-28",
  "in_force_date": "2018-07-06",
  "url": "https://e-tar.lt/portal/lt/legalAct/a0381300801811e8ae2bfd1913d66d57/bJUgviVRnV",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pripažinti netekusia galios 4 straipsnio 2 dalį."
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Fondo biudžeto išlaidos\n\n1. Fondo biudžeto išlaidų pagrindą sudaro Fondo išlaidos atskirų rūšių socialiniam draudimui, tai yra:\n\n1) pensijų socialiniam draudimui – Fondo išlaidos socialinio draudimo pensijoms, išankstinėms socialinio draudimo senatvės pensijoms ir kompensacijoms už ypatingas darbo sąlygas, numatytoms Lietuvos Respublikos socialinio draudimo pensijų įstatyme, taip pat šių išmokų gavėjus laidojusiems asmenims šioje dalyje nurodyto įstatymo nustatyta tvarka išmokėtos sumos;\n\n2) ligos socialiniam draudimui – Fondo biudžeto išlaidos socialinio draudimo išmokoms, numatytoms Lietuvos Respublikos ligos ir motinystės socialinio draudimo įstatyme, ir savanoriškojo socialinio draudimo ligos išmokoms;\n\n3) motinystės socialiniam draudimui – Fondo biudžeto išlaidos socialinio draudimo išmokoms, numatytoms Lietuvos Respublikos ligos ir motinystės socialinio draudimo įstatyme, ir savanoriškojo socialinio draudimo motinystės išmokoms;\n\n4) nedarbo socialiniam draudimui – Fondo biudžeto išlaidos nedarbo socialinio draudimo išmokoms ir dalinio darbo išmokoms, numatytoms Lietuvos Respublikos nedarbo socialinio draudimo įstatyme;\n\n5) nelaimingų atsitikimų darbe ir profesinių ligų socialiniam draudimui (toliau – nelaimingų atsitikimų darbe socialinis draudimas) – Fondo biudžeto išlaidos visų rūšių socialinio draudimo išmokoms, numatytoms Lietuvos Respublikos nelaimingų atsitikimų darbe ir profesinių ligų socialinio draudimo įstatyme.\n\n2. Kitas Fondo išlaidas sudaro:\n\n1) neatgautinos ir abejotinai atgautinos sumos – Fondo valdybos nustatyta tvarka įvertinta neatgautinų ir abejotinai atgautinų sumų nuvertėjimo nuostolių padidėjimo suma;\n\n2) Fondo veiklos sąnaudos – Fondo administravimo įstaigų valstybės tarnautojų ir darbuotojų darbo užmokesčio ir už juos mokamų įmokų sumos, prekių ir paslaugų įsigijimo, ilgalaikio materialiojo turto ir nematerialiojo turto nusidėvėjimo (amortizacijos) sąnaudos, ilgalaikio turto likutinės vertės dalis, viršijanti pajamas, gautinas pardavus šį turtą, ekspertinių paslaugų išlaidos, kitos Fondo sąnaudos (palūkanos, delspinigiai, nuostolis dėl į Fondo apskaitą įtraukto turto vertės sumažėjimo ir kt.), patiriamos administruojant visų rūšių socialinį draudimą, socialinio draudimo išmokas, mokamas pagal tarptautines sutartis ar Europos Sąjungos reglamentus dėl socialinės apsaugos, Fondo valdybos administruojamus registrus, išmokų, finansuojamų iš Lietuvos Respublikos valstybės biudžeto ar kitų šaltinių, apskaičiavimą ir mokėjimą, atliekant kitas Fondo administravimo įstaigoms pavestas funkcijas.\n\n3. Fondo išlaidos išmokoms, kurioms taikomos tarptautinės sutartys ar Europos Sąjungos reglamentai dėl socialinės apsaugos, priskiriamos Fondo išlaidoms atskiroms socialinio draudimo rūšims pagal šių išmokų pobūdį.\n\n4. Fondo administravimo įstaigų veiklos sąnaudoms gali būti skiriama iki 3 procentų Fondo biudžeto išlaidų.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Fondo biudžeto išlaidų planavimas kitiems biudžetiniams metams\n\nFondo biudžeto išlaidos kitiems biudžetiniams metams planuojamos:\n\n1) atskiroms socialinio draudimo rūšims – atsižvelgiant į šalies ekonominės raidos scenarijų, demografinius rodiklius, kitiems biudžetiniams metams numatomus įmokų tarifus atskiroms socialinio draudimo rūšims, taip pat draudžiamųjų pajamų bazės, savarankiškai dirbančių ar savanoriškuoju socialiniu draudimu apsidraudusių asmenų socialiniam draudimui deklaruotų pajamų sumų, apdraustųjų ir socialinio draudimo išmokų gavėjų skaičiaus kitimą per paskutinius dvejus metus;\n\n2) neatgautinos ir abejotinai atgautinos sumos – atsižvelgiant į neatgautinų ir abejotinai atgautinų sumų nuvertėjimo nuostolių sumą bei jos kitimo tendencijas per paskutinius dvejus metus;\n\n3) Fondo veiklos sąnaudos – atsižvelgiant į Fondo administravimo įstaigų valstybės tarnautojų ir darbuotojų darbo užmokesčio kitimo prognozes, numatomus pokyčius Fondo administravimo įstaigų sistemoje ir veiklos sąnaudų kitimo per paskutinius dvejus metus tendencijas;\n\n4) Fondo veiklos sąnaudos, skirtos išmokų, finansuojamų iš valstybės biudžeto, skyrimo, mokėjimo ir pristatymo sąnaudoms atlyginti, planuojamos atsižvelgiant į numatomą išmokų sumą ir procentinę dalį, skiriamą šioms išmokoms administruoti. Fondo veiklos sąnaudos, skirtos įmokų surinkimo ir pervedimo į fondus sąnaudoms atlyginti, planuojamos atsižvelgiant į numatomą įmokų sumą ir procentinę dalį, skiriamą šioms išmokoms administruoti.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnio 6 dalį ir ją išdėstyti taip:\n\n„6. Pinigų cirkuliacijai užtikrinti kasos apyvartos lėšų suma turi būti ne mažesnė kaip vidutinė Fondo biudžeto pusės mėnesio išlaidų suma.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Fondo biudžeto rodiklių patvirtinimo įstatymu atitinkamiems biudžetiniams metams tvirtinami:\n\n1) Fondo biudžetas (pajamos, išlaidos, planuojamas metų rezultatas);\n\n2) Fondo biudžeto atitinkamų biudžetinių metų piniginės įplaukos ir išlaidos bei kasos apyvartos lėšos;\n\n3) įmokų tarifai (draudėjų nedarbo draudimo įmokų tarifas; šalies bendrasis nelaimingų atsitikimų darbe socialinio draudimo įmokos tarifas, nelaimingų atsitikimų darbe įmokos tarifų grupių skaičius ir šių grupių tarifai; apdraustųjų bendrasis pensijų, ligos ir motinystės draudimo įmokų tarifas);\n\n4) valstybės biudžeto asignavimų, skirtų bendrajai pensijos daliai finansuoti, dydis;\n\n5) asignavimų iš valstybės biudžeto ir (ar) kitų valstybės piniginių išteklių dydis;\n\n6) dydis, skirtas Fondo veiklos sąnaudų kompensacijai už išmokų, finansuojamų iš valstybės biudžeto, skyrimą, mokėjimą, pristatymą ir išieškojimą apskaičiuoti, išreikštas kaip procentinė dalis nuo šioms išmokoms skirtos valstybės biudžeto lėšų sumos;\n\n7) dydis, skirtas Fondo veiklos sąnaudų kompensacijai už įmokų pervedimą ar įmokų surinkimą ir pervedimą į fondus apskaičiuoti, išreikštas kaip procentinė dalis nuo planuojamos šių įmokų surinkimo sumos;\n\n8) kiti rodikliai, būtini Fondo biudžetui vykdyti.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo taikymas",
      "content": "Šio įstatymo nuostatos taikomos rengiant, tvirtinant, vykdant, vertinant 2019 metų ir vėlesnių metų Lietuvos Respublikos valstybinio socialinio draudimo fondo biudžetą ir atsiskaitant už 2019 metų ir vėlesnių metų Lietuvos Respublikos valstybinio socialinio draudimo fondo biudžeto vykdymą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
