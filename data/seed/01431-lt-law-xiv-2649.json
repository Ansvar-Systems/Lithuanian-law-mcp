{
  "id": "lt-law-xiv-2649",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 21, 24, 25, 39 ir 43 straipsnių pakeitimo įstatymas",
  "short_name": "XIV-2649",
  "status": "in_force",
  "issued_date": "2024-05-16",
  "in_force_date": "2024-07-01",
  "url": "https://e-tar.lt/portal/lt/legalAct/378270801e5a11ef8b14c5bcce136045/xtKuzcavph",
  "provisions": [
    {
      "provision_ref": "art1",
      "section": "1",
      "title": "1 straipsnis. 21 straipsnio pakeitimas",
      "content": "1. Pakeisti 21 straipsnio 2 dalies 7 punktą ir jį išdėstyti taip:\n\n„7) gaminti, sandėliuoti, laikyti, realizuoti, taisyti, perdirbti, naudoti ginklus, ginklų priedėlius, šaudmenis, jų dalis tik tose patalpose, kurios atitinka Vyriausybės ar jos įgaliotos institucijos nustatytus atitinkamoms ginklų, ginklų priedėlių, šaudmenų kategorijoms taikomus reikalavimus, atsižvelgiant į vykdomos veiklos pobūdį;“.\n\n2. Pakeisti 21 straipsnio 2 dalies 9 punktą ir jį išdėstyti taip:\n\n„9) ginklų, ginklų priedėlių, šaudmenų, jų dalių apskaitos dokumentus saugoti ne mažiau kaip 20 metų nuo paskutinio įrašo padarymo juose dienos, neatsižvelgiant į tai, ar verčiamasi licencijuojama veikla, ar ne (likvidavus juridinį asmenį, kitą organizaciją ar jų padalinį ar mirus fiziniam asmeniui, ginklų, ginklų priedėlių, šaudmenų, jų dalių apskaitos dokumentai perduodami policijos įstaigai, kuri tvarko civilinėje apyvartoje esančių ginklų, jų savininkų ir valdytojų apskaitą);“."
    },
    {
      "provision_ref": "art2",
      "section": "2",
      "title": "2 straipsnis. 24 straipsnio pakeitimas",
      "content": "Pakeisti 24 straipsnio 3 dalies 5 punktą ir jį išdėstyti taip:\n\n„5) registruoti visų kategorijų ginklų, ginklų priedėlių, šaudmenų, jų dalių (išskyrus šaudmenis D kategorijos ginklams, dujų įrenginius ir D kategorijos šaltuosius ginklus), parako, kapsulių ir tūtelių su įstatytomis kapsulėmis tiekėjus ir pirkėjus pagal policijos generalinio komisaro nustatytą formą;“."
    },
    {
      "provision_ref": "art3",
      "section": "3",
      "title": "3 straipsnis. 25 straipsnio pakeitimas",
      "content": "Pakeisti 25 straipsnio 10 dalies 8 punktą ir jį išdėstyti taip:\n\n„8) ginklų, ginklų priedėlių, šaudmenų, jų dalių apskaitos dokumentus ir kitus su tarpininko veikla susijusius dokumentus saugoti ne mažiau kaip 20 metų nuo paskutinio įrašo padarymo juose dienos, neatsižvelgiant į tai, ar tarpininkas verčiasi tarpininko veikla, ar ne (likvidavus juridinį asmenį, kitą organizaciją ar jų padalinį ar mirus fiziniam asmeniui, ginklų, ginklų priedėlių, šaudmenų, jų dalių apskaitos dokumentai ir kiti su tarpininko veikla susiję dokumentai perduodami policijos įstaigai);“."
    },
    {
      "provision_ref": "art4",
      "section": "4",
      "title": "4 straipsnis. 39 straipsnio pakeitimas",
      "content": "Pakeisti 39 straipsnio 2 dalį ir ją išdėstyti taip:\n\n„2. A kategorijos tinkamų naudoti ginklų, ginklų priedėlių, šaudmenų, jų dalių parodas gali organizuoti:\n\n1) specialiojo statuso subjektai;\n\n2) Europos juridiniai asmenys, gaminantys ginklus, ginklų priedėlius, šaudmenis, jų dalis, savo gaminamų ginklų, ginklų priedėlių, šaudmenų, jų dalių, su policijos įstaiga suderinę parodos apsaugos organizavimo tvarką;\n\n3) gynybos ir saugumo pramonės srityje veikiančios asociacijos, gavusios policijos įstaigos leidimą laikyti ginklus ir su policijos įstaiga suderinusios parodos apsaugos organizavimo tvarką.“"
    },
    {
      "provision_ref": "art5",
      "section": "5",
      "title": "5 straipsnis. 43 straipsnio pakeitimas",
      "content": "Pakeisti 43 straipsnio 3 dalį ir ją išdėstyti taip:\n\n„3. Asmenys norimus sunaikinti sau priklausančius ginklus, ginklų priedėlius, šaudmenis, jų dalis perduoda policijos įstaigai, o ši ne rečiau kaip kas 6 mėnesiai atiduotus sunaikinti ginklus, ginklų priedėlius, šaudmenis, jų dalis perduoda Vyriausybės įgaliotai institucijai sunaikinti. Vyriausybės ar jos įgaliotos institucijos numatytais atvejais ir tvarka, kai ginklus, ginklų priedėlius, šaudmenis dėl jų dalių dydžio, konstrukcinių ir kitų specifinių savybių netikslinga perduoti Vyriausybės įgaliotai institucijai, asmenys šiuos ginklus, ginklų priedėlius, šaudmenis, jų dalis sunaikina patys, dalyvaujant Vyriausybės įgaliotos institucijos atstovams. Vyriausybės įgaliotai institucijai nustačius, kad perduoti sunaikinti ginklai ir ginklų priedėliai turi istorinę ar kriminalistinę vertę, tokių ginklų ir ginklų priedėlių nenaikina. Nenaikinami ir ginklai, ginklų priedėliai, turintys istorinę ar kriminalistinę vertę, perduoti Vyriausybės įgaliotai institucijai sunaikinti, vadovaujantis šio įstatymo 41 straipsnio 4 dalimi ir 42 straipsnio 6 dalimi.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė ir jos įgaliotos institucijos iki 2024 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
