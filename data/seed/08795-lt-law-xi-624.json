{
  "id": "lt-law-xi-624",
  "type": "statute",
  "title": "Lietuvos Respublikos atliekų tvarkymo įstatymo 2, 34, 34-1, 34-2, 34-3, 34-4, 34-5 straipsnių pakeitimo ir papildymo įstatymas",
  "short_name": "XI-624",
  "status": "in_force",
  "issued_date": "2009-12-22",
  "in_force_date": "2009-12-28",
  "url": "https://e-tar.lt/portal/lt/legalAct/TAR.69542DFA6B8E",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 14, 18, 19 ir 33 dalių pakeitimas ir straipsnio papildymas 38 dalimi",
      "content": "1. Pakeisti 2 straipsnio 14 dalį ir ją išdėstyti taip:\n\n„14. Atliekų tvarkytojas – fizinis asmuo, vykdantis individualią veiklą, ar juridinis asmuo, taip pat valstybėje narėje įsteigto juridinio asmens ar kitos organizacijos filialas, įsteigtas Lietuvos Respublikoje (toliau – įmonė), kuris surenka ir (ar) veža, ir (ar) naudoja, ir (ar) šalina atliekas pagal šio Įstatymo ir kitų teisės aktų reikalavimus.“\n\n2. Pakeisti 2 straipsnio 18 dalį ir ją išdėstyti taip:\n\n„18. Gamintojas – teisės aktų nustatyta tvarka įregistravęs savo veiklą asmuo, kuris:\n\n1) Lietuvos Respublikos teritorijoje gamina alyvas, apmokestinamuosius gaminius (išskyrus baterijas ir akumuliatorius) ir (ar) gaminius pakuoja arba\n\n2) pirmą kartą verslo tikslais tiekia baterijas ar akumuliatorius (įskaitant į prietaisus ar transporto priemones įmontuotas baterijas ar akumuliatorius) Lietuvos Respublikos rinkai, naudodamas bet kokias, taip pat nuotolinio ryšio, priemones, arba\n\n3) gamina elektros ir elektroninę įrangą ir paženklintą savo ženklu ją atlygintinai perleidžia kitam asmeniui; arba iš kitų tiekėjų gautą ir savo ženklu paženklintą įrangą atlygintinai perleidžia kitam asmeniui; arba verslo tikslais importuoja ar eksportuoja į valstybę narę, naudodamas bet kokias, taip pat nuotolinio ryšio, priemones, arba\n\n4) gamina transporto priemones ar verslo tikslais importuoja į valstybę narę.“\n\n3. Pakeisti 2 straipsnio 19 dalį ir ją išdėstyti taip:\n\n„19. Importuotojas – teisės aktų nustatyta tvarka įregistravęs savo veiklą asmuo, kuris:\n\n1) importuoja ir (ar) iš kitos valstybės įveža alyvas, apmokestinamuosius gaminius (išskyrus baterijas ir akumuliatorius) ir kitus supakuotus gaminius į Lietuvos Respublikos teritoriją arba\n\n2) importuoja ir (ar) iš kitos valstybės įveža ir pirmą kartą verslo tikslais tiekia baterijas ar akumuliatorius (įskaitant į prietaisus ar transporto priemones įmontuotas baterijas ar akumuliatorius) Lietuvos Respublikos rinkai, naudodamas bet kokias, taip pat nuotolinio ryšio, priemones, arba\n\n3) iš kitos valstybės narės įveža ir verslo tikslais Lietuvos Respublikos rinkai tiekia elektros ir elektroninę įrangą, naudodamas bet kokias, taip pat nuotolinio ryšio, priemones, arba\n\n4) iš kitos valstybės narės įveža ir verslo tikslais Lietuvos Respublikos rinkai tiekia transporto priemones.“\n\n4. Pakeisti 2 straipsnio 33 dalį ir ją išdėstyti taip:\n\n„33. Elektros ir elektroninės įrangos atliekos – elektros arba elektroninė įranga pagal šio Įstatymo 2 straipsnio 4 dalį laikoma atliekomis, įskaitant visas jos sudedamąsias dalis ir komplektavimo gaminius, kurie yra ardomos elektros ir elektroninės įrangos dalis.“\n\n5. Papildyti 2 straipsnį 38 dalimi:\n\n„38. Valstybė narė – Europos Sąjungos valstybė narė arba Europos ekonominės erdvės valstybė.“"
    },
    {
      "provision_ref": "art2",
      "section": "2",
      "title": "2 straipsnis. 34 straipsnio pakeitimas",
      "content": "Pakeisti 34 straipsnį ir jį išdėstyti taip:\n\n„34 straipsnis. Gaminių ar pakuotės atliekų tvarkymo programa\n\n1. Gaminių ar pakuotės atliekų tvarkymo programa (toliau – Programa) sudaroma atliekų tvarkymo finansavimo galimybėms padidinti.\n\n2. Programos lėšas sudaro Mokesčio už aplinkos teršimą įstatyme nustatytas mokestis už aplinkos teršimą apmokestinamųjų gaminių ir pakuotės atliekomis, taip pat lėšos, gautos pagal šio Įstatymo 346 straipsnio 3 ir 4 dalyse nurodytas garantijas, laidavimo draudimo sutartis ir kitus dokumentus, užtikrinančius atliekų tvarkymo finansavimą.\n\n3. Programos lėšos naudojamos finansuoti:\n\n1) elektros ir elektroninės įrangos, apmokestinamųjų gaminių ir pakuotės atliekų tvarkymo sistemų kūrimą, funkcionavimą ir vystymą, įskaitant ir investicinių projektų įgyvendinimą;\n\n2) visuomenės ir savivaldybių darbuotojų mokymą, švietimą ir informavimą elektros ir elektroninės įrangos, apmokestinamųjų gaminių ir pakuotės bei jų atliekų tvarkymo klausimais – ne daugiau kaip 5 procentai Programos metinių įplaukų;\n\n3) elektros ir elektroninės įrangos, apmokestinamųjų gaminių ir pakuotės atliekų tvarkymo sistemų kūrimą, funkcionavimą ir vystymą, teikiant dotacijas savivaldybėms ir subsidijas ūkio subjektams;\n\n4) Programos lėšų ir mokesčio už aplinkos teršimą apmokestinamųjų gaminių ir pakuotės atliekomis administravimo priemones.\n\n4. Programos lėšos naudojamos einamaisiais biudžetiniais metais šio straipsnio 3 dalyje numatytoms priemonėms finansuoti, o jei nėra galimybės, – perkeliamos į kitus biudžetinius metus.\n\n5. Savivaldybės ir ūkio subjektai, įgyvendindami elektros ir elektroninės įrangos, apmokestinamųjų gaminių ir pakuotės atliekų tvarkymo sistemų kūrimo, funkcionavimo ir vystymo projektus, Programos lėšas naudoja vadovaudamiesi Viešųjų pirkimų įstatymu.\n\n6. Programos lėšas administruoja ir jų naudojimo tvarką, finansuojamų priemonių tikslus, uždavinius, siekiamus rezultatus, paraiškų pateikimo ir vertinimo kriterijus, subsidijų ir dotacijų teikimo tvarką nustato Aplinkos ministerija.“"
    },
    {
      "provision_ref": "art3",
      "section": "3",
      "title": "3 straipsnis. 341 straipsnio papildymas 5 dalimi",
      "content": "Papildyti 341 straipsnį 5 dalimi:\n\n„5. Elektros ir elektroninės įrangos gamintojai ir importuotojai iki 2011 m. vasario 13 d. parduodami naujus gaminius pardavimo dokumentuose vartotojams gali nurodyti 2–10 kategorijų elektros ir elektroninės įrangos atliekų surinkimo, apdorojimo ir aplinkai tinkamo šalinimo išlaidas, o iki 2013 m. vasario 13 d. – 1 kategorijos elektros ir elektroninės įrangos atliekų surinkimo, apdorojimo ir aplinkai tinkamo šalinimo išlaidas. Elektros ir elektroninės įrangos kategorijas nustato Aplinkos ministerija.“"
    },
    {
      "provision_ref": "art4",
      "section": "4",
      "title": "4 straipsnis. 342 straipsnio pakeitimas",
      "content": "Pakeisti 342 straipsnį ir jį išdėstyti taip:\n\n„342 straipsnis. Gamintojų ir importuotojų registravimas\n\n1. Gamintojai ir importuotojai turi registruotis Vyriausybės ar jos įgaliotos institucijos nustatyta tvarka.\n\n2. Elektros ir elektroninės įrangos gamintojai ir importuotojai registruodamiesi pateikia ir vieną iš šio Įstatymo 346 straipsnio 3 dalyje nurodytų dokumentų, įrodančių, kad visų jų elektros ir elektroninės įrangos atliekų tvarkymas bus finansuojamas.“"
    },
    {
      "provision_ref": "art5",
      "section": "5",
      "title": "5 straipsnis. 343 straipsnio 5 dalies pakeitimas",
      "content": "Papildyti 343 straipsnio 5 dalį nauju antru sakiniu ir šią dalį išdėstyti taip:\n\n„5. Organizacija gali vykdyti savo veiklą tik gavusi licenciją. Licencijavimo taisykles, atsižvelgdama į alyvų, elektros ir elektroninės įrangos, apmokestinamųjų gaminių ir pakuočių atliekų bei netinkamų naudoti transporto priemonių tvarkymo organizavimo specifiką, tvirtina Vyriausybė. Už licencijos Organizacijai išdavimą, patikslinimą ar licencijos dublikato išdavimą imama Vyriausybės nustatyto dydžio valstybės rinkliava.“"
    },
    {
      "provision_ref": "art6",
      "section": "6",
      "title": "6 straipsnis. 344 straipsnio 1 ir 4 dalių pakeitimas",
      "content": "1. Pakeisti 344 straipsnio 1 dalį ir ją išdėstyti taip:\n\n„1. Elektros ir elektroninės įrangos platintojams (toliau šiame straipsnyje – platintojai) draudžiama platinti elektros ir elektroninę įrangą, kurios gamintojas, importuotojas nėra įsiregistravęs šio Įstatymo 342 straipsnyje nustatyta tvarka, taip pat kurio elektros ir elektroninė įranga nėra paženklinta šio Įstatymo 345 straipsnyje nustatyta tvarka.“\n\n2. Pakeisti 344 straipsnio 4 dalį ir ją išdėstyti taip:\n\n„4. Iš vartotojų priimtas buityje susidarančias elektros ir elektroninės įrangos atliekas platintojai privalo perduoti elektros ir elektroninės įrangos atliekas tvarkančiai įmonei, kuri atitinka tokioms įmonėms Aplinkos ministerijos patvirtintus reikalavimus.“"
    },
    {
      "provision_ref": "art7",
      "section": "7",
      "title": "7 straipsnis. 345 straipsnio pakeitimas",
      "content": "Pakeisti 345 straipsnį ir jį išdėstyti taip:\n\n„345 straipsnis. Elektros ir elektroninės įrangos ženklinimas\n\nElektros ir elektroninės įrangos gamintojai ir importuotojai privalo Vyriausybės ar jos įgaliotos institucijos nustatyta tvarka standartiniu ženklu ženklinti po 2005 m. rugpjūčio 13 d. į Lietuvos rinką išleidžiamą elektros ir elektroninę įrangą. Ženklinimas privalo būti toks, kad po išleidimo į Lietuvos rinką būtų galima vienareikšmiškai nustatyti elektros ir elektroninės įrangos gamintoją ir (ar) importuotoją ir išleidimo į Lietuvos rinką datą ir kad vartotojai būtų informuoti apie būtinybę atskirai rinkti elektros ir elektroninės įrangos atliekas. Jeigu dėl elektros ir elektroninės įrangos dydžio ar funkcinės paskirties ant minėtos įrangos to padaryti praktiškai neįmanoma, toks ženklinimas turi būti spausdinamas ant elektros ir elektroninės įrangos pakuotės, naudojimo instrukcijoje ir garantijos pažymėjime.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šio įstatymo 1 straipsnio 1 dalis įsigalioja 2009 m. gruodžio 28 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
