{
  "id": "lt-law-xiii-1808",
  "type": "statute",
  "title": "Lietuvos Respublikos žvalgybos įstatymo Nr. VIII-1861 69 straipsnio pakeitimo įstatymas",
  "short_name": "XIII-1808",
  "status": "in_force",
  "issued_date": "2018-12-20",
  "in_force_date": "2019-01-01",
  "url": "https://e-tar.lt/portal/lt/legalAct/c7db11000a8d11e9a5eaf2cd290f1944/DMoWSaCUwr",
  "provisions": [
    {
      "provision_ref": "art1",
      "section": "1",
      "title": "1 straipsnis. 69 straipsnio pakeitimas",
      "content": "1. Pakeisti 69 straipsnio 1 dalį ir ją išdėstyti taip:\n\n„1. Žvalgybos pareigūnui žuvus (mirus) dėl tarnybos žvalgybos institucijoje, jo šeimai, nepilnamečiams vaikams (įvaikiams), taip pat besimokantiems nustatyta tvarka įregistruotų mokymo įstaigų nuolatinėse studijose vaikams (įvaikiams), iki jiems sukaks 24 metai, sutuoktiniui, žuvusiojo (mirusiojo) vaikams, gimusiems po jo žūties (mirties), tėvui ar motinai ir nedarbingiems asmenims, kurie buvo žuvusiojo (mirusiojo) išlaikomi arba jo žūties (mirties) dieną turėjo teisę gauti jo išlaikymą, per vienus metus nuo žvalgybos pareigūno žūties (mirties) lygiomis dalimis išmokama 93,1 mėnesinių tarnybinių atlyginimų dydžio vienkartinė kompensacija, sumažinta priklausančios išmokėti Lietuvos Respublikos nelaimingų atsitikimų darbe ir profesinių ligų socialinio draudimo įstatyme nustatytos vienkartinės socialinio draudimo išmokos apdraustajam mirus dydžiu.“\n\n2. Pakeisti 69 straipsnio 2 dalį ir ją išdėstyti taip:\n\n„2. Žvalgybos pareigūną pripažinus nežinia kur esančiu ar paskelbus mirusiu, laikoma, kad jis yra pripažintas nežinia kur esančiu ar paskelbtas mirusiu dėl tarnybos, jeigu neįrodyta kitaip, jo šeimos nariams, nurodytiems šio straipsnio 1 dalyje, ir nedarbingiems asmenims, kurie buvo jo išlaikomi arba pripažinimo nežinia kur esančiu ar paskelbimo mirusiu dieną turėjo teisę gauti jo išlaikymą, nuo pareigūno pripažinimo nežinia kur esančiu ar paskelbimo mirusiu dienos kas mėnesį lygiomis dalimis mokama jo vidutinio tarnybinio atlyginimo dydžio kompensacija, neviršijant 93,1 mėnesinių tarnybinių atlyginimų dydžio sumos.“\n\n3. Pakeisti 69 straipsnio 3 dalį ir ją išdėstyti taip:\n\n„3. Žvalgybos pareigūnui, kurio sveikata sutriko atliekant tarnybines pareigas arba kurio sveikata sutriko dėl tarnybinių pareigų atlikimo ar žvalgybos pareigūno statuso, išmokama tokio dydžio jo vidutinio tarnybinio atlyginimo dydžio kompensacija, sumažinta priklausančios išmokėti Lietuvos Respublikos nelaimingų atsitikimų darbe ir profesinių ligų socialinio draudimo įstatyme nustatytos netekto darbingumo vienkartinės kompensacijos ar netekto darbingumo periodinės kompensacijos, mokėtinos ne daugiau kaip 12 mėnesių, dydžiu:\n\n1) netekusiems 75–100 procentų darbingumo – 46,55 mėnesinių vidutinių tarnybinių atlyginimų dydžio;\n\n2) netekusiems 60–70 procentų darbingumo – 37,24 mėnesinių vidutinių tarnybinių atlyginimų dydžio;\n\n3) netekusiems 45–55 procentų darbingumo – 27,93 mėnesinių vidutinių tarnybinių atlyginimų dydžio;\n\n4) netekusiems iki 40 procentų darbingumo – 23,28 mėnesinių vidutinių tarnybinių atlyginimų dydžio;\n\n5) sunkaus sveikatos sutrikdymo atveju, likus liekamųjų reiškinių ir pasikeitus jo tinkamumo tarnybai laipsniui, kuris nustatomas praėjus 12 mėnesių nuo išgydymo, – 18,62 mėnesinių vidutinių tarnybinių atlyginimų dydžio;\n\n6) apysunkio sveikatos sutrikdymo atveju, likus liekamųjų reiškinių ir pasikeitus jo tinkamumo tarnybai laipsniui, kuris nustatomas praėjus 6 mėnesiams nuo išgydymo, – 13,97 mėnesinių vidutinių tarnybinių atlyginimų dydžio;\n\n7) lengvo sveikatos sutrikdymo atveju, likus liekamųjų reiškinių ir pasikeitus jo tinkamumo tarnybai laipsniui, kuris nustatomas praėjus 3 mėnesiams nuo išgydymo, – 9,31 mėnesinių vidutinių tarnybinių atlyginimų dydžio.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos Vyriausybė iki 2018 m. gruodžio 31 d. priima šio įstatymo įgyvendinamuosius teisės aktus.\n\n3. Jeigu žvalgybos pareigūno sveikata sutriko ar jis žuvo (mirė) iki šio įstatymo įsigaliojimo, šio įstatymo 1 straipsnyje išdėstytose Lietuvos Respublikos žvalgybos įstatymo 69 straipsnio 1, 2 ir 3 dalyse nurodytos kompensacijos apskaičiuojamos pagal teisės į kompensaciją atsiradimo momentu taikytiną vidutinio tarnybinio atlyginimo dydį.\n\n4. Kai į laikotarpį, reikalingą šiam įstatymui įsigaliojus skiriamoms šio įstatymo 1 straipsnyje išdėstytose Lietuvos Respublikos žvalgybos įstatymo 69 straipsnio 1, 2 ir 3 dalyse nustatytoms kompensacijoms apskaičiuoti, įeina žvalgybos pareigūno draudžiamųjų pajamų laikotarpiai iki šio įstatymo įsigaliojimo, apskaičiuojant šių kompensacijų dydį žvalgybos pareigūno draudžiamosios pajamos, buvusios tuo laikotarpiu iki šio įstatymo įsigaliojimo, didinamos 1,289 karto.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
