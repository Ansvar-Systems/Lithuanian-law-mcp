{
  "id": "lt-law-viii-1899",
  "type": "statute",
  "title": "Lietuvos Respublikos prekybinės laivybos įstatymo 1, 2, 4, 6, 7, 8, 9, 11, 12, 13, 49, 55, 58, 59, 75, 78, 81, 82 straipsnių pakeitimo ir papildymo, 10, 53, 54, 56 straipsnių pripažinimo netekusiais galios ir devintojo skirsnio pavadinimo pakeitimo įstatymas",
  "short_name": "VIII-1899",
  "status": "in_force",
  "issued_date": "2000-08-29",
  "in_force_date": "2000-10-01",
  "url": "https://e-tar.lt/portal/lt/legalAct/TAR.7669EDB22079/dLAbNZeGVm",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis ir taikymas\n\n1. Lietuvos Respublikos prekybinės laivybos įstatymas nustato santykius, atsirandančius vežant jūrų laivais krovinius, keleivius ir bagažą, taip pat laivo valdytojo ribotosios atsakomybės ribas, darbo laive ypatumus ir socialines garantijas jūrininkams.\n\n2. Šis įstatymas bei jo pagrindu priimti kiti teisės aktai netaikomi Lietuvos Respublikos karo ir pakrančių apsaugos laivams.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 18 ir 23 dalių pakeitimai",
      "content": "1. Pakeisti 2 straipsnio 18 dalį ir ją išdėstyti taip:\n\n„18. Laivas – bet kurio tipo savaeigis ar nesavaeigis plaukiojantis statinys, kuris yra arba gali būti naudojamas laivybai.“\n\n2. 2 straipsnio 23 dalyje po žodžio „jūrininkas“ įrašyti žodžius „turintis atitinkamą jūrinio laipsnio diplomą ir“, vietoj žodžio „ir“ įrašyti žodį „bei“ ir šią dalį išdėstyti taip:\n\n„23. Laivo kapitonas – jūrininkas, turintis atitinkamą jūrinio laipsnio diplomą ir vadovaujantis laivo įgulai bei valdantis laivą.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3 dalies pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Laivų agentavimo ir laivų aprūpinimo paslaugas gali teikti tik susisiekimo ministro nustatyta tvarka atestuotos įmonės.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "6 straipsnio 1, 3 ir 4 dalis pripažinti netekusiomis galios, buvusias 2 ir 5 dalis laikyti atitinkamai 1 ir 2 dalimis, 1 dalyje vietoj žodžių „Lietuvos Respublikos susisiekimo ministerijos“ įrašyti žodžius „susisiekimo ministro“, 2 dalies antrajame sakinyje vietoj žodžių „Reikalavimai dėl šių laivų padarytų nuostolių“ įrašyti žodžius „Su šiais laivais susiję reikalavimai“ ir visą straipsnį išdėstyti taip:\n\n„6 straipsnis. Bendrieji reikalavimai\n\n1. Laivas privalo turėti savo pavadinimą, kurį suteikia laivo savininkas susisiekimo ministro nustatyta tvarka.\n\n2. Laivai, Lietuvos Respublikos Vyriausybės pavedimu vykdantys Lietuvos valstybės įsipareigojimus, negali būti areštuoti, įkeisti arba kam nors perduoti. Su šiais laivais susiję reikalavimai pateikiami Lietuvos Respublikos Vyriausybei.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio 1 ir 2 dalių pakeitimas",
      "content": "7 straipsnio 1 dalyje po žodžių „Lietuvos Respublikos“ įrašyti žodį „jūrų“ išbraukti žodžius „arba laivų knygoje“, 2 dalies antrajame sakinyje po žodžių „Lietuvos Respublikos“ įrašyti žodį „jūrų“, išbraukti žodžius „arba laivų knygoje“ ir šias dalis išdėstyti taip:\n\n„1. Teisė plaukioti su Lietuvos valstybės vėliava suteikiama laivams, įregistruotiems Lietuvos Respublikos jūrų laivų registre.\n\n2. Laivas, įsigytas užsienyje, turi teisę plaukioti su Lietuvos valstybės vėliava nuo to laiko, kai Lietuvos Respublikos konsulas išduoda laikinąjį leidimą, kuris patvirtina šią teisę. Laikinasis leidimas galioja iki laivo įregistravimo Lietuvos Respublikos jūrų laivų registre, bet ne ilgiau kaip vienerius metus.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "8 straipsnio 1 dalyje po žodžių „Lietuvos Respublikos“ įrašyti žodį „jūrų“, išbraukti žodžius „arba laivų knygą“, papildyti straipsnį nauja 2 dalimi, buvusią 2 dalį laikyti 3 dalimi ir joje po žodžio „Vyriausybė“ įrašyti žodžius „ar jos įgaliota institucija“, buvusias 3, 4 ir 5 dalis pripažinti netekusiomis galios ir visą straipsnį išdėstyti taip:\n\n„8 straipsnis. Laivo registravimas\n\n1. Laivas registruojamas įrašant informaciją apie jį į Lietuvos Respublikos jūrų laivų registrą.\n\n2. Lietuvos Respublikos jūrų laivų registre registruojamas laivas, jeigu:\n\n1) jį prižiūri Lietuvos Respublikos saugios laivybos įstatymo numatytos institucijos ir jam yra suteikta jūrų laivo klasė;\n\n2) laivo savininkas yra Lietuvos Respublikos pilietis, įmonė ar organizacija, įregistruota Lietuvos Respublikoje, Lietuvos valstybė arba savivaldybė;\n\n3) laivas turi Jūrų laivų registravimo taisyklėse nurodytus dokumentus.\n\n3. Jūrų laivų registravimo taisykles tvirtina Lietuvos Respublikos Vyriausybė ar jos įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Laivo nacionalinė priklausomybė\n\nLaivas, įregistruotas Lietuvos Respublikos jūrų laivų registre ir plaukiojantis su Lietuvos valstybės vėliava, turi Lietuvos Respublikos nacionalinę priklausomybę.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pripažinimas netekusiu galios",
      "content": "10 straipsnį pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. 11 straipsnio 1, 3 ir 4 dalių pripažinimas netekusiomis galios",
      "content": "11 straipsnio 1, 3 ir 4 dalis pripažinti netekusiomis galios."
    },
    {
      "provision_ref": "art10",
      "section": "10",
      "title": "10 straipsnis. 12 straipsnio 3 dalies pripažinimas netekusia galios",
      "content": "12 straipsnio 3 dalį pripažinti netekusia galios."
    },
    {
      "provision_ref": "art11",
      "section": "11",
      "title": "11 straipsnis. 13 straipsnio papildymas ir pakeitimas",
      "content": "1. Papildyti 13 straipsnį nauja 12 dalimi:\n\n„12. Jeigu laivo reiso metu laivo kapitonas mirė arba dėl kitų aplinkybių negali eiti pareigų, jo pareigas laikinai eina vyresnysis kapitono padėjėjas. Prieš laivui išplaukiant į kitą uostą, laivo valdytojas privalo paskirti naują laivo kapitoną.“\n\n2. Buvusias 12 ir 13 dalis laikyti atitinkamai 13 ir 14 dalimis."
    },
    {
      "provision_ref": "art12",
      "section": "12",
      "title": "12 straipsnis. 49 straipsnio 1 dalies papildymas",
      "content": "Papildyti 49 straipsnio 1 dalį 7 punktu:\n\n„7) specialioji kompensacija, kurią laivo savininkas privalo sumokėti gelbėtojui pagal 1989 metų Tarptautinės turto gelbėjimo vandenyse konvencijos 14 straipsnį.“"
    },
    {
      "provision_ref": "art13",
      "section": "13",
      "title": "13 straipsnis. Devintojo skirsnio pavadinimo pakeitimas",
      "content": "Pakeisti devintojo skirsnio pavadinimą ir jį išdėstyti taip:\n\n„DEVINTASIS SKIRSNIS\nGELBĖJIMAS JŪROJE, LAIVŲ SUSIDŪRIMAS“."
    },
    {
      "provision_ref": "art14",
      "section": "14",
      "title": "14 straipsnis. 53 straipsnio pripažinimas netekusiu galios",
      "content": "53 straipsnį pripažinti netekusiu galios."
    },
    {
      "provision_ref": "art15",
      "section": "15",
      "title": "15 straipsnis. 54 straipsnio pripažinimas netekusiu galios",
      "content": "54 straipsnį pripažinti netekusiu galios."
    },
    {
      "provision_ref": "art16",
      "section": "16",
      "title": "16 straipsnis. 55 straipsnio pakeitimas",
      "content": "Pakeisti 55 straipsnį ir jį išdėstyti taip:\n\n„55 straipsnis. Turto gelbėjimas jūroje\n\nGelbstint turtą jūroje, vadovaujamasi 1989 metų Tarptautinės turto gelbėjimo vandenyse konvencijos normomis.“"
    },
    {
      "provision_ref": "art17",
      "section": "17",
      "title": "17 straipsnis. 56 straipsnio pripažinimas netekusiu galios",
      "content": "56 straipsnį pripažinti netekusiu galios."
    },
    {
      "provision_ref": "art18",
      "section": "18",
      "title": "18 straipsnis. 58 straipsnio 3 dalies pakeitimas",
      "content": "Pakeisti 58 straipsnio 3 dalį ir ją išdėstyti taip:\n\n„3. Šio įstatymo nustatyta laivo valdytojo ribotoji atsakomybė netaikoma:\n\n1) reikalavimams dėl atlyginimo už gelbėjimą arba sumokėti įnašus bendrosios avarijos dalijimo tvarka;\n\n2) reikalavimams dėl taršos žalos, apibrėžtos 1992 metų Tarptautinėje konvencijoje dėl civilinės atsakomybės už taršos nafta padarytą žalą;\n\n3) reikalavimams dėl laivo įgulos narių ar kitų laivo valdytojo tarnautojų, dirbančių laive pagal darbo sutartį, sveikatos sužalojimo ar gyvybės atėmimo, taip pat jų įpėdinių ar asmenų, turinčių teisę gauti iš jų išlaikymą;\n\n4) reikalavimams dėl paskendusio turto iškėlimo arba pašalinimo;\n\n5) jeigu įrodoma, kad žala padaryta dėl laivo valdytojo veikimo ar neveikimo, padaryto tyčia ar dėl neatsargumo, žinant, kad žala tikriausiai atsiras.“"
    },
    {
      "provision_ref": "art19",
      "section": "19",
      "title": "19 straipsnis. 59 straipsnio 3 dalies pripažinimas netekusia galios",
      "content": "59 straipsnio 3 dalį pripažinti netekusia galios."
    },
    {
      "provision_ref": "art20",
      "section": "20",
      "title": "20 straipsnis. 75 straipsnio 6 dalies pakeitimas ir 7 dalies pripažinimas netekusia galios",
      "content": "1. 75 straipsnio 6 dalies pirmajame sakinyje vietoj žodžio „vienerių“ įrašyti skaičių „2“, 1 punkte vietoj skaičiaus „2“ įrašyti skaičių „3“, pakeisti 3 punktą ir visą dalį išdėstyti taip:\n\n„6. Šioje dalyje nurodytiems reikalavimams taikomas 2 metų ieškininės senaties terminas. Šis terminas skaičiuojamas:\n\n1) reikalavimams, kylantiems iš keleivių vežimo tarptautinio susisiekimo reisu sutarties: dėl keleivių vežimo – nuo tos dienos, kai keleivis išlipo ar turėjo išlipti iš laivo, o jeigu reikalaujama atlyginti žalą dėl keleivio sveikatos sužalojimo ar gyvybės atėmimo, – nuo keleivio sužalojimo ar mirties dienos, bet ne ilgiau kaip po 3 metų nuo dienos, kai keleivis paliko laivą;\n\n2) reikalavimams dėl nuostolių, padarytų susidūrus laivams, atlyginimo – nuo laivų susidūrimo dienos;\n\n3) reikalavimams dėl atlyginimo už turto gelbėjimo operacijas – nuo gelbėjimo operacijų užbaigimo dienos.“\n\n2. 7 dalį pripažinti netekusia galios."
    },
    {
      "provision_ref": "art21",
      "section": "21",
      "title": "21 straipsnis. 78 straipsnio 1 dalies pakeitimas",
      "content": "78 straipsnio 1 dalyje po žodžių „Lietuvos Respublikos“ įrašyti žodį „jūrų“, išbraukti žodžius „ar laivų knygoje“ ir šią dalį išdėstyti taip:\n\n„1. Laivai, įregistruoti Lietuvos Respublikos jūrų laivų registre, įkeičiami vadovaujantis Lietuvos Respublikos hipotekos bei šio įstatymo nustatyta tvarka.“"
    },
    {
      "provision_ref": "art22",
      "section": "22",
      "title": "22 straipsnis. 81 straipsnio pakeitimas",
      "content": "81 straipsnio 1 dalyje po žodžių „Lietuvos Respublikos“ įrašyti žodį „jūrų“, išbraukti žodžius „ar laivų knygos“, 2 dalies pirmajame sakinyje po žodžių „Lietuvos Respublikos“ įrašyti žodį „jūrų“, išbraukti žodžius „ar laivų knygos“ ir visą straipsnį išdėstyti taip:\n\n„81 straipsnis. Įkeisto laivo išregistravimas\n\n1. Įkeistas laivas negali būti išregistruotas iš Lietuvos Respublikos jūrų laivų registro iki laivo hipotekos baigimo arba iki nebus pateiktas notariškai patvirtintas visų hipotekos kreditorių sutikimas tai padaryti.\n\n2. Jeigu pagal Laivų registravimo taisykles įkeistas laivas privalo būti išregistruotas iš Lietuvos Respublikos jūrų laivų registro kitais negu laivo pardavimas atvejais, apie tai turi būti pranešta Klaipėdos miesto apylinkės teismo Hipotekos skyriui, kuris apie tai privalo įspėti visus hipotekos kreditorius, kad šie turėtų laiko imtis veiksmų savo interesams apsaugoti. Šioje dalyje nurodytu atveju įkeistas laivas negali būti išregistruotas anksčiau negu po 3 mėnesių nuo hipotekos kreditorių įspėjimo. Šio reikalavimo galima nepaisyti, jei yra pateiktas notariškai patvirtintas visų hipotekos kreditorių sutikimas tai padaryti anksčiau.“"
    },
    {
      "provision_ref": "art23",
      "section": "23",
      "title": "23 straipsnis. 82 straipsnio 1 dalies pakeitimas",
      "content": "82 straipsnio 1 dalyje po žodžių „Lietuvos Respublikos“ įrašyti žodį „jūrų“, išbraukti žodžius „ar laivų knygoje“ ir šią dalį išdėstyti taip:\n\n„1. Leidimas laikinai plaukioti su užsienio valstybės vėliava laivui, įregistruotam Lietuvos Respublikos jūrų laivų registre, negali būti išduotas tol, kol nebaigtos visos hipotekos. Šio reikalavimo galima nepaisyti, jei yra pateiktas notariškai patvirtintas visų hipotekos kreditorių sutikimas tokį leidimą išduoti.“"
    },
    {
      "provision_ref": "art24",
      "section": "24",
      "title": "24 straipsnis. Įstatymo įsigaliojimas",
      "content": "Šis įstatymas įsigalioja nuo 2000 m. spalio 1 d.\n\nStraipsnio pakeitimai:\nNr. VIII-1963, 2000-09-26, Žin., 2000, Nr. 85-2584 (2000-10-11), i. k. 1001010ISTAIII-1963\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
