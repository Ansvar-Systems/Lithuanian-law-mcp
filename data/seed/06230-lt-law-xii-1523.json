{
  "id": "lt-law-xii-1523",
  "type": "statute",
  "title": "Lietuvos Respublikos žuvininkystės įstatymo Nr. VIII-1756 papildymo 17-1 straipsniu ir 31 straipsnio pakeitimo įstatymas",
  "short_name": "XII-1523",
  "status": "in_force",
  "issued_date": "2014-12-23",
  "in_force_date": "2015-01-01",
  "url": "https://e-tar.lt/portal/lt/legalAct/f4bfeed090bf11e4bb408baba2bdddf3/eqcWsFeJWz",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 171 straipsniu",
      "content": "Papildyti Įstatymą 171 straipsniu:\n\n„171 straipsnis. Bendrieji žvejybos galimybių Baltijos jūroje paskirstymo principai\n\n1. Skirstant individualias žvejybos galimybes ūkio subjektams, valdantiems Lietuvos Respublikos žvejybos laivą, jei nebus viršyta Žemės ūkio ministerijos nustatyta žvejybos pajėgumo riba atitinkamame geografiniame žvejybos rajone, apskaičiuojama, kokią Lietuvos Respublikai skirtų atitinkamos rūšies žuvų žvejybos galimybių dalį per bet kuriuos kiekvieno ūkio subjekto pasirinktus 3 kalendorinius metus iš 7 paskutinių kalendorinių metų vidutiniškai sudarė ūkio subjekto sugautų tos rūšies žuvų kiekis (toliau – istorinė dalis).\n\n2. Jei verslinė žvejyba buvo draudžiama tam tikrą laikotarpį, istorinė dalis apskaičiuojama pagal kiekvieno ūkio subjekto pasirinktus bet kuriuos 3 kalendorinius metus iš 7 paskutinių kalendorinių metų, kuriais buvo vykdoma verslinė žvejyba.\n\n3. Jei Lietuvos Respublikai apsikeitus atitinkamos rūšies žuvų žvejybos galimybėmis su kitomis Europos Sąjungos valstybėmis narėmis ar užsienio valstybėmis ūkio subjektas pasirinktais ataskaitiniais metais naudojo gautas kitos rūšies žuvų individualias žvejybos galimybes, skaičiuojant istorinę dalį, atsižvelgiama į sugautą kitos rūšies žuvų kiekį, perskaičiuojant jį proporcingai pagal vertę į tos rūšies žuvų, į kurių žvejybos galimybes yra suteikiama teisė, kiekį.\n\n4. Ūkio subjektui skiriamos individualios žvejybos galimybės yra lygios istorinei daliai, kuri gali būti sumažinta arba padidinta:\n\n1) istorinė dalis padidinama po 0,1 procento už kiekvieną parduotų Lietuvos Respublikos teritorijoje atitinkamos rūšies žvejybos produktų dalį procentais, skaičiuojamą nuo visų ūkio subjekto sugautų tos rūšies žvejybos produktų per ataskaitinius metus, nurodytus šio straipsnio 1 dalyje;\n\n2) atsižvelgiant į mažesnį ūkio subjekto verslinės žvejybos poveikį aplinkai, istorinė dalis padidinama 5 procentais už naudojamus selektyvius verslinės žvejybos įrankius ir tausojančius gamtines buveines žvejybos būdus, taip pat 5 procentais – už mažiau teršiančius aplinką ir sunaudojančius mažiau energijos žvejybos laivus;\n\n3) istorinė dalis sumažinama po 2 procentus už kiekvieną per ataskaitinius metus, nurodytus šio straipsnio 1 dalyje, padarytą sunkų pažeidimą ir po 0,5 procento už kiekvieną per ataskaitinius metus, nurodytus šio straipsnio 1 dalyje, padarytą verslinę žvejybą reglamentuojančių teisės aktų pažeidimą, kuris nebuvo pripažintas sunkiu.\n\n5. Jei apskaičiuotų ūkio subjektams skiriamų individualių žvejybos galimybių suma viršija paskirstomas pagal istorinę dalį Lietuvos Respublikos žvejybos galimybes, kiekvienam ūkio subjektui skiriamos individualios žvejybos galimybės proporcingai mažinamos.\n\n6. Vienas ūkio subjektas, įskaitant su juo susijusius ūkio subjektus, kaip jie apibrėžti šio įstatymo 142 straipsnio 12, 13, 14, 15, 16, 17, 18 ir 19 dalyse, negali turėti daugiau kaip  40 procentų kiekvienos žuvų rūšies Lietuvos Respublikai skirtų žvejybos galimybių.\n\n7. Priekrantės žvejybai individualios žvejybos galimybės ūkio subjektams neskirstomos, tačiau ūkio subjektų, valdančių Lietuvos Respublikos žvejybos laivą, jei nebus viršyta Žemės ūkio ministerijos nustatyta žvejybos pajėgumo riba priekrantės žvejybos zonoje, bendram naudojimui skiriama:\n\n1) 5 procentai Lietuvos Respublikai skirtų menkių žvejybos galimybių Baltijos jūroje;\n\n2) 7 procentai Lietuvos Respublikai skirtų strimelių žvejybos galimybių Baltijos jūroje;\n\n3) 0,1 procento Lietuvos Respublikai skirtų šprotų žvejybos galimybių Baltijos jūroje;\n\n4) 15 procentų Lietuvos Respublikai skirtų lašišų žvejybos galimybių Baltijos jūroje.\n\n8. Bendram naudojimui priekrantės žvejybai atėmus šio straipsnio 7 dalyje nustatytas žvejybos galimybes, likusi nepaskirstyta pagal istorinę dalį Lietuvos Respublikai skirtų kiekvienos rūšies žuvų žvejybos galimybių dalis, bet ne mažiau kaip 5 procentai, paskirstoma aukciono būdu Žemės ūkio ministerijos nustatyta tvarka ūkio subjektams, valdantiems Lietuvos Respublikos žvejybos laivą, jei nebus viršyta Žemės ūkio ministerijos nustatyta žvejybos pajėgumo riba atitinkamame geografiniame žvejybos rajone.\n\n9. Žemės ūkio ministras tvirtina selektyvių verslinės žvejybos įrankių sąrašą, tausojančių gamtines buveines žvejybos būdų ir mažiau teršiančių aplinką bei sunaudojančių mažiau energijos žvejybos laivų nustatymo kriterijus.“"
    },
    {
      "provision_ref": "art2",
      "section": "2",
      "title": "2 straipsnis. 31 straipsnio pakeitimas",
      "content": "1. Papildyti 31 straipsnio 4 dalį nauju 6 punktu:\n\n„6) lėšos už aukciono būdu paskirstytas individualias žvejybos galimybes;“.\n\n2. Buvusį 31 straipsnio 4 dalies 6 punktą laikyti 7 punktu."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2015 m. sausio 1 d.\n\n2. Vadovaujantis šio įstatymo nuostatomis skiriamos visos 2015 ir vėlesnių metų individualios žvejybos galimybės.\n\n3. Lietuvos Respublikos žemės ūkio ministerija iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
