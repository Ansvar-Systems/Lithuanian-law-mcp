{
  "id": "lt-law-xii-1929",
  "type": "statute",
  "title": "Lietuvos Respublikos žuvininkystės įstatymo Nr. VIII-1756 17-1 straipsnio ir priedo pakeitimo įstatymas",
  "short_name": "XII-1929",
  "status": "in_force",
  "issued_date": "2015-06-30",
  "in_force_date": "2015-08-01",
  "url": "https://e-tar.lt/portal/lt/legalAct/9115ecc0263a11e5bf92d6af3f6a2e8b/cIrhjclXLG",
  "provisions": [
    {
      "provision_ref": "art1",
      "section": "1",
      "title": "1 straipsnis. 171 straipsnio pakeitimas",
      "content": "1. Pakeisti 171 straipsnio 6 dalį ir ją išdėstyti taip:\n\n„6. Vienas ūkio subjektas, įskaitant su juo susijusius ūkio subjektus, kaip jie apibrėžti šio įstatymo 142 straipsnio 12, 13, 14, 15, 16, 17, 18 ir 19 dalyse, negali turėti ir jam kalendoriniams metams negali būti skirta daugiau kaip 40 procentų kiekvienos žuvų rūšies Lietuvos Respublikai skirtų žvejybos galimybių.“\n\n2. Pakeisti 171 straipsnio 8 dalį ir ją išdėstyti taip:\n\n„8. 5 procentai Lietuvos Respublikai skirtų žvejybos galimybių paskirstomi žemės ūkio ministro nustatyta tvarka aukciono būdu ūkio subjektams, valdantiems Lietuvos Respublikos žvejybos laivą, neviršijant žemės ūkio ministro nustatytos žvejybos pajėgumo ribos atitinkamame geografiniame žvejybos rajone.“\n\n3. Papildyti 171 straipsnį nauja 9 dalimi:\n\n„9. Iš Lietuvos Respublikai skirtų žvejybos galimybių atėmus šio straipsnio 7 ir 8 dalyse nustatytas žvejybos galimybes ir paskirsčius individualias žvejybos galimybes pagal istorinę dalį, likusios nepaskirstytos pagal istorinę dalį kiekvienos žuvų rūšies žvejybos galimybės paskirstomos ūkio subjektams proporcingai einamaisiais metais pagal kiekvieno ūkio subjekto istorinę dalį skirtoms kiekvienos žuvų rūšies individualioms žvejybos galimybėms, išreikštoms leidžiamu sugauti žuvų kiekiu.“\n\n4. Buvusią 171 straipsnio 9 dalį laikyti 10 dalimi."
    },
    {
      "provision_ref": "art2",
      "section": "2",
      "title": "2 straipsnis. Įstatymo priedo pakeitimas",
      "content": "Papildyti Įstatymo priedą 11 dalimi:\n\n„11. 2013 m. gruodžio 11 d. Europos Parlamento ir Tarybos reglamentas (ES) Nr. 1380/2013 dėl bendros žuvininkystės politikos, kuriuo iš dalies keičiami Tarybos reglamentai (EB) Nr. 1954/2003 ir (EB) Nr. 1224/2009 bei panaikinami Tarybos reglamentai (EB) Nr. 2371/2002 ir (EB) Nr. 639/2004 bei Tarybos sprendimas 2004/585/EB (OL 2013 L 354, p. 22), su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812 (OL 2015 L 133, p. 1).“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2015 m. rugpjūčio 1 d.\n\n2. Lietuvos Respublikos žemės ūkio ministras iki 2015 m. liepos 25 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
