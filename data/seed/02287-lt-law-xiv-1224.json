{
  "id": "lt-law-xiv-1224",
  "type": "statute",
  "title": "Lietuvos Respublikos profesinio mokymo įstatymo Nr. VIII-450 15, 18, 21, 26, 28, 29, 36, 37 ir 38 straipsnių pakeitimo įstatymas",
  "short_name": "XIV-1224",
  "status": "in_force",
  "issued_date": "2022-06-28",
  "in_force_date": "2023-01-01",
  "url": "https://e-tar.lt/portal/lt/legalAct/5a024ea0040d11edb32c9f9d8ba206f8/fOhmIfbxAV",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio pakeitimas",
      "content": "1. Pakeisti 15 straipsnio 2 dalį ir ją išdėstyti taip:\n\n„2. Valstybinė ar savivaldybės profesinio mokymo įstaiga yra viešasis juridinis asmuo, veikiantis kaip viešoji įstaiga (išskyrus bausmių vykdymo sistemos ir vidaus reikalų profesinio mokymo teikėjus), kurio savininko teises ir pareigas įgyvendina atitinkamai Vyriausybė ar jos įgaliota institucija arba įstaiga, ar savivaldybė. Valstybinės ar savivaldybės profesinio mokymo įstaigos dalininkais gali būti fiziniai asmenys ir kiti negu Vyriausybė ar jos įgaliotos institucijos arba savivaldybė juridiniai asmenys.“\n\n2. Pakeisti 15 straipsnio 3 dalį ir ją išdėstyti taip:\n\n„3. Profesinio mokymo įstaigos reorganizuojamos, likviduojamos ir pertvarkomos vadovaujantis Lietuvos Respublikos viešųjų įstaigų įstatymu, išskyrus bausmių vykdymo sistemos profesinio mokymo ir vidaus reikalų profesinio mokymo įstaigas, kurios reorganizuojamos, likviduojamos ir pertvarkomos vadovaujantis Lietuvos Respublikos civiliniu kodeksu.“"
    },
    {
      "provision_ref": "art2",
      "section": "2",
      "title": "2 straipsnis. 18 straipsnio pakeitimas",
      "content": "1. Pakeisti 18 straipsnio 3 dalį ir ją išdėstyti taip:\n\n„3. Priėmimas į profesinio mokymo įstaigas, išskyrus bausmių vykdymo sistemos profesinio mokymo ir vidaus reikalų profesinio mokymo teikėjus, profesinio mokymo teikėjus, vykdančius asmenų, kuriems taikomas Užimtumo įstatymas ir Lietuvos Respublikos neįgaliųjų socialinės integracijos įstatymas, vykdomas centralizuotai.“\n\n2. Pakeisti 18 straipsnio 9 dalį ir ją išdėstyti taip:\n\n„9. Priėmimo į bausmių vykdymo sistemos profesinio mokymo įstaigų vykdomas programas planą tvirtina Lietuvos Respublikos teisingumo ministras, o priėmimo į vidaus reikalų profesinio mokymo įstaigų vykdomas programas planą – Lietuvos Respublikos vidaus reikalų ministras.“\n\n3. Pakeisti 18 straipsnio 11 dalį ir ją išdėstyti taip:\n\n„11. Asmenų priėmimą į bausmių vykdymo sistemos profesinio mokymo įstaigas ir vidaus reikalų profesinio mokymo įstaigas reglamentuoja Vidaus tarnybos statutas.“\n\n4. Pakeisti 18 straipsnio 13 dalį ir ją išdėstyti taip:\n\n„13. Asmens priėmimas mokytis pagal profesinio mokymo programą įforminamas profesinio mokymo sutartimi. Bausmių vykdymo sistemos profesinio mokymo įstaigose ir vidaus reikalų profesinio mokymo įstaigose besimokančių asmenų profesinio mokymo sutartims taikomus reikalavimus ir šių sutarčių registravimo tvarką nustato vidaus reikalų ministras, suderinęs su teisingumo ministru, kitoms profesinio mokymo sutartims taikomus reikalavimus ir šių sutarčių registravimo tvarką nustato švietimo, mokslo ir sporto ministras kartu su ekonomikos ir inovacijų ministru.“"
    },
    {
      "provision_ref": "art3",
      "section": "3",
      "title": "3 straipsnis. 21 straipsnio pakeitimas",
      "content": "Pakeisti 21 straipsnio 1 dalį ir ją išdėstyti taip:\n\n„1. Asmenims, kuriems atimta laisvė, sudaromos sąlygos mokytis laisvės atėmimo vietų įstaigoje. Šiems asmenims profesinio mokymo programoje numatytas praktinis mokymas realioje darbo vietoje gali būti neskiriamas.“"
    },
    {
      "provision_ref": "art4",
      "section": "4",
      "title": "4 straipsnis. 26 straipsnio pakeitimas",
      "content": "1. Pakeisti 26 straipsnio 1 dalies 11 punktą ir jį išdėstyti taip:\n\n„11) rengia profesinio mokymo lėšų skaičiavimo vienam mokiniui, kuris mokosi pagal formaliojo profesinio mokymo programą (išskyrus bausmių vykdymo sistemos profesinio mokymo ir vidaus reikalų profesinio mokymo įstaigų vykdomas programas), metodiką (toliau – profesinio mokymo lėšų skaičiavimo vienam mokiniui metodika);“.\n\n2. Pakeisti 26 straipsnio 1 dalies 12 punktą ir jį išdėstyti taip:\n\n„12) kartu su Lietuvos Respublikos ekonomikos ir inovacijų ministerija vykdo profesinio rengimo (išskyrus bausmių vykdymo sistemos profesinio mokymo ir vidaus reikalų profesinio mokymo įstaigų vykdomas programas) finansavimą iš valstybės biudžeto, taikydama profesinio mokymo lėšų skaičiavimo vienam mokiniui metodiką;“."
    },
    {
      "provision_ref": "art5",
      "section": "5",
      "title": "5 straipsnis. 28 straipsnio pakeitimas",
      "content": "1. Pakeisti 28 straipsnio 1 dalies 1 punktą ir jį išdėstyti taip:\n\n„1) kartu su Teisingumo ministerija rengia vidaus reikalų ir bausmių vykdymo sistemos profesinio mokymo įstaigų profesinio mokymo lėšų skaičiavimo vienam mokiniui metodiką;“.\n\n2. Pakeisti 28 straipsnio 2 dalies 2 punktą ir jį išdėstyti taip:\n\n„2) suderinęs su teisingumo ministru, nustato reikalavimus, taikomus vidaus reikalų  profesinio mokymo įstaigose ir bausmių vykdymo sistemos profesinio mokymo įstaigose besimokančių asmenų, kuriems taikomas Vidaus tarnybos statutas, profesinio mokymo sutartims, ir šių sutarčių registravimo tvarką;“.\n\n3. Pakeisti 28 straipsnio 2 dalies 3 punktą ir jį išdėstyti taip:\n\n„3) teikia Vyriausybei tvirtinti vidaus reikalų ir bausmių vykdymo sistemos profesinio mokymo įstaigų profesinio mokymo lėšų skaičiavimo vienam mokiniui metodiką;“."
    },
    {
      "provision_ref": "art6",
      "section": "6",
      "title": "6 straipsnis. 29 straipsnio pakeitimas",
      "content": "1. Pakeisti 29 straipsnio 1 dalies 1 punktą ir jį išdėstyti taip:\n\n„1) kartu su Vidaus reikalų ministerija rengia vidaus reikalų ir bausmių vykdymo sistemos profesinio mokymo įstaigų profesinio mokymo lėšų skaičiavimo vienam mokiniui metodiką;“.\n\n2. Pakeisti 29 straipsnio 2 dalies 1 punktą ir jį išdėstyti taip:\n\n„1) tvirtina asmenų, kuriems taikomas Vidaus tarnybos statutas, pageidaujančių įgyti kvalifikaciją, priėmimo į bausmių vykdymo sistemos profesinio mokymo įstaigų vykdomas programas planą;“."
    },
    {
      "provision_ref": "art7",
      "section": "7",
      "title": "7 straipsnis. 36 straipsnio pakeitimas",
      "content": "Pakeisti 36 straipsnio 5 dalį ir ją išdėstyti taip:\n\n„5. Mokymo lėšos formaliajam profesiniam mokymui skiriamos iš valstybės biudžeto, valstybės biudžeto specialiųjų tikslinių dotacijų savivaldybių biudžetams, Europos Sąjungos struktūrinių fondų, darbdavių lėšų ir (ar) kitų lėšų, taikant Vyriausybės patvirtintą profesinio mokymo lėšų skaičiavimo vienam mokiniui metodiką. Mokymo lėšos bausmių vykdymo sistemos profesinio mokymo įstaigų ir vidaus reikalų profesinio mokymo įstaigų vykdomam profesiniam mokymui skiriamos taikant Vyriausybės patvirtintą vidaus reikalų ir bausmių vykdymo sistemos profesinio mokymo įstaigų profesinio mokymo lėšų skaičiavimo vienam mokiniui metodiką.“"
    },
    {
      "provision_ref": "art8",
      "section": "8",
      "title": "8 straipsnis. 37 straipsnio pakeitimas",
      "content": "Pakeisti 37 straipsnio 3 dalį ir ją išdėstyti taip:\n\n„3. Šis straipsnis netaikomas asmenims, kurių profesinis mokymas vykdomas Užimtumo įstatymo ir Neįgaliųjų socialinės integracijos įstatymo nustatyta tvarka, ir asmenims, kurių profesinį mokymą vykdo bausmių vykdymo sistemos profesinio mokymo, vidaus reikalų profesinio mokymo teikėjai.“"
    },
    {
      "provision_ref": "art9",
      "section": "9",
      "title": "9 straipsnis. 38 straipsnio pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Mokiniams, kurie mokosi pagal formaliojo profesinio mokymo programas ar jų modulius, siekdami įgyti pirmąją kvalifikaciją, bausmių vykdymo sistemos profesinio mokymo įstaigų ir vidaus reikalų profesinio mokymo įstaigų mokiniams Vyriausybės nustatyta tvarka gali būti mokamos stipendijos ir teikiama kita materialinė parama. Mokymosi stipendija nemokama mokiniams, neturintiems teisės į valstybės finansuojamą vietą, o mokiniams, kuriems laikinai atimta ar apribota laisvė, nemokama socialinė stipendija ir neteikiama kita materialinė parama.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. sausio 1 d.\n\n2. Lietuvos Respublikos Vyriausybė, teisingumo ministras ir vidaus reikalų ministras iki 2022 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_326719fb201b4c5cae01fb98c07e0b83_end"
    }
  ],
  "definitions": []
}
