{
  "id": "lt-law-xiii-2049",
  "type": "statute",
  "title": "Lietuvos Respublikos reglamentuojamų profesinių kvalifikacijų pripažinimo įstatymo Nr. X-1478 18 straipsnio ir 1 priedo pakeitimo įstatymas",
  "short_name": "XIII-2049",
  "status": "in_force",
  "issued_date": "2019-04-11",
  "in_force_date": "2020-02-01",
  "url": "https://e-tar.lt/portal/lt/legalAct/317d6b10668411e9917e8e4938a80ccb/ObazWYBCVv",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "Papildyti 18 straipsnį 8 dalimi:\n\n„8. Lietuvos Respublikos kompetentingos institucijos savo nustatyta tvarka, vadovaudamosi šio straipsnio 1–7 dalyse nustatytais reikalavimais, pripažįsta šio straipsnio 1 dalyje nurodytus formalios kvalifikacijos įrodymus, kurie valstybių narių, Jungtinės Didžiosios Britanijos ir Šiaurės Airijos Karalystės (toliau – Jungtinė Karalystė) piliečiams Jungtinėje Karalystėje išduoti ne vėliau kaip per vienus metus nuo Jungtinės Karalystės išstojimo iš Europos Sąjungos dienos.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo 1 priedo pakeitimas",
      "content": "Pakeisti Įstatymo 1 priedą ir jį išdėstyti taip:\n\n„Lietuvos Respublikos reglamentuojamų\nprofesinių kvalifikacijų pripažinimo\nįstatymo\n1 priedas\n\nLIETUVOS RESPUBLIKOS REGLAMENTUOJAMŲ PROFESINIŲ KVALIFIKACIJŲ PRIPAŽINIMO ĮSTATYMO 4 STRAIPSNIO 5 DALIES SĄLYGAS ATITINKANČIŲ PROFESINIŲ ASOCIACIJŲ ARBA ORGANIZACIJŲ SĄRAŠAS\n\nAIRIJA\n1. Airijos privilegijuotų apskaitininkų institutas (taikoma tik sąskaitų audito veiklai).\n2. Airijos atestuotų valstybės apskaitininkų institutas (taikoma tik sąskaitų audito veiklai).\n3. Atestuotų apskaitininkų asociacija (taikoma tik sąskaitų audito veiklai).\n4. Airijos inžinierių institucija.\n5. Airijos planavimo institutas.\n6. Jungtinės Karalystės asociacijos ir organizacijos, kurių nariais yra ir Airijos piliečiai:\n1) Anglijos ir Velso privilegijuotų apskaitininkų institutas;\n2) Škotijos privilegijuotų apskaitininkų institutas;\n3) Aktuarų institutas;\n4) Aktuarų fakultetas;\n5) Vadybos apskaitininkų privilegijuotasis institutas;\n6) Diplomuotų sekretorių ir administratorių institutas;\n7) Karališkasis miestų planavimo institutas;\n8) Karališkoji diplomuotų ekspertų institucija;\n9) Privilegijuotasis statybos institutas.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja Jungtinės Didžiosios Britanijos ir Šiaurės Airijos Karalystės išstojimo iš Europos Sąjungos dieną.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
