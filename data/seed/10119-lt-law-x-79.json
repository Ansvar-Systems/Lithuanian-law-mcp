{
  "id": "lt-law-x-79",
  "type": "statute",
  "title": "Lietuvos Respublikos valstybės garantuojamos teisinės pagalbos įstatymo pakeitimo įstatymo įsigaliojimo ir įgyvendinimo įstatymas",
  "short_name": "X-79",
  "status": "in_force",
  "issued_date": "2005-01-20",
  "in_force_date": "2005-02-08",
  "url": "https://e-tar.lt/portal/lt/legalAct/TAR.A67E7D347ECB",
  "provisions": [
    {
      "provision_ref": "art1",
      "section": "1",
      "title": "1 straipsnis. Valstybės garantuojamos teisinės pagalbos įstatymo pakeitimo įstatymo įsigaliojimas",
      "content": "Valstybės garantuojamos teisinės pagalbos įstatymo pakeitimo įstatymas įsigalioja nuo 2005 m. gegužės 1 d., išskyrus Valstybės garantuojamos teisinės pagalbos įstatymo pakeitimo įstatymo 1 straipsnyje išdėstyto naujos redakcijos Valstybės garantuojamos teisinės pagalbos įstatymo 8 straipsnio 2 dalį ir 33 straipsnį bei nuostatas, susijusias su advokatų, teikiančių antrinę teisinę pagalbą parinkimu ir sutarčių su jais sudarymu."
    },
    {
      "provision_ref": "art2",
      "section": "2",
      "title": "2 straipsnis. Asmenų, kurie kreipėsi dėl valstybės garantuojamos teisinės pagalbos iki Valstybės garantuojamos teisinės pagalbos įstatymo pakeitimo įstatymo įsigaliojimo, teisės gauti šią pagalbą nustatymas",
      "content": "Asmenys, kurie buvo pripažinti turinčiais teisę gauti valstybės garantuojamą teisinę pagalbą iki Valstybės garantuojamos teisinės pagalbos įstatymo pakeitimo įstatymo įsigaliojimo dienos, neturi iš naujo kreiptis dėl šios teisės nustatymo."
    },
    {
      "provision_ref": "art3",
      "section": "3",
      "title": "3 straipsnis. Valstybės garantuojamos teisinės pagalbos, kuri buvo pradėta teikti iki Valstybės garantuojamos teisinės pagalbos įstatymo pakeitimo įstatymo įsigaliojimo, teikimas",
      "content": "1. Asmenims, kuriems savivaldybės vykdomoji institucija yra išdavusi siuntimą pirminei teisinei pagalbai gauti, taip pat asmenims, kuriems yra priimtas sprendimas dėl valstybinės teisinės pagalbos suteikimo, valstybės garantuojama teisinė pagalba yra teikiama teisės aktų, galiojusių iki Valstybės garantuojamos teisinės pagalbos įstatymo pakeitimo įstatymo įsigaliojimo, nustatyta tvarka.\n\n2. Asmenims, kurie iki Valstybės garantuojamos teisinės pagalbos įstatymo pakeitimo įstatymo įsigaliojimo yra padavę prašymus suteikti pirminę teisinę pagalbą, savivaldybių vykdomosios institucijos privalo pranešti apie priėmimo laiką, kuriuo teikiama pirminė teisinė pagalba.\n\n3. Asmenų prašymai suteikti valstybinę teisinę pagalbą, kurie buvo pateikti iki Valstybės garantuojamos teisinės pagalbos įstatymo pakeitimo įstatymo įsigaliojimo ir dėl kurių sprendimas dar nepriimtas, nagrinėjami ir sprendimai dėl antrinės teisinės pagalbos priimami teisės aktų, galiojusių iki Valstybės garantuojamos teisinės pagalbos įstatymo pakeitimo įstatymo įsigaliojimo, nustatyta tvarka."
    },
    {
      "provision_ref": "art4",
      "section": "4",
      "title": "4 straipsnis. Naujos redakcijos Valstybės garantuojamos teisinės pagalbos įstatymo 12 straipsnio 5 punkto ir 13 straipsnio 6 dalies įsigaliojimas",
      "content": "Naujos redakcijos Valstybės garantuojamos teisinės pagalbos įstatymo 12 straipsnio 5 punktas ir 13 straipsnio 6 dalis įsigalioja nuo 2005 m. liepos 1 d. Iki šios datos teisę gauti antrinę teisinę pagalbą, neatsižvelgiant į Lietuvos Respublikos Vyriausybės nustatytus asmens turto ir pajamų lygius teisinei pagalbai gauti pagal naujos redakcijos Valstybės garantuojamos teisinės pagalbos įstatymą, turi asmenys su visiška negalia ir asmenys, kuriems nustatytas I grupės invalidumas, taip pat šių asmenų globėjai, kai valstybės garantuojama teisinė pagalba reikalinga globotinio teisėms ir interesams atstovauti bei ginti. Šių asmenų teisę gauti antrinę teisinę pagalbą įrodo Lietuvos nacionalinės sveikatos sistemos asmens sveikatos priežiūros įstaigų gydytojų konsultacinės komisijos arba Valstybinės medicininės socialinės ekspertizės komisijos prie Socialinės apsaugos ir darbo ministerijos išduotas atitinkamas pažymėjimas."
    },
    {
      "provision_ref": "art5",
      "section": "5",
      "title": "5 straipsnis. Viešųjų advokatų kontorų pertvarkymas ir valstybės garantuojamos teisinės pagalbos tarnybų steigimas",
      "content": "1. Teisingumo ministerija, kaip Vilniaus ir Šiaulių viešųjų advokatų kontorų dalininkė, balsuoja už šių kontorų pertvarkymą į biudžetines įstaigas. Jų dalyve tampa tik Teisingumo ministerija. Be to, pakeičiami šių įstaigų pavadinimai atitinkamai: Vilniaus valstybės garantuojamos teisinės pagalbos tarnyba ir Šiaulių valstybės garantuojamos teisinės pagalbos tarnyba. Teisingumo ministerija, naudodamasi viešųjų advokatų kontorų dalininkės teisėmis, turi užtikrinti, kad šios kontoros nuo 2005 m. gegužės 1 d. veiktų kaip biudžetinės įstaigos.\n\n2. Iki Valstybės garantuojamos teisinės pagalbos įstatymo pakeitimo įstatymo įsigaliojimo Teisingumo ministerija iš Valstybės garantuojamos teisinės pagalbos teikimo programai skirtų valstybės biudžeto asignavimų teisės aktų nustatyta tvarka įsteigia valstybės garantuojamos teisinės pagalbos tarnybas Kaune, Klaipėdoje ir Panevėžyje."
    },
    {
      "provision_ref": "art6",
      "section": "6",
      "title": "6 straipsnis. Advokatų, teiksiančių antrinę teisinę pagalbą, parinkimas ir sutarčių su jais sudarymas",
      "content": "1. Iki bus įsteigtos valstybės garantuojamos teisinės pagalbos tarnybos, advokatus, teiksiančius antrinę teisinę pagalbą, parenka ir sutartis su jais sudaro Teisingumo ministerija.\n\n2. Teisingumo ministerija turi užtikrinti, kad advokatai, teiksiantys antrinę teisinę pagalbą, būtų parinkti ir sutartys su jais būtų sudarytos ne vėliau kaip iki Valstybės garantuojamos teisinės pagalbos įstatymo pakeitimo įstatymo įsigaliojimo."
    },
    {
      "provision_ref": "art7",
      "section": "7",
      "title": "7 straipsnis. Pasiūlymai Lietuvos Respublikos Vyriausybei ir Teisingumo ministerijai",
      "content": "1. Lietuvos Respublikos Vyriausybė ir Teisingumo ministerija patvirtina pagal kompetenciją joms tvirtinti priskirtus Valstybės garantuojamos teisinės pagalbos įstatymo pakeitimo įstatymui įgyvendinti reikalingus teisės aktus ir suderina su jais kitus teisės aktus.\n\n2. Lietuvos Respublikos Vyriausybė iki Valstybės garantuojamos teisinės pagalbos įstatymo pakeitimo įstatymo įsigaliojimo parengia ir pateikia Lietuvos Respublikos Seimui Lietuvos Respublikos įstatymo „Dėl užsieniečių teisinės padėties“ pakeitimo įstatymo projektą, numatantį prieglobsčio prašytojų ir kitų užsieniečių teisės gauti valstybės garantuojamą teisinę pagalbą įgyvendinimo tvarką.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
