{
  "id": "lt-law-xi-575",
  "type": "statute",
  "title": "Lietuvos Respublikos muitinės įstatymo 11, 13, 16, 30, 31, 39, 79, 107 straipsnių ir priedo pakeitimo įstatymas",
  "short_name": "XI-575",
  "status": "in_force",
  "issued_date": "2009-12-17",
  "in_force_date": "2009-12-28",
  "url": "https://e-tar.lt/portal/lt/legalAct/TAR.69AEE92B686D/UKtPZFcsUt",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio 3 dalies pakeitimas",
      "content": "Pakeisti 11 straipsnio 3 dalį ir ją išdėstyti taip:\n\n„3. Visa muitinei pateikta informacija, kuri pagal savo turinį arba pateikimo būdą yra konfidenciali, saugoma, atskleidžiama ir teikiama šio Įstatymo 12 straipsnio, Bendrijos muitinės kodekso 13 straipsnio 4 dalies ir 15 straipsnio, kitų Lietuvos Respublikos įstatymų ir Lietuvos Respublikos tarptautinių sutarčių nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pavadinimo ir 2, 3 dalių pakeitimas",
      "content": "1. Pakeisti 13 straipsnio pavadinimą ir jį išdėstyti taip:\n\n„13 straipsnis. Muitinės bendradarbiavimas ir ataskaitų teikimas Europos Komisijai ir Lietuvos Respublikos kompetentingoms institucijoms“.\n\n2. Pakeisti 13 straipsnio 2 dalį ir ją išdėstyti taip:\n\n„2. Su užsienio valstybių muitinėmis, kitomis užsienio valstybių institucijomis ir Europos Sąjungos institucijomis muitinė bendradarbiauja vadovaudamasi Bendrijos muitinės kodeksu, jo įgyvendinimo nuostatomis, Tarpusavio pagalbos reglamentu, Lietuvos Respublikos tarptautinėmis sutartimis ir kitais teisės aktais.“\n\n3. Pakeisti 13 straipsnio 3 dalį ir ją išdėstyti taip:\n\n„3. Vadovaudamasi Bendrijos muitinės kodeksu, jo įgyvendinimo nuostatomis, Tarpusavio pagalbos reglamentu ir kitais teisės aktais, muitinė valdo duomenis apie pažeidimus, jų riziką ir su jais susijusius duomenis, apdorojamus ir kaupiamus muitinės informacinėje sistemoje, teikia ataskaitas Europos Komisijai ir Lietuvos Respublikos kompetentingoms institucijoms. Lietuvos Respublikos teisės aktų nustatyta tvarka prieiga prie muitinės informacinės sistemos duomenų taip pat gali būti suteikta kitoms Lietuvos Respublikos institucijoms.“"
    },
    {
      "provision_ref": "art3",
      "section": "3",
      "title": "3 straipsnis. 16 straipsnio 2 dalies 13, 17, 20 punktų ir 6 dalies 2 punkto pakeitimas",
      "content": "1. Pakeisti 16 straipsnio 2 dalies 13 punktą ir jį išdėstyti taip:\n\n„13) organizuoja ir  koordinuoja muitų teisės aktų pažeidimų ir kitų teisės aktų pažeidimų, susijusių su muitinės prižiūrimų prekių vežimu, laikymu ir vartojimu, rizikos valdymą ir suteikia įgaliojimus asmenims naudotis rizikai valdyti reikalinga informacija;“.\n\n2. Pakeisti 16 straipsnio 2 dalies 17 punktą ir jį išdėstyti taip:\n\n„17) vykdo Lietuvos Respublikos tarptautinių sutarčių ir susitarimų bei Muitinės departamento arba jo įgaliotos muitinės įstaigos sudarytų susitarimų su kitų valstybių muitinėmis įpareigojimus muitinei, rengia ir dalyvauja rengiant tokių sutarčių ir susitarimų projektus;“.\n\n3. 16 straipsnio 2 dalies 20 punkte po žodžių „Europos Sąjungos“ įrašyti žodžius „ir kitų tarptautinių“ ir šį punktą išdėstyti taip:\n\n„20) koordinuoja su muitinės veikla susijusių Europos Sąjungos ir kitų tarptautinių programų įgyvendinimą Lietuvos Respublikoje;“.\n\n4. 16 straipsnio 6 dalies 2 punkte po žodžio „vykdomi“ įrašyti žodžius „jeigu kiti teisės aktai nenustato ko kita“ ir šį punktą išdėstyti taip:\n\n„2) tvirtina strateginius muitinės veiklos planus ir programas, kontroliuoja, kaip jie vykdomi, jeigu kiti teisės aktai nenustato ko kita;“."
    },
    {
      "provision_ref": "art4",
      "section": "4",
      "title": "4 straipsnis. 30 straipsnio 2 dalies pakeitimas",
      "content": "Pakeisti 30 straipsnio 2 dalį ir ją išdėstyti taip:\n\n„2. Muitinės tarpininkas, teikiantis šio straipsnio 1 dalyje nurodytas paslaugas, turi būti reikšmingų ar kartotinių pažeidimų nepadariusi Lietuvos Respublikoje įregistruota ir veikianti įmonė, įstaiga, organizacija, užsienio juridinio asmens ar kitos organizacijos atstovybė, filialas ar kitoks padalinys arba kitas Lietuvos Respublikoje įregistruotas ir veikiantis asmuo, Vyriausybės ar jos įgaliotos institucijos nustatyta tvarka įgijęs teisę atstovauti kitiems asmenims Lietuvos Respublikos muitų teritorijoje atliekant muitinės formalumus.“"
    },
    {
      "provision_ref": "art5",
      "section": "5",
      "title": "5 straipsnis. 31 straipsnio 1 dalies pakeitimas",
      "content": "Pakeisti 31 straipsnio 1 dalį ir ją išdėstyti taip:\n\n„1. Jeigu asmuo pateikia muitinės įstaigai Bendrijos muitinės kodekso 6 straipsnio 1 dalyje nurodytą rašytinį prašymą priimti sprendimą dėl muitų teisės aktų taikymo, sprendimas turi būti priimamas ne vėliau kaip per 10 dienų nuo visos muitinės įstaigos prašomos informacijos ir dokumentų, kurių reikia sprendimui priimti, pateikimo dienos, jeigu Lietuvos Respublikos įstatymai ar Lietuvos Respublikos tarptautinės sutartys nenustato kito termino.“"
    },
    {
      "provision_ref": "art6",
      "section": "6",
      "title": "6 straipsnis. 39 straipsnio pakeitimas",
      "content": "Pakeisti 39 straipsnį ir jį išdėstyti taip:\n\n„39 straipsnis. Užsienio valiuta išreikštų prekių muitinės vertės elementų perskaičiavimas\n\nJeigu prekių muitinės vertės elementai išreikšti ne eurais arba ne Lietuvos Respublikos nacionaline valiuta – litais ir centais, o užsienio valiuta, šie elementai perskaičiuojami remiantis oficialiai paskelbtu lito arba euro ir užsienio valiutos santykiu, kuris taikomas Bendrijos muitinės kodekso įgyvendinimo nuostatų nustatytą laiką.“"
    },
    {
      "provision_ref": "art7",
      "section": "7",
      "title": "7 straipsnis. 79 straipsnio 2 dalies pakeitimas",
      "content": "Pakeisti 79 straipsnio 2 dalį ir ją išdėstyti taip:\n\n„2. Į neapmuitinamas parduotuves pristatytomis importo ir eksporto muitais ir mokesčiais neapmokestintomis prekėmis taip pat gali būti prekiaujama Lietuvos Respublikoje įregistruotuose laivuose ir orlaiviuose, kuriais keleiviai iš Lietuvos Respublikos muitų teritorijos vežami į paskirties vietą trečiojoje šalyje arba Bendrijos muitų teritorijose, kuriose netaikomos 2006 m. lapkričio 28 d. Tarybos direktyvos 2006/112/EB dėl pridėtinės vertės mokesčio bendros sistemos (OL 2006 L 347, p. 1) su paskutiniais pakeitimais, padarytais 2008 m. vasario 12 d. Tarybos direktyva 2008/8/EB, iš dalies keičiančia Direktyvos 2006/112/EB nuostatas, susijusias su paslaugų teikimo vieta (OL 2008 L 44, p. 11), ir 2008 m. gruodžio 16 d. Tarybos direktyvos 2008/118/EB dėl bendros akcizų tvarkos, panaikinančios Direktyvą 92/12/EEB (OL 2009 L 9, p. 12), nuostatos ir kurios nurodytos finansų ministro patvirtintame sąraše. Taikant šią straipsnio dalį, paskirties vieta laikoma pirmoji vieta už Lietuvos Respublikos muitų teritorijos ribų, kurioje orlaivis nusileidžia arba laivas sustoja išlaipinti arba įlaipinti keleivių.“"
    },
    {
      "provision_ref": "art8",
      "section": "8",
      "title": "8 straipsnis. 107 straipsnio papildymas ir pakeitimas",
      "content": "Papildyti 107 straipsnį 2 dalimi ir visą straipsnį išdėstyti taip:\n\n„107 straipsnis. Reikšmingi ir kartotiniai pažeidimai\n\n1. Taikant šį Įstatymą ir kitus muitų teisės aktus, reikšmingu pažeidimu laikoma nusikalstama veika arba administracinis teisės pažeidimas, už kurį paskirta didesnė kaip 5 000 litų administracinė bauda, kartotiniu pažeidimu – antras ir kiekvienas paskesnis administracinis teisės pažeidimas, kuris pagal šį straipsnį nelaikytinas reikšmingu.\n\n2. Taikant šio straipsnio 1 dalį, vertinami asmens pažeidimai, padaryti per paskutinius trejus metus iki teisės aktuose nustatytos asmens padarytų pažeidimų vertinimo dienos, išskyrus atvejus, kai Europos Bendrijos muitų teisės aktuose, šiame ar kituose įstatymuose nustatyti kitokie terminai.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos muitinės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1983 m. kovo 28 d. Tarybos reglamentas (EEB) Nr. 918/83, nustatantis Bendrijos atleidimo nuo muitų sistemą (OL 2004 m. specialusis leidimas, 2 skyrius, 1 tomas, p. 419) (su paskutiniais pakeitimais, padarytais 2008 m. kovo 17 d. Tarybos reglamentu (EB) Nr. 274/2008 (OL 2008 L 85, p. 1) (Įstatyme – Atleidimo nuo muitų reglamentas).\n\n2. 1983 m. liepos 29 d. Komisijos reglamentas (EEB) Nr. 2288/83, pateikiantis biologinių ir cheminių medžiagų, numatytų Tarybos reglamento (EEB) Nr. 918/83, nustatančio Bendrijos atleidimo nuo muitų sistemą, 60 straipsnio 1 dalies b punkte, sąrašą (OL 2004 m. specialusis leidimas, 2 skyrius, 1 tomas, p. 461) (su paskutiniais pakeitimais, padarytais 1989 m. sausio 27 d. Komisijos reglamentu (EEB) Nr. 213/89 (OL 2004 m. specialusis leidimas, 2 skyrius, 4 tomas, p. 45) (Įstatyme – Atleidimo nuo muitų reglamentą įgyvendinantis reglamentas).\n\n3. 1983 m. liepos 29 d. Komisijos reglamentas (EEB) Nr. 2289/83, išdėstantis Tarybos reglamento (EEB) Nr. 918/83, nustatančio Bendrijos atleidimo nuo muitų sistemą, 70–78 straipsnių įgyvendinimo nuostatas (OL 2004 m. specialusis leidimas, 2 skyrius, 1 tomas, p. 463) (su paskutiniais pakeitimais, padarytais 2006 m. spalio 23 d. Komisijos reglamentu (EB) Nr. 1792/2006 (OL 2006 L 362, p. 1) (Įstatyme – Atleidimo nuo muitų reglamentą įgyvendinantis reglamentas).\n\n4. 1983 m. liepos 29 d. Komisijos reglamentas (EEB) Nr. 2290/83, išdėstantis Tarybos reglamento (EEB) Nr. 918/83, nustatančio Bendrijos atleidimo nuo muitų sistemą, 50–59 straipsnių įgyvendinimo nuostatas (OL 2004 m. specialusis leidimas, 2 skyrius, 1 tomas, p. 468) (su paskutiniais pakeitimais, padarytais 2006 m. spalio 23 d. Komisijos reglamentu (EB) Nr. 1792/2006 (OL 2006 L 362, p. 1) (Įstatyme – Atleidimo nuo muitų reglamentą įgyvendinantis reglamentas).\n\n5. 1987 m. liepos 23 d. Tarybos reglamentas (EEB) Nr. 2658/87 dėl tarifų ir statistinės nomenklatūros bei dėl Bendrojo muitų tarifo (OL 2004 m. specialusis leidimas, 2 skyrius, 2 tomas, p. 382) (su paskutiniais pakeitimais, padarytais 2009 m. balandžio 23 d. Komisijos reglamentu (EB) Nr. 332/2009 (OL 2009 L 104, p. 3) (Įstatyme – Bendrojo muitų tarifo reglamentas).\n\n6. 1988 m. gruodžio 15 d. Komisijos reglamentas (EEB) Nr. 3915/88, išdėstantis nuostatas dėl Tarybos reglamento (EEB) Nr. 918/83, nustatančio Bendrijos atleidimo nuo muitų sistemą, 63c straipsnio įgyvendinimo (OL 2004 m. specialusis leidimas, 2 skyrius, 4 tomas, p. 37) (Įstatyme – Atleidimo nuo muitų reglamentą įgyvendinantis reglamentas).\n\n7. 1992 m. spalio 12 d. Tarybos reglamentas (EEB) Nr. 2913/92, nustatantis Bendrijos muitinės kodeksą (OL 2004 m. specialusis leidimas, 2 skyrius, 4 tomas, p. 307) (su paskutiniais pakeitimais, padarytais 2006 m. lapkričio 20 d. Tarybos reglamentu (EB) Nr. 1791/2006 (OL 2006 L 363, p. 1) (Įstatyme – Bendrijos muitinės kodeksas).\n\n8. 1993 m. liepos 2 d. Komisijos reglamentas (EEB) Nr. 2454/93, išdėstantis Tarybos reglamento (EEB) Nr.  913/92, nustatančio Bendrijos muitinės kodeksą, įgyvendinimo nuostatas (OL 2004 m. specialusis leidimas, 2 skyrius, 6 tomas, p. 3) (su paskutiniais pakeitimais, padarytais 2009 m. balandžio 30 d. Komisijos reglamentu (EB) Nr. 414/2009 (OL 2009 L 125, p. 6) (Įstatyme – Bendrijos muitinės kodekso įgyvendinimo nuostatos).\n\n9. 1997 m. kovo 13 d. Tarybos reglamentas (EB) Nr. 515/97 dėl valstybių narių valdymo institucijų tarpusavio pagalbos ir dėl pastarųjų bei Komisijos bendradarbiavimo, siekiant užtikrinti tinkamą muitinės ir žemės ūkio teisės aktų taikymą (OL 2004 m. specialusis leidimas, 2 skyrius, 8 tomas, p. 217) (su paskutiniais pakeitimais, padarytais 2008 m. liepos 9 d. Europos Parlamento ir Tarybos reglamentu (EB) Nr. 766/2008 (OL 2008 L 218, p. 48) (Įstatyme – Tarpusavio pagalbos reglamentas).\n\n10. 2003 m. liepos 22 d. Tarybos reglamentas (EB) Nr. 1383/2003 dėl muitinės veiksmų, atliekamų su prekėmis, kurios, kaip įtariama, pagamintos pažeidžiant tam tikras intelektinės nuosavybės teises, ir priemonių, kurių turi būti imamasi prekių atžvilgiu nustačius, kad jos pagamintos pažeidžiant tokias teises (OL 2004 m. specialusis leidimas, 2 skyrius, 13 tomas, p. 469) (Įstatyme – Intelektinės nuosavybės apsaugos reglamentas).\n\n11. 2004 m. kovo 31 d. Europos Parlamento ir Tarybos reglamentas (EB) Nr. 638/2004 dėl prekybos prekėmis tarp valstybių narių Bendrijos statistinių duomenų, panaikinantis Tarybos reglamentą (EEB) Nr. 3330/91 (OL 2004 m. specialusis leidimas, 2 skyrius, 16 tomas, p. 64).\n\n12. 2004 m. spalio 21 d. Komisijos reglamentas (EB) Nr. 1891/2004, nustatantis Tarybos reglamento (EB) Nr. 1383/2003 dėl muitinės priežiūros priemonių, taikomų prekėms, kurios, kaip įtariama, pagamintos pažeidžiant tam tikras intelektinės nuosavybės teises, ir priemonių, kurių turi būti imamasi prekių atžvilgiu nustačius, kad jos pagamintos pažeidžiant tokias teises, įgyvendinimo nuostatas (OL 2004 L 328, p. 16) (su paskutiniais pakeitimais, padarytais 2007 m. spalio 5 d. Komisijos reglamentu (EB) Nr. 1172/2007 (OL 2007 L 261, p. 12) (Įstatyme – Intelektinės nuosavybės apsaugos reglamentą įgyvendinantis reglamentas).\n\n13. 2004 m. lapkričio 18 d. Komisijos reglamentas (EB) Nr. 1982/2004, įgyvendinantis Europos Parlamento ir Tarybos reglamentą Nr. 638/2004 dėl prekybos prekėmis tarp valstybių narių Bendrijos statistinių duomenų, panaikinantį Komisijos reglamentus (EB) Nr. 1901/2000 ir (EEB) Nr. 3590/92 (OL 2004 L 343, p. 3) (su paskutiniais pakeitimais, padarytais 2005 m. lapkričio 24 d. Komisijos reglamentu (EB) Nr. 1915/2005 (OL 2005 L 307, p. 8).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
