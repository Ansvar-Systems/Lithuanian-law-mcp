{
  "id": "lt-law-i-1043",
  "type": "statute",
  "title": "Dėl Alytaus miesto ir Alytaus rajono savivaldybių teritorijų administracinių ribų pakeitimo",
  "short_name": "I-1043",
  "status": "in_force",
  "issued_date": "1995-09-19",
  "in_force_date": "1995-10-18",
  "url": "https://e-tar.lt/portal/lt/legalAct/TAR.93628F9DC9F3",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL ALYTAUS MIESTO IR ALYTAUS RAJONO SAVIVALDYBIŲ TERITORIJŲ ADMINISTRACINIŲ RIBŲ PAKEITIMO\n\n1995 m. rugsėjo 19 d. Nr. I-1043\nVilnius\n\n1. Priskirti Alytaus miestui šias Alytaus rajono gyvenamąsias vietoves ar jų dalis:\nLikiškių, Rudaraisčio gyvenamąsias vietoves ir Alytaus (kaimo), Bakšių, Likiškėlių, Miklusėnų, Putinų, Zaunieriškių gyvenamųjų vietovių dalis (Likiškių gyvenamųjų namų statybos kvartalo – 228,2 ha, Domantonių gyvenamųjų namų statybos kvartalų – 114,6 ha, krašto kelio Nr. 132 Alytus–Seirijai–Lazdijai – 3,4 ha, apskrities kelio Nr. 1101 Alytus–Pivašiūnai – 1,8 ha, Alytaus geležinkelio stoties prievažos – 1,6 ha, Alytaus valstybinių įmonių: „Peletrūnas“ – 2,5 ha, Alytaus geležinkelio stoties – 0,5 ha, Vandens tiekimo II pakėlimo siurblių stoties ir valymo įrenginių – 5,4 ha, firmos „Alytaus dujos“ magistralinio dujotiekio į „Dainavos“ katilinę – 0,1 ha, Valstybinės energetikos sistemos filialo Alytaus šilumos tinklų „Dainavos“ katilinės ir transformatorinės pastotės – 22,8 ha, valstybinės energetikos sistemos filialo Alytaus elektros tinklų transformatorinės pastotės – 1 ha, Likiškių kaimo kapinių – 0,5 ha, akcinių bendrovių: „Lietžaliava“ – 20 ha, „Alytaus transportas“ – 8,1 ha, „Alseka“ – 0,2 ha, „Plaušo plokštė“ – 2,2 ha, „Ordo“ – 0,3 ha, „Alytaus monolitas“ – 2,5 ha, „Alytaus pieninė“ – 9,1 ha, „Autogarant“ – 1 ha, uždarųjų akcinių bendrovių: Lietuvos ir Italijos įmonės „PALYRA“ dalis – 1,2 ha, „Alytaus mūras“ – 2,7 ha, „Izomega“ – 5,5 ha, „ARA“ – 0,4 ha, „Daiga“ – 1,2 ha, „Alytaus šaldytuvų ūkis“ – 0,4 ha, Alytaus miesto sukarinto priešgaisrinio apsaugos dalinio – 0,6 ha, Alytaus garažų statybos kooperatyvo Nr. 44 – 0,7 ha bei valstybinės žemės miesto pramonei plėsti – 133,6 ha teritorijas), iš viso 572,1 hektaro.\n\n2. Nustatyti šias Alytaus miesto savivaldybės teritorijos administracines ribas:\n\n1) miesto šiaurės riba – buvusios žemės ūkio įmonės „Tvirtovė“ pietų riba;\n\n2) miesto rytų riba – Nemuno upės kairysis krantas, Alytaus miškų urėdijos Alytaus girininkijos 15, 16, 17, 22, 24 miško kvartalų vakarų riba, buvusios Domantonių valstybinės žemės ūkio įmonės vakarų riba, kolektyvinio sodo „Nemunas“ šiaurės riba, Alytaus miškų urėdijos Alytaus girininkijos 44 miško kvartalo šiaurės riba, Nemuno upės kairysis krantas;\n\n3) miesto pietų riba – krašto kelias Nr. 128 Alytus–Valkininkų geležinkelio stotis, Alytaus lauko kariuomenės „Geležinis Vilkas“ Kunigaikštienės Birutės motorizuoto pėstininkų bataliono poligono šiaurės vakarų riba, Nemuno upės kairysis krantas, buvusio 97 oro desanto pulko tankodromo šiaurės riba, buvusios žemės ūkio įmonės „Volungė“ rytų riba;\n\n4) miesto vakarų riba – buvusios žemės ūkio įmonės „Volungė“ rytų ir šiaurės riba, buvusios Luksnėnų valstybinės sodininkystės įmonės rytų riba, Lietuvos ir Italijos įmonės uždarosios akcinės bendrovės „PALYRA“ rytų riba, Miklusėnų gyvenvietės bendrijos rytų riba, 49 garažų statybos kooperatyvo rytų riba.\n\n3. Įpareigoti Alytaus miesto savivaldybę per metus nuo šio įstatymo įsigaliojimo pažymėti Alytaus miesto savivaldybės teritorijos administracines ribas geodeziniais ženklais.\n\n4. Pripažinti netekusiu galios Lietuvos Respublikos Aukščiausiosios Tarybos Prezidiumo 1972 m. liepos 26 d. įsaką Nr. VIII-619 „Dėl Alytaus miesto ribų nustatymo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
