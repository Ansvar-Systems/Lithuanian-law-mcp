{
  "id": "lt-law-xiv-643",
  "type": "statute",
  "title": "Lietuvos Respublikos specialiųjų žemės naudojimo sąlygų įstatymo Nr. XIII-2166 44, 45, 46, 77, 83 straipsnių ir III skyriaus vienuoliktojo skirsnio pavadinimo pakeitimo įstatymas",
  "short_name": "XIV-643",
  "status": "in_force",
  "issued_date": "2021-11-11",
  "in_force_date": "2021-12-01",
  "url": "https://e-tar.lt/portal/lt/legalAct/a05152e04de011ec862fdcbc8b3e3e05/SntCeNgFey",
  "provisions": [
    {
      "provision_ref": "art1",
      "section": "1",
      "title": "1 straipsnis. III skyriaus vienuoliktojo skirsnio pavadinimo pakeitimas",
      "content": "Pakeisti III skyriaus vienuoliktojo skirsnio pavadinimą ir jį išdėstyti taip:\n\n„VIENUOLIKTASIS SKIRSNIS\nELEKTRONINIŲ RYŠIŲ TINKLŲ ELEKTRONINIŲ RYŠIŲ INFRASTRUKTŪROS APSAUGOS ZONOS IR JOSE TAIKOMOS SPECIALIOSIOS ŽEMĖS NAUDOJIMO SĄLYGOS“."
    },
    {
      "provision_ref": "art2",
      "section": "2",
      "title": "2 straipsnis. 44 straipsnio pakeitimas",
      "content": "Pakeisti 44 straipsnį ir jį išdėstyti taip:\n\n„44 straipsnis. Elektroninių ryšių tinklų elektroninių ryšių infrastruktūros apsaugos zonos\n\nNustatomos šios elektroninių ryšių tinklų elektroninių ryšių infrastruktūros apsaugos zonos:\n\n1) požeminių elektroninių ryšių tinklų laidinių linijų;\n\n2) kitų elektroninių ryšių tinklų laidinių linijų;\n\n3) kitų elektroninių ryšių infrastruktūros objektų.“"
    },
    {
      "provision_ref": "art3",
      "section": "3",
      "title": "3 straipsnis. 45 straipsnio pakeitimas",
      "content": "Pakeisti 45 straipsnį ir jį išdėstyti taip:\n\n„45 straipsnis. Elektroninių ryšių tinklų elektroninių ryšių infrastruktūros apsaugos zonų dydis\n\n1. Požeminių elektroninių ryšių tinklų laidinių linijų apsaugos zona – išilgai požeminių elektroninių ryšių tinklų laidinių linijų esanti žemės juosta, kurios ribos yra po vieną metrą į abi puses nuo šių laidinių linijų, vanduo virš jos ir žemė po šia juosta.\n\n2. Kitų elektroninių ryšių tinklų laidinių linijų apsaugos zona – išilgai kitų elektroninių ryšių tinklų laidinių linijų esanti žemės juosta, kurios ribos yra po 2 metrus į abi puses nuo šių laidinių linijų, oro erdvė virš jos ir žemė po šia juosta.\n\n3. Kitų elektroninių ryšių infrastruktūros objektų apsaugos zona – 2 metrų pločio žemės juosta aplink šiuos objektus.“"
    },
    {
      "provision_ref": "art4",
      "section": "4",
      "title": "4 straipsnis. 46 straipsnio pakeitimas",
      "content": "Pakeisti 46 straipsnį ir jį išdėstyti taip:\n\n„46 straipsnis. Specialiosios žemės naudojimo sąlygos elektroninių ryšių tinklų elektroninių ryšių infrastruktūros apsaugos zonose\n\n1. Elektroninių ryšių tinklų elektroninių ryšių infrastruktūros apsaugos zonose, Statybos įstatyme, Teritorijų planavimo įstatyme ar Lietuvos Respublikos ryšių reguliavimo tarnybos nustatyta tvarka negavus elektroninių ryšių infrastruktūros savininko ar valdytojo pritarimo (derinimo) projektui ar numatomai veiklai, draudžiama:\n\n1) statyti, rekonstruoti, griauti statinius ir įrengti, išardyti įrenginius;\n\n2) pilti druskas (išskyrus atvejus, kai druska barstomi keliai), sandėliuoti pašarus, trąšas, chemines ir kitas medžiagas, išskyrus medžiagas, skirtas elektroninių ryšių tinklų elektroninių ryšių infrastruktūros statybos darbams vykdyti;\n\n3) vykdyti tiesioginius žemės gelmių geologinius tyrimus, kasybos, sprogdinimo darbus;\n\n4) keisti žemės paviršiaus altitudes daugiau kaip 0,3 metro (kasti gruntą arba užpilti papildomą grunto sluoksnį) ar vykdyti požeminius darbus;\n\n5) dirbti smūginiais ir (ar) vibraciją sukeliančiais mechanizmais;\n\n6) naudoti ugnį ir atlikti ugnies darbus;\n\n7) sodinti ir auginti želdinius (išskyrus žolinius augalus);\n\n8) statyti ir (ar) įrengti visų rūšių transporto priemonių ir (ar) mechanizmų stovėjimo ir saugojimo aikšteles.\n\n2. Elektroninių ryšių infrastruktūros savininkas ar valdytojas nepritaria projektui ar numatomai veiklai, jeigu šio straipsnio 1 dalyje nurodyti darbai trikdys elektroninių ryšių tinklo ir (ar) elektroninių ryšių paslaugų veikimą, pažeis elektroninių ryšių tinklo ir (ar) elektroninių ryšių paslaugų saugumą, viešojo elektroninių ryšių tinklo vientisumą.“"
    },
    {
      "provision_ref": "art5",
      "section": "5",
      "title": "5 straipsnis. 77 straipsnio pakeitimas",
      "content": "Pakeisti 77 straipsnio 1 dalies 2 punktą ir jį išdėstyti taip:\n\n„2) tiesti antžemines elektroninių ryšių tinklų laidines linijas, elektros tinklų oro linijas ir oro kabelių linijas, statyti vėjo elektrines, įrengti automobilių stovėjimo aikšteles;“."
    },
    {
      "provision_ref": "art6",
      "section": "6",
      "title": "6 straipsnis. 83 straipsnio pakeitimas",
      "content": "Pakeisti 83 straipsnį ir jį išdėstyti taip:\n\n„83 straipsnis. Specialiosios žemės naudojimo sąlygos kraštovaizdžio draustiniuose\n\nKraštovaizdžio draustiniuose draudžiama tiesti antžemines elektroninių ryšių tinklų laidines linijas, elektros oro linijas ir elektros kabelių oro linijas.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. gruodžio 1 d.\n\n2. Lietuvos Respublikos susisiekimo ministras iki 2021 m. lapkričio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
