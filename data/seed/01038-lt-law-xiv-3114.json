{
  "id": "lt-law-xiv-3114",
  "type": "statute",
  "title": "Lietuvos Respublikos tautinio paveldo produktų įstatymo Nr. X-1207 pakeitimo įstatymas",
  "short_name": "XIV-3114",
  "status": "in_force",
  "issued_date": "2024-11-12",
  "in_force_date": "2026-01-01",
  "url": "https://e-tar.lt/portal/lt/legalAct/28617fe0a72d11ef90b5ee8931e5ce5e/idlMxOJBUS",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos tautinio paveldo produktų įstatymo Nr. X-1207 nauja redakcija",
      "content": "Pakeisti Lietuvos Respublikos tautinio paveldo produktų įstatymą Nr. X-1207 ir jį išdėstyti taip:\n\n„LIETUVOS RESPUBLIKOS\nTAUTINIO PAVELDO PRODUKTŲ\nĮSTATYMAS\n\nI SKYRIUS\nBENDROSIOS NUOSTATOS"
    },
    {
      "provision_ref": "art1",
      "chapter": "I SKYRIUS BENDROSIOS NUOSTATOS",
      "section": "1",
      "title": "1 straipsnis. Įstatymo paskirtis",
      "content": "Lietuvos Respublikos tautinio paveldo produktų įstatymas užtikrina tautinio paveldo produktų valstybinę apsaugą, sudarant sąlygas sukauptą tradicinių amatų patirtį išsaugoti ir skleisti, suteikus jai reikšmingumą, šiuolaikinėje visuomenėje, apibrėžia tautinio paveldo produktų klasifikavimo, tautinio paveldo produktų ir tradicinių amatų neformaliojo mokymo programų sertifikavimo ir tradicinių amatininkų pripažinimo tradicinių amatų meistrais tvarką, nustato paramos teikimo tautinio paveldo produktų kūrėjams formas, reglamentuoja tradicinių amatų centrų veiklą, pripažinimą tradicinių amatų centru ir sprendimo dėl pripažinimo tradicinių amatų centru galiojimo panaikinimą, nustato atsakomybę už šio įstatymo pažeidimus."
    },
    {
      "provision_ref": "art2",
      "chapter": "I SKYRIUS BENDROSIOS NUOSTATOS",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Autentiškas tradicinis gaminys – išlikęs natūra arba dokumentuotas etninės kultūros tradicijoje gyvavęs tipiškas gaminys, kuriam būdingas tam tikras sukūrimo būdas ir (arba) kiti kokybiniai ypatumai.\n\n2. Gamtos gėrybių produktas – tradiciniais būdais surinkti ir paruošti grybai, laukiniai augalai ar jų dalys.\n\n3. Senoji tradicinio gaminio gamybos technologija – visuma gamybos būdų ir priemonių, įprastai naudotų tradicinio gaminio gamybai iki 1925 m. gruodžio 31 d. visoje Lietuvoje ar jos etnografiniame regione.\n\n4. Tautinio paveldo produktas – tradicinis gaminys, tradicinės veislės augalas, gyvūnas ar jų produktas, gamtos gėrybių produktas, taip pat tradicinė paslauga, tradicinė mugė, pasižymintys istoriškai Lietuvoje ar jos etnografiniame regione susiklosčiusia forma, sudėtimi ar kitais kokybiniais ypatumais ir sertifikuoti pagal šio įstatymo nuostatas.\n\n5. Tautinio paveldo produkto ženklas – vaizdinis žymuo, kuriuo žymimas tautinio paveldo produktas.\n\n6. Tautinio paveldo produktų kūrėjas – tradicinis amatininkas arba Lietuvos Respublikoje įsteigtas juridinis asmuo, kita organizacija ar jos filialas (-ai), kuriantys ar gaminantys sertifikuotus tradicinius gaminius, veisiantys ir auginantys sertifikuotų tradicinių veislių augalus ar gyvūnus, tradiciniais būdais ruošiantys gamtos gėrybių produktus ir (arba) teikiantys sertifikuotas tradicines paslaugas Lietuvos Respublikoje.\n\n7. Tautinis paveldas – praeityje tautos sukurtas ir iki šių dienų išlikęs materialusis ir nematerialusis etninės kultūros paveldas.\n\n8. Tradicinė augalų ar gyvūnų auginimo technologija – tradicinių veislių augalų ar gyvūnų auginimo būdas, taikytas iki 1925 m. gruodžio 31 d. visoje Lietuvoje ar jos etnografiniame regione.\n\n9. Tradicinė augalų ar gyvūnų veislė – nacionalinė senoji augalų ar gyvūnų veislė.\n\n10. Tradicinė mugė – istoriškai susiklosčiusias kultūros tradicijas turintis Lietuvos etnografiniame regione organizuojamas renginys, kurio pagrindinis tikslas – demonstruoti ir (arba) realizuoti sertifikuotus tradicinius gaminius, sertifikuotų tradicinių veislių augalus, gyvūnus ar jų produktus, gamtos gėrybių produktus ir teikti sertifikuotas tradicines paslaugas.\n\n11. Tradicinė paslauga – etnine kultūra grindžiama paslauga, įskaitant folkloro (muzikinio, sakytinio ir kitokio) kūrinių atlikimą, tradicinių renginių (kalendorinių ir šeimos švenčių) organizavimą.\n\n12. Tradicinės žaliavos – medžiagos, įprastai naudotos tradicinių gaminių gamybai iki 1925 m. gruodžio 31 d. visoje Lietuvoje ar jos etnografiniame regione.\n\n13. Tradicinis amatas – iš kartos į kartą perduodama patirtimi ir specialiais įgūdžiais grindžiama individuali ar kolektyvinė veikla, skirta tradiciniams gaminiams kurti ar gaminti, tradicinių veislių augalams ar gyvūnams veisti ir auginti, gamtos gėrybių produktams tradiciniais būdais ruošti, tradicinėms paslaugoms teikti.\n\n14. Tradicinis amatininkas – fizinis asmuo, kuriantis ar gaminantis sertifikuotus tradicinius gaminius, veisiantis ir auginantis sertifikuotų tradicinių veislių augalus ar gyvūnus, tradiciniais būdais ruošiantis gamtos gėrybių produktus ir (arba) teikiantis sertifikuotas tradicines paslaugas Lietuvos Respublikoje.\n\n15. Tradicinis gaminys – nemasinės gamybos etninio materialiojo paveldo gaminys, pagamintas iš tradicinių žaliavų rankomis arba naudojant senąsias ar jas atitinkančias naujas technologijas, išsaugant unikalias kokybines gaminių savybes ir sudėtį.\n\n16. Tradicinių amatų centras – Lietuvos Respublikoje įsteigtas juridinis asmuo, kita organizacija ar jos filialas (-ai), vienijantys tautinio paveldo produktų kūrėjus ir atliekantys kitas šio įstatymo 21 straipsnio 4 dalyje nustatytas pareigas.\n\n17. Tradicinių amatų meistras – tradicinis amatininkas, kuris geba perduoti tradicinių amatų įgūdžius kitiems asmenims ir kuris pagal šio įstatymo nuostatas yra pripažintas tradicinių amatų meistru.\n\n18. Sąvokos „etninė kultūra“, „etninės kultūros gyvoji tradicija“ ir „etnografinis regionas“ suprantamos taip, kaip apibrėžiamos Lietuvos Respublikos etninės kultūros valstybinės globos pagrindų įstatyme."
    },
    {
      "provision_ref": "art3",
      "chapter": "I SKYRIUS BENDROSIOS NUOSTATOS",
      "section": "3",
      "title": "3 straipsnis. Tautinio paveldo produktų valstybinės apsaugos teisiniai pagrindai",
      "content": "Tautinio paveldo produktų valstybinė apsauga vykdoma vadovaujantis Lietuvos Respublikos Konstitucija, šiuo įstatymu, Etninės kultūros valstybinės globos pagrindų įstatymu."
    },
    {
      "provision_ref": "art4",
      "chapter": "I SKYRIUS BENDROSIOS NUOSTATOS",
      "section": "4",
      "title": "4 straipsnis. Tautinio paveldo produktų valstybinės apsaugos uždaviniai",
      "content": "Tautinio paveldo produktų valstybinės apsaugos uždaviniai yra:\n\n1) užtikrinti tautinio paveldo produktų kūrimo, gamybos, realizavimo ir populiarinimo skatinimą, puoselėjant tradicinius amatus;\n\n2) nustatyti tautinio paveldo produktų klasifikavimo sistemą;\n\n3) užtikrinti tautinio paveldo produktų ir tradicinių amatų neformaliojo mokymo programų sertifikavimą, tradicinių amatininkų pripažinimą tradicinių amatų meistrais;\n\n4) teikti valstybės paramą tautinio paveldo produktams kurti, gaminti, realizuoti ir populiarinti;\n\n5) skatinti tautinio paveldo produktų kūrėjų bendradarbiavimą, dalyvavimą tradicinių amatų centrų veikloje.\n\nII SKYRIUS\nTAUTINIO PAVELDO PRODUKTŲ VALSTYBINĘ APSAUGĄ UŽTIKRINANČIOS INSTITUCIJOS"
    },
    {
      "provision_ref": "art5",
      "chapter": "II SKYRIUS TAUTINIO PAVELDO PRODUKTŲ VALSTYBINĘ APSAUGĄ UŽTIKRINANČIOS INSTITUCIJOS",
      "section": "5",
      "title": "5 straipsnis. Tautinio paveldo produktų valstybinę apsaugą užtikrinančios institucijos",
      "content": "Tautinio paveldo produktų valstybinę apsaugą užtikrina:\n\n1) Lietuvos Respublikos Vyriausybė;\n\n2) Lietuvos Respublikos žemės ūkio ministerija;\n\n3) Žemės ūkio agentūra prie Žemės ūkio ministerijos (toliau – Agentūra);\n\n4) savivaldybės."
    },
    {
      "provision_ref": "art6",
      "chapter": "II SKYRIUS TAUTINIO PAVELDO PRODUKTŲ VALSTYBINĘ APSAUGĄ UŽTIKRINANČIOS INSTITUCIJOS",
      "section": "6",
      "title": "6 straipsnis. Vyriausybės funkcijos tautinio paveldo produktų valstybinės apsaugos srityje",
      "content": "Vyriausybė tvirtina nacionalines plėtros programas, kuriose planuojamos tautinio paveldo produktų valstybinės apsaugos priemonės."
    },
    {
      "provision_ref": "art7",
      "chapter": "II SKYRIUS TAUTINIO PAVELDO PRODUKTŲ VALSTYBINĘ APSAUGĄ UŽTIKRINANČIOS INSTITUCIJOS",
      "section": "7",
      "title": "7 straipsnis. Žemės ūkio ministerijos ir Agentūros funkcijos tautinio paveldo produktų valstybinės apsaugos srityje",
      "content": "1. Žemės ūkio ministerija:\n\n1) formuoja tautinio paveldo produktų valstybinės apsaugos politiką;\n\n2) organizuoja, koordinuoja ir kontroliuoja tautinio paveldo produktų valstybinės apsaugos politikos įgyvendinimą;\n\n3) koordinuoja tautinio paveldo produktų valstybinės apsaugos priemonių įgyvendinimą;\n\n4) bendradarbiauja tautinio paveldo produktų valstybinės apsaugos srityje su etninės kultūros srityje veikiančiomis institucijomis ir organizacijomis bei savivaldybėmis.\n\n2. Žemės ūkio ministras, būdamas atsakingas už žemės ir maisto ūkio ir kaimo plėtros valdymo sritį:\n\n1) tvirtina valstybės paramos tautinio paveldo produktams kurti, gaminti, realizuoti ir populiarinti teikimo taisykles;\n\n2) tvirtina tradicinių amatų klasifikaciją, skirtą tautinio paveldo produktams klasifikuoti pagal tradicinius amatus, tautinio paveldo produktų sritis, rūšis, porūšius;\n\n3) tvirtina atitikties Lietuvos etninei kultūrai vertinimo rodiklių sąvadą, kuriame nurodomi kiekvieno tradicinio amato vertinimo rodikliai (savybės);\n\n4) tvirtina tautinio paveldo produktų, būdingų Lietuvos etnografiniam regionui ar konkrečiai vietovei, specifikaciją, kurioje nurodomi būdingi tradicinio amato bruožai pagal etnografinius regionus;\n\n5) tvirtina tautinio paveldo produktų ir tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais tvarkos aprašą;\n\n6) tvirtina tautinio paveldo produktų ženklus ir jų naudojimo tvarkos aprašą;\n\n7) tvirtina Tautinio paveldo ekspertų komisijos (toliau – Ekspertų komisija) personalinę sudėtį, jos darbo tvarką ir, turėdamas Vyriausybės įgaliojimą bei atsižvelgdamas į Ekspertų komisijos veiklos pobūdį, nustato konkretų Ekspertų komisijos narių atlygio dydį ir mokėjimo tvarką;\n\n8) tvirtina Lietuvos Respublikoje įsteigto juridinio asmens, kitos organizacijos ar jos filialo (-ų) (toliau – juridinis asmuo ar jo padalinys) pripažinimo tradicinių amatų centru ir šio pripažinimo galiojimo panaikinimo tvarkos aprašą;\n\n9) tvirtina sėkmingiausiai dirbančio tradicinio amatininko ir tradicinio amatų centro apdovanojimų tvarkos aprašą, skiria premijas sėkmingiausiai dirbantiems tradiciniams amatininkams ir tradicinių amatų centrams.\n\n3. Agentūra:\n\n1) žemės ūkio ministro nustatyta tvarka priima, tvarko ir saugo prašymus sertifikuoti tautinio paveldo produktus, tradicinių amatų neformaliojo mokymo programas ir pripažinti tradicinių amatų meistru, konsultuoja prašymus teikiančius asmenis;\n\n2) žemės ūkio ministro nustatyta tvarka organizuoja Ekspertų komisijos darbą;\n\n3) organizuoja tautinio paveldo produktų atitikties Lietuvos etninei kultūrai, tautinio paveldo produktų kūrėjų ir tradicinių amatų centrų veiklos patikrinimus, kuriuose dalyvauja Ekspertų komisijos nariai, ir administruoja šio įstatymo pažeidimus;\n\n4) žemės ūkio ministro nustatyta tvarka organizuoja sėkmingiausiai dirbančio tradicinio amatininko ir tradicinių amatų centro apdovanojimus;\n\n5) tvarko tautinio paveldo produktų kūrėjų, tautinio paveldo produktų ir tradicinių amatų neformaliojo mokymo programų duomenis, tautinio paveldo produktų ir tradicinių amatų neformaliojo mokymo programų sertifikatų ir tradicinių amatų meistrų pažymėjimų duomenis suveda į Licencijų informacinę sistemą (toliau – LIS) ir visuomenės informavimo tikslais viešina, kol panaikinamas jų galiojimas;\n\n6) administruoja tautinio paveldo interneto svetainę, joje visuomenės informavimo tikslais skelbia informaciją apie tautinio paveldo produktų kūrėjus (vardą, pavardę, juridinio asmens ar jo padalinio pavadinimą, gyvenamąją ar buveinės vietą ir informaciją ryšiams), jų veiklą ir kuriamus tautinio paveldo produktus, tradicinių amatų centrų veiklą;\n\n7) populiarina tautinio paveldo produktus, tradicinių amatų centrų veiklą, tradicines muges, parodas ir kitus renginius, skirtus tautinio paveldo produktams ir jų kūrėjams populiarinti.\n\n4. Agentūros direktorius:\n\n1) remdamasis Ekspertų komisijos siūlymais, žemės ūkio ministro nustatyta tvarka priima sprendimus dėl tautinio paveldo produktų, tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais, tautinio paveldo produkto sertifikato ir (arba) tradicinių amatų neformaliojo mokymo programos sertifikato ir (arba) tradicinių amatų meistro pažymėjimo galiojimo panaikinimo ir tvirtina tautinio paveldo produktų, atestuotų tradicinių amatų meistrų ir tradicinių amatų neformaliojo mokymo programų sąrašus;\n\n2) žemės ūkio ministro nustatyta tvarka priima sprendimus dėl juridinio asmens ar jo padalinio pripažinimo tradicinių amatų centru arba šio pripažinimo galiojimo panaikinimo;\n\n3) tvirtina tautinio paveldo produktų atitikties Lietuvos etninei kultūrai, tautinio paveldo produktų kūrėjų ir tradicinių amatų centrų veiklos patikrinimų bei nustatytų šio įstatymo pažeidimų administravimo tvarkos aprašą."
    },
    {
      "provision_ref": "art8",
      "chapter": "II SKYRIUS TAUTINIO PAVELDO PRODUKTŲ VALSTYBINĘ APSAUGĄ UŽTIKRINANČIOS INSTITUCIJOS",
      "section": "8",
      "title": "8 straipsnis. Savivaldybių veikla tautinio paveldo produktų valstybinės apsaugos srityje",
      "content": "Savivaldybės:\n\n1) populiarina vietos tradicinius amatus;\n\n2) skatina tradicinių amatų centrų veiklą;\n\n3) sudaro galimybes tautinio paveldo produktų kūrėjams dalyvauti savivaldybių organizuojamuose renginiuose.\n\nIII SKYRIUS\nEKSPERTŲ KOMISIJA"
    },
    {
      "provision_ref": "art9",
      "chapter": "III SKYRIUS EKSPERTŲ KOMISIJA",
      "section": "9",
      "title": "9 straipsnis. Ekspertų komisija",
      "content": "1. Ekspertų komisija sudaroma iš:\n\n1) etninės kultūros, istorijos, etnologijos ir antropologijos, švietimo, maisto saugos ir kokybės sričių ekspertų, turinčių ne mažesnę kaip 5 metų darbo patirtį etninės kultūros, istorijos, etnologijos ir antropologijos, švietimo, maisto saugos ir kokybės srityse;\n\n2) valstybės institucijų ir valstybės įstaigų, veikiančių etninės kultūros, tautinio paveldo, švietimo, maisto saugos ir kokybės srityse, atstovų.\n\n2. Ekspertų komisijos narių, turinčių balso teisę, negali būti daugiau kaip 25.\n\n3. Ekspertų komisijos sudėtis kas 3 metai atnaujinama ne mažiau kaip ketvirtadaliu. Tas pats asmuo Ekspertų komisijos nariu gali būti skiriamas ne daugiau kaip 2 kartus iš eilės (ši nuostata netaikoma valstybės institucijų atstovams).\n\n4. Ekspertų komisijos narių darbas apmokamas vadovaujantis Lietuvos Respublikos biudžetinių įstaigų darbuotojų darbo apmokėjimo ir komisijų narių atlygio už darbą įstatymu."
    },
    {
      "provision_ref": "art10",
      "chapter": "III SKYRIUS EKSPERTŲ KOMISIJA",
      "section": "10",
      "title": "10 straipsnis. Ekspertų komisijos funkcijos, teisės ir pareigos",
      "content": "1. Ekspertų komisija atlieka šias funkcijas:\n\n1) teikia siūlymus žemės ūkio ministrui dėl:\n\na) tautinio paveldo produktų, tradicinių amatų neformaliojo mokymo programų sertifikavimo ir tradicinių amatininkų pripažinimo tradicinių amatų meistrais reikalavimų, tradicinių amatų klasifikacijos, tautinio paveldo produktų atitikties Lietuvos etninei kultūrai vertinimo rodiklių ir tautinio paveldo produktų, būdingų Lietuvos etnografiniam regionui ar konkrečiai vietovei, specifikacijos;\n\nb) sėkmingiausiai dirbančio tradicinio amatininko ir tradicinių amatų centro apdovanojimų;\n\n2) dalyvauja tautinio paveldo produktų atitikties Lietuvos etninei kultūrai, tautinio paveldo produktų kūrėjų ir tradicinių amatų centrų veiklos patikrinimuose;\n\n3) vadovaudamasi šio įstatymo 14–16 straipsnių nuostatomis ir žemės ūkio ministro tvirtinamu tautinio paveldo produktų ir tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais aprašu, nagrinėja pateiktus prašymus sertifikuoti tautinio paveldo produktus, tradicinių amatų neformaliojo mokymo programas, pripažinti tradicinių amatų meistrais ir teikia siūlymus Agentūrai dėl tautinio paveldo produktų, tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais, tautinio paveldo produktų ir (arba) tradicinių amatų neformaliojo mokymo programos sertifikato ir (arba) tradicinių amatų meistro pažymėjimo galiojimo panaikinimo;\n\n4) teikia siūlymus Agentūrai dėl tradicinių amatų centrų pripažinimo arba sprendimo dėl pripažinimo tradicinių amatų centru galiojimo panaikinimo.\n\n2. Ekspertų komisija, atlikdama jai pavestas funkcijas, turi teisę į Ekspertų komisijos posėdžius kviesti patariamojo balso teise dalyvauti suinteresuotų institucijų, įstaigų, organizacijų, mokslo institucijų atstovus, nepriklausomus ekspertus, kitus suinteresuotus visuomenės atstovus.\n\n3. Ekspertų komisijos nariai savo veikloje turi vadovautis teisingumo, sąžiningumo, skaidrumo, nešališkumo, konfidencialumo ir protingumo principais.\n\nIV SKYRIUS\nTAUTINIO PAVELDO PRODUKTŲ KLASIFIKAVIMAS IR KATEGORIJOS"
    },
    {
      "provision_ref": "art11",
      "chapter": "IV SKYRIUS TAUTINIO PAVELDO PRODUKTŲ KLASIFIKAVIMAS IR KATEGORIJOS",
      "section": "11",
      "title": "11 straipsnis. Tautinio paveldo produktų klasifikavimas",
      "content": "1. Tautinio paveldo produktai skirstomi į šias pagrindines grupes:\n\n1) I grupė – tradiciniai gaminiai;\n\n2) II grupė – tradicinių veislių augalai ir gyvūnai ar jų produktai, gamtos gėrybių produktai;\n\n3) III grupė – tradicinės paslaugos, tradicinės mugės.\n\n2. Tautinio paveldo produktai žemės ūkio ministro nustatyta tvarka klasifikuojami pagal atskirus tradicinius amatus, tautinio paveldo produktų sritis, rūšis, porūšius, atsižvelgiant į tam tikrus produktų požymius."
    },
    {
      "provision_ref": "art12",
      "chapter": "IV SKYRIUS TAUTINIO PAVELDO PRODUKTŲ KLASIFIKAVIMAS IR KATEGORIJOS",
      "section": "12",
      "title": "12 straipsnis. Tautinio paveldo produktų kategorijos",
      "content": "1. Tautinio paveldo produktai pagal darbo sąnaudas ir pagal tai, kiek jie atitinka autentiškus tradicinius gaminius, priskiriami prie A arba B kategorijos tautinio paveldo produktų.\n\n2. Prie A kategorijos tautinio paveldo produktų priskiriami:\n\n1) tradiciniai gaminiai, kurie visiškai atitinka autentiškus tradicinius gaminius ir kuriuos kuriant yra naudojamos tradicinės žaliavos, rankų darbas ir (arba) senosios (arba tiksliai atkurtos) gamybos technologijos;\n\n2) visiškai atitinkantys tradicinių veislių ypatybes ir išvesti ar išauginti pagal tradicines auginimo technologijas tradicinių veislių augalai ir gyvūnai ar jų produktai, gamtos gėrybių produktai, gauti ir (arba) pagaminti naudojant tradicinį jų rinkimo, paruošimo, saugojimo ir pateikimo būdą;\n\n3) tradicinės paslaugos, kurių teikėjai iš kartos į kartą tęsia etninės kultūros gyvąją tradiciją, tradiciniu būdu teikia paslaugas, naudodami tradicines žaliavas, rankų darbą ir (arba) senąsias gamybos technologijas, ar atkuria autentiškus tradicinius gaminius;\n\n4) tradicinės mugės.\n\n3. Prie B kategorijos tautinio paveldo produktų priskiriami:\n\n1) tradiciniai gaminiai, artimi autentiškiems tradiciniams gaminiams ir sukurti naudojant tradicines žaliavas ir naujas technologijas, kurios nepakeičia gaminio gamybos būdo, receptūros ir unikalių savybių;\n\n2) tradicinės paslaugos, kurių teikėjai teikia paslaugas, naudodami tradicines žaliavas ir naujas gamybos technologijas, arba kuria, gamina artimus autentiškiems tradicinius gaminius.\n\nV SKYRIUS\nTAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS"
    },
    {
      "provision_ref": "art13",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "13",
      "title": "13 straipsnis. Prašymų sertifikuoti tautinio paveldo produktus, tradicinių amatų neformaliojo mokymo programas ir (arba) pripažinti tradicinių amatų meistru teikimas",
      "content": "1. Prašymą sertifikuoti tautinio paveldo produktus gali teikti Lietuvos Respublikoje gyvenantis fizinis asmuo ir juridinis asmuo ar jo padalinys.\n\n2. Prašymą pripažinti tradicinių amatų meistru gali teikti fizinis asmuo – tradicinis amatininkas, atitinkantis šio įstatymo 15 straipsnio nuostatas.\n\n3. Prašymą sertifikuoti tradicinių amatų neformaliojo mokymo programą gali teikti fizinis asmuo – tradicinių amatų meistras, atitinkantis šio įstatymo 16 straipsnio 1 dalies nuostatas.\n\n4. Juridiniam asmeniui ar jo padaliniui, teikiančiam prašymą sertifikuoti tautinio paveldo produktą (išskyrus tradicinę mugę, tradicinės veislės augalą ar gyvūną), taikomi šie reikalavimai:\n\n1) juridinio asmens ar jo padalinio dalyvis arba darbuotojas yra tradicinis amatininkas ir turi atitinkamą tautinio paveldo produkto sertifikatą, o juridinis asmuo ar jo padalinys užtikrina tradicijos tęstinumą, tautinio paveldo produktų gamybos procesą, atskirtą nuo kitų produktų masinės gamybos, ir atskirą tautinio paveldo produktų gamybos ir realizavimo apskaitą;\n\n2) juridinio asmens ar jo padalinio – maitinimo paslaugas teikiančio subjekto, kuris teikia prašymą sertifikuoti tautinio paveldo produktus, pavadinimas yra lietuviškas arba būdingas Lietuvoje gyvenančių kitų tautų etninei kultūrai, o sertifikuojami tradiciniai gaminiai patiekiami tradiciniuose arba artimuose tradiciniams induose.\n\n5. Prašymai sertifikuoti tautinio paveldo produktus, tradicinių amatų neformaliojo mokymo programas ir (arba) pripažinti tradicinių amatų meistru teikiami Agentūrai žemės ūkio ministro nustatyta tvarka.\n\n6. Asmuo, kurio tautinio paveldo produkto sertifikato galiojimas ir (arba) tradicinių amatų neformaliojo mokymo programos sertifikato galiojimas, ir (arba) tradicinių amatų meistro pažymėjimo galiojimas buvo panaikintas pagal šio įstatymo 24 straipsnio 2 dalį, vėl gali teikti prašymą sertifikuoti tą patį tautinio paveldo produktą ir (ar) tą pačią tradicinių amatų neformaliojo mokymo programą ir (arba) gauti to paties amato tradicinių amatų meistro pažymėjimą ne anksčiau kaip praėjus vieniems metams nuo tokio sprendimo priėmimo dienos."
    },
    {
      "provision_ref": "art14",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "14",
      "title": "14 straipsnis. Tautinio paveldo produktų sertifikavimas ir ženklinimas",
      "content": "1. Kaip tautinio paveldo produktai gali būti sertifikuojami prie I grupės priskirti tradiciniai gaminiai, prie II grupės priskirti tradicinių veislių augalai, gyvūnai ar jų produktai, gamtos gėrybių produktai, taip pat prie III grupės priskirtos tradicinės paslaugos, tradicinės mugės, atitinkančios šio straipsnio 2–7 dalyse nustatytus reikalavimus ir žemės ūkio ministro tvirtinamą tautinio paveldo produktų, būdingų Lietuvos etnografiniam regionui ar konkrečiai vietovei, specifikaciją.\n\n2. Kaip tautinio paveldo produktai sertifikuojami tradiciniai gaminiai, jeigu jie atitinka:\n\n1) šiuos istoriškumo kriterijus:\n\na) tradiciniai gaminiai gaminami ir (arba) tradicinis amatas perduodamas iš kartos į kartą;\n\nb) tradiciniai gaminiai buvo gaminami ir (arba) tradiciniu amatu buvo verčiamasi iki 1925 m. gruodžio 31 d.;\n\n2) vieną iš šių kilmės (paplitimo) reikalavimų:\n\na) tradiciniai gaminiai gaminami ir (arba) tradiciniu amatu verčiamasi visoje Lietuvoje ar Lietuvos etnografiniame regione (-uose);\n\nb) tradiciniai gaminiai gaminami ir (arba) tradiciniu amatu verčiamasi konkrečioje vietovėje ir yra tai patvirtinanti istorinė archyvinė medžiaga;\n\n3) vieną iš šių gamybos ar organizavimo būdo reikalavimų:\n\na) tradiciniai gaminiai pagaminti naudojant rankų darbą ir (arba) senąsias gamybos technologijas ir tradicines žaliavas;\n\nb) tradiciniai gaminiai pagaminti naudojant naujas gamybos technologijas, kurios nepakeičia gaminio gamybos būdo, receptūros ir unikalių savybių, ir tradicines žaliavas.\n\n3. Kaip tautinio paveldo produktai sertifikuojami tradicinių veislių augalai. Tradicinėmis augalų veislėmis pripažįstamos veislės, pradėtos auginti iki 1925 m. gruodžio 31 d. ir augintos ne mažiau kaip 50 metų.\n\n4. Kaip tautinio paveldo produktai sertifikuojami tradicinių veislių gyvūnai. Tradicinėmis gyvūnų veislėmis pripažįstamos veislės, kurios yra saugotinos pagal žemės ūkio ministro tvirtinamą Lietuvos ūkinių gyvūnų genetinių išteklių išsaugojimo programą ir kurių visų organizmo paveldėtų faktorių visuma susiformavo dėl selekcijos, aplinkos, laiko sąveikos ir išlaikė veislės susiformavimo pradžioje turėtą genotipą.\n\n5. Kaip tautinio paveldo produktai sertifikuojami tradicinių veislių augalų, gyvūnų produktai ir gamtos gėrybių produktai, jeigu jie atitinka šiuos reikalavimus:\n\n1) jie gauti ir (arba) pagaminti pagal šio straipsnio 2 dalies 3 punkto reikalavimus;\n\n2) jie gauti ir (arba) pagaminti naudojant tradicinį rinkimo, ruošimo, saugojimo ir pateikimo būdą.\n\n6. Kaip tautinio paveldo produktai sertifikuojamos tradicinės paslaugos, jeigu jos atitinka šiuos istoriškumo reikalavimus:\n\n1) tradicinė paslauga teikiama iš kartos į kartą;\n\n2) tradicinė paslauga buvo teikiama iki 1925 m. gruodžio 31 d.;\n\n3) tradicinė paslauga yra žinoma kaip etninės kultūros gyvoji tradicija.\n\n7. Kaip tautinio paveldo produktai sertifikuojamos tradicinės mugės, jeigu jos atitinka šiuos reikalavimus:\n\n1) tradicinė mugė vyko iki 1940 m. gruodžio 31 d., ir tai patvirtinama renginio dokumentine medžiaga ar atitiktį tradicijai patvirtinančiais archyviniais įrašais;\n\n2) daugiau kaip pusė tradicinėje mugėje parduodamų gaminių ir teikiamų paslaugų yra tautinio paveldo produktai;\n\n3) tradicinės mugės pagrindinis tikslas – tautinio paveldo produktų realizavimas ir tradicinių amatų demonstravimas.\n\n8. Sertifikuojamas tradicinio amatininko tautinio paveldo produktas gali būti priskiriamas prie A arba B kategorijos tautinio paveldo produktų vadovaujantis šio įstatymo 12 straipsnio nuostatomis.\n\n9. Sertifikuojamas juridinio asmens ar jo padalinio tautinio paveldo produktas, išskyrus tradicinę mugę, tradicinės veislės augalą ar gyvūną, priskiriamas prie B kategorijos tautinio paveldo produktų, nepriklausomai nuo to, kokios kategorijos tautinio paveldo produkto sertifikatas išduotas tradiciniam amatininkui – juridinio asmens ar jo padalinio dalyviui, vadovui arba darbuotojui.\n\n10. Sertifikuojant juridinio asmens ar jo padalinio tradicinę mugę, tradicinės veislės augalą ar gyvūną, šio straipsnio 9 dalies nuostata netaikoma ir tradicinė mugė, tradicinės veislės augalas, gyvūnas priskiriami prie A kategorijos tautinio paveldo produktų.\n\n11. Tautinio paveldo produktai privalo būti ženklinami žemės ūkio ministro nustatyta tvarka."
    },
    {
      "provision_ref": "art15",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "15",
      "title": "15 straipsnis. Pripažinimas tradicinių amatų meistru",
      "content": "1. Tradicinių amatų meistru gali būti pripažintas tradicinis amatininkas, turintis to paties amato tautinio paveldo produkto sertifikatą ir atitinkantis bent vieną iš šių reikalavimų:\n\n1) jis turi kvalifikaciją, susijusią su tradicinio amato veikla, kuria numato verstis, ir šią kvalifikaciją patvirtinantį dokumentą bei verčiasi tradiciniu amatu ne trumpiau kaip 3 metus nuo oficialios mokslo institucijos kvalifikacijos patvirtinimo dokumento išdavimo dienos;\n\n2) jis verčiasi tradiciniu amatu ne trumpiau kaip 10 metų nuo pirmojo viešo savo tradicinių gaminių, tradicinės veislės augalų, gyvūnų ar jų produktų, gamtos gėrybių produktų ar tradicinės paslaugos pristatymo ir pateikia tai patvirtinančią medžiagą;\n\n3) jis verčiasi tradiciniu amatu ne trumpiau kaip 5 metus nuo Lietuvos Respublikos meno kūrėjo ir meno kūrėjų organizacijų statuso įstatymo pagrindu jam suteikto meno kūrėjo statuso įgijimo.\n\n2. Tradicinių amatų meistrui suteikiama A arba B kategorija, atitinkanti jo sertifikuoto tautinio paveldo produkto kategoriją."
    },
    {
      "provision_ref": "art16",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "16",
      "title": "16 straipsnis. Tradicinių amatų neformaliojo mokymo programų sertifikavimas",
      "content": "1. Prašymą sertifikuoti tradicinių amatų neformaliojo mokymo programą gali teikti tradicinių amatų meistras, kuris turi pedagogo kvalifikaciją arba yra išklausęs švietimo, mokslo ir sporto ministro nustatyta tvarka pedagoginių ir psichologinių žinių kursą ir turi ne mažesnę kaip 3 metų tradicinio amato mokymo patirtį.\n\n2. Tradicinių amatų neformaliojo mokymo programomis pripažįstamos programos, skirtos mokyti tradicinio amato, kuriuo užsiima tradicinių amatų meistras, ir parengtos pagal žemės ūkio ministro patvirtintą tradicinio amato neformaliojo mokymo programos formą.\n\n3. Sertifikuotai tradicinių amatų neformaliojo mokymo programai suteikiama kategorija, atitinkanti tradicinių amatų meistro sertifikuoto tautinio paveldo produkto kategoriją.\n\n4. Mokymus pagal sertifikuotą tradicinių amatų neformaliojo mokymo programą gali vykdyti tik tradicinių amatų meistras, kuris turi tradicinių amatų neformaliojo mokymo programos sertifikatą."
    },
    {
      "provision_ref": "art17",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "17",
      "title": "17 straipsnis. Tautinio paveldo produkto, tradicinių amatų neformaliojo mokymo programos sertifikato, tradicinių amatų meistro pažymėjimo išdavimas",
      "content": "1. Tautinio paveldo produkto sertifikatas, tradicinių amatų neformaliojo mokymo programos sertifikatas, tradicinių amatų meistro pažymėjimas išduodamas ne vėliau kaip per 60 darbo dienų nuo visų tinkamai įformintų dokumentų, kurių reikia sprendimui priimti, gavimo Agentūroje dienos.\n\n2. Tautinio paveldo produkto sertifikatas, tradicinių amatų neformaliojo mokymo programos sertifikatas, tradicinių amatų meistro pažymėjimas išduodamas per LIS.\n\n3. LIS skelbiama:\n\n1) tautinio paveldo produkto (-ų) sertifikatas: sertifikato numeris, tautinio paveldo produkto (-ų) kategorija, pavadinimas (-ai), grupė ir kodas pagal tradicinių amatų klasifikaciją, tautinio paveldo produkto (-ų) kūrėjo vardas ir pavardė ar juridinio asmens ar jo padalinio pavadinimas;\n\n2) tradicinių amatų neformaliojo mokymo programos (-ų) sertifikatas: sertifikato numeris, tautinio paveldo produkto kategorija, tradicinių amatų neformaliojo mokymo programos (-ų) pavadinimas (-ai), tradicinių amatų meistro vardas ir pavardė;\n\n3) tradicinio amatų meistro pažymėjimas: pažymėjimo numeris, tautinio paveldo produkto kategorija, tradicinio amato pavadinimas, tradicinių amatų meistro vardas ir pavardė."
    },
    {
      "provision_ref": "art18",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "18",
      "title": "18 straipsnis. Tautinio paveldo produktų ir tradicinių amatų neformaliojo mokymo programų nesertifikavimo ir tradicinių amatininkų nepripažinimo tradicinių amatų meistrais atvejai",
      "content": "Ekspertų komisija teikia siūlymą Agentūros direktoriui:\n\n1) nesertifikuoti tautinio paveldo produktų, jeigu sertifikuoti pateikti gaminių ir (arba) augalų, gyvūnų ar jų produktų, gamtos gėrybių produktų, paslaugų, mugių aprašymai neatitinka šio įstatymo 14 straipsnio 1–7 dalių nuostatų;\n\n2) nepripažinti tradicinio amatininko tradicinių amatų meistru, jeigu jis neatitinka šio įstatymo 15 straipsnio 1 dalies nuostatų;\n\n3) nesertifikuoti tradicinių amatų neformaliojo mokymo programos, jeigu tradicinis amatininkas neatitinka šio įstatymo 16 straipsnio 1 dalies nuostatų."
    },
    {
      "provision_ref": "art19",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "19",
      "title": "19 straipsnis. Tautinio paveldo produkto sertifikato, tradicinių amatų neformaliojo mokymo programos sertifikato ir tradicinių amatų meistro pažymėjimo galiojimo panaikinimas",
      "content": "Tautinio paveldo produkto sertifikato ir (arba) tradicinių amatų neformaliojo mokymo programos sertifikato ir (arba) tradicinių amatų meistro pažymėjimo galiojimas panaikinamas žemės ūkio ministro nustatyta tvarka šiais atvejais:\n\n1) tradiciniam amatininkui mirus;\n\n2) likvidavus juridinį asmenį arba jo padalinį – tautinio paveldo produkto kūrėją;\n\n3) pasikeitus juridinio asmens ar jo padalinio dalyviui arba darbuotojui – tradiciniam amatininkui, turinčiam tautinio paveldo produkto sertifikatą, kurio pagrindu buvo sertifikuotas juridinio asmens ar jo padalinio tautinio paveldo produktas, arba jam nutraukus darbo ar civilinių paslaugų sutartį;\n\n4) tautinio paveldo produkto kūrėjo prašymu;\n\n5) šio įstatymo 24 straipsnio 2 dalyje nurodytu atveju."
    },
    {
      "provision_ref": "art20",
      "chapter": "V SKYRIUS TAUTINIO PAVELDO PRODUKTŲ IR TRADICINIŲ AMATŲ NEFORMALIOJO MOKYMO PROGRAMŲ SERTIFIKAVIMAS, TRADICINIŲ AMATININKŲ PRIPAŽINIMAS TRADICINIŲ AMATŲ MEISTRAIS",
      "section": "20",
      "title": "20 straipsnis. Sprendimų dėl tautinio paveldo produktų ir tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais, tautinio paveldo produkto sertifikato, tradicinių amatų neformaliojo mokymo programos sertifikato ir tradicinių amatų meistro pažymėjimo galiojimo panaikinimo priėmimas",
      "content": "1. Agentūra, remdamasi Ekspertų komisijos siūlymu, priima sprendimą dėl:\n\n1) tautinio paveldo produktų ir (arba)  tradicinių amatų neformaliojo mokymo programų sertifikavimo, tradicinių amatininkų pripažinimo tradicinių amatų meistrais;\n\n2) tautinio paveldo produkto sertifikato ir (arba) tradicinių amatų neformaliojo mokymo programos sertifikato ir (arba) tradicinių amatų meistro pažymėjimo galiojimo panaikinimo.\n\n2. Agentūros sprendimas įforminamas Agentūros direktoriaus įsakymu.\n\nVI SKYRIUS\nTRADICINIŲ AMATŲ CENTRAI"
    },
    {
      "provision_ref": "art21",
      "chapter": "VI SKYRIUS TRADICINIŲ AMATŲ CENTRAI",
      "section": "21",
      "title": "21 straipsnis. Tradicinių amatų centrų veikla",
      "content": "1. Tradicinių amatų centro paskirtis – atstovauti Lietuvos etnografinio (-ių) regiono (-ų), kuriame (-iuose) jis įsteigtas, tautinio paveldo produktų kūrėjų interesams, puoselėti etnografinio (-ių) regiono (-ų) tradicinius amatus, teikti tradiciniams amatininkams tautinio paveldo produktų populiarinimo paslaugas.\n\n2. Tradicinių amatų centras turi aiškiai pagal administracinius vienetus, nustatytus Lietuvos Respublikos teritorijos administracinių vienetų ir jų ribų įstatyme, apibrėžtą veiklos teritoriją, kuri nepersidengia su kitų tradicinių amatų centrų veiklos teritorija.\n\n3. Tradicinių amatų centras nustato savo veiklos teritorijos, apibrėžtos pagal šio straipsnio 2 dalį, etnografinį (-ius) regioną (-us) pagal Etninės kultūros globos tarybos patvirtintą Lietuvos etnografinių regionų žemėlapį ir tai nurodo veiklos dokumentuose.\n\n4. Tradicinių amatų centrų pareigos:\n\n1) puoselėti ir populiarinti etnografiniam regionui būdingus tradicinius amatus, užtikrinti tautinio paveldo produktų gamybos technologijų perimamumą;\n\n2) vykdyti tradicinių amatų mokymus ir edukacinius užsiėmimus, organizuoti paskaitas, konferencijas, rengti ekspozicijas, parodas;\n\n3) konsultuoti tautinio paveldo produktų kūrėjus;\n\n4) kaupti ir skelbti informaciją apie tradicinių amatų centro veiklos teritorijoje dirbančius tautinio paveldo produktų kūrėjus (vardą, pavardę, juridinio asmens ar jo padalinio pavadinimą ir kontaktinę informaciją ir tautinio paveldo produktus);\n\n5) sudaryti sąlygas tradiciniams amatininkams kurti, gaminti, realizuoti, populiarinti tautinio paveldo produktus ir demonstruoti tradicinius amatus;\n\n6) rūpintis tradicinių amatininkų kvalifikacijos kėlimu."
    },
    {
      "provision_ref": "art22",
      "chapter": "VI SKYRIUS TRADICINIŲ AMATŲ CENTRAI",
      "section": "22",
      "title": "22 straipsnis. Pripažinimas tradicinių amatų centru ir sprendimo dėl pripažinimo tradicinių amatų centru galiojimo panaikinimas",
      "content": "1. Juridinį asmenį ar jo padalinį tradicinių amatų centru pripažįsta Agentūra žemės ūkio ministro nustatyta tvarka.\n\n2. Juridinis asmuo ar jo padalinys pripažįstamas tradicinių amatų centru, jeigu jis veikia aiškiai apibrėžtoje veiklos teritorijoje, kaip tai numatyta šio įstatymo 21 straipsnio 2 ir 3 dalyse, ir:\n\n1) vykdo visas šio įstatymo 21 straipsnio 4 dalyje nurodytas pareigas;\n\n2) vienija ne mažiau kaip 5 tautinio paveldo produktų kūrėjus, turinčius A kategorijos tautinio paveldo produkto sertifikatus.\n\n3. Sprendimo dėl juridinio asmens ar jo padalinio pripažinimo tradicinių amatų centru galiojimas panaikinamas:\n\n1) gavus tradicinių amatų centro prašymą;\n\n2) gavus informaciją, kad juridinis asmuo ar jo padalinys – tradicinių amatų centras – likviduojamas arba jo veikla sustabdoma;\n\n3) šio įstatymo 24 straipsnio 4 dalyje nurodytu atveju.\n\n4. Jeigu panaikinamas sprendimo dėl juridinio asmens arba jo padalinio pripažinimo tradicinių amatų centru galiojimas, šis juridinis asmuo arba jo padalinys pakartotinai gali kreiptis dėl pripažinimo tradicinių amatų centru ne anksčiau kaip praėjus vieniems metams nuo šio sprendimo galiojimo panaikinimo dienos.\n\nVII SKYRIUS\nPARAMA TAUTINIO PAVELDO PRODUKTŲ KŪRĖJAMS"
    },
    {
      "provision_ref": "art23",
      "chapter": "VII SKYRIUS PARAMA TAUTINIO PAVELDO PRODUKTŲ KŪRĖJAMS",
      "section": "23",
      "title": "23 straipsnis. Parama tautinio paveldo produktų kūrėjams",
      "content": "1. Tautinio paveldo produktų kūrėjams gali būti teikiama šių formų parama:\n\n1) žemės ūkio ministro tvirtinamuose teisės aktuose nustatyta finansinė parama;\n\n2) Vyriausybės ar savivaldybių tarybų nustatyta finansinė arba nefinansinė parama.\n\n2. Europos Sąjungos investicinių fondų ir Lietuvos Respublikos valstybės biudžeto lėšomis finansuojamos priemonės, pirmenybę teikiant A kategorijos tautinio paveldo produktų kūrėjams.\n\nVIII SKYRIUS\nATSAKOMYBĖ UŽ ŠIO ĮSTATYMO PAŽEIDIMUS"
    },
    {
      "provision_ref": "art24",
      "chapter": "VIII SKYRIUS ATSAKOMYBĖ UŽ ŠIO ĮSTATYMO PAŽEIDIMUS",
      "section": "24",
      "title": "24 straipsnis. Atsakomybė už šio įstatymo pažeidimus ir pasekmės",
      "content": "1. Neteisingos informacijos apie prekę pateikimas ženklinant tautinio paveldo produktus fiziniams asmenims, juridinių asmenų darbuotojams, juridinių asmenų vadovams ar kitiems atsakingiems asmenims užtraukia atsakomybę Lietuvos Respublikos administracinių nusižengimų kodekse nustatyta tvarka.\n\n2. Jeigu fiziniai ir juridiniai asmenys ženklina tautinio paveldo produkto ženklu gaminius, augalus, gyvūnus ar jų produktus, gamtos gėrybių produktus, paslaugas ar muges, kurie neatitinka šio įstatymo 14 straipsnio 2–7 ir 11 dalyse nustatytų reikalavimų ir per nurodytą 3 mėnesių terminą nepašalina nustatyto šio įstatymo pažeidimo, jiems išduoto tautinio paveldo produkto sertifikato galiojimas panaikinamas.\n\n3. Jeigu fizinių asmenų tautinio paveldo produkto sertifikato galiojimas panaikinamas vadovaujantis šio straipsnio 2 dalies nuostatomis, naikinamas ir šiems fiziniams asmenims išduoto to paties amato tradicinių amatų meistro pažymėjimo ir (arba) tradicinių amatų neformaliojo mokymo programos sertifikato galiojimas.\n\n4. Jeigu tradicinių amatų centrai nesilaiko šio įstatymo 21 straipsnio 2 ir 3 dalyse nustatytų reikalavimų ir (arba) nevykdo bent vienos iš šio įstatymo 21 straipsnio 4 dalyje nurodytų pareigų ir per nurodytą 6 mėnesių terminą nepašalina nustatyto šio įstatymo pažeidimo, sprendimo dėl šių centrų pripažinimo tradicinių amatų centrais galiojimas panaikinamas."
    },
    {
      "provision_ref": "art25",
      "chapter": "VIII SKYRIUS ATSAKOMYBĖ UŽ ŠIO ĮSTATYMO PAŽEIDIMUS",
      "section": "25",
      "title": "25 straipsnis. Sprendimų apskundimo tvarka",
      "content": "Agentūros direktoriaus sprendimai gali būti skundžiami Lietuvos Respublikos viešojo administravimo įstatymo, Lietuvos Respublikos ikiteisminio administracinių ginčų nagrinėjimo tvarkos įstatymo arba Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art2",
      "chapter": "VIII SKYRIUS ATSAKOMYBĖ UŽ ŠIO ĮSTATYMO PAŽEIDIMUS",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė ir žemės ūkio ministras iki 2025 m. rugsėjo 30 d. priima šio įstatymo įgyvendinamuosius teisės aktus.\n\n3. Tradicinių amatų centrai, įsteigti iki šio įstatymo įsigaliojimo dienos, per 6 mėnesius nuo šio įstatymo įsigaliojimo dienos privalo pakeisti savo veiklos dokumentus, juose nurodydami veiklos teritoriją ir atstovaujamą (-us) etnografinį (-ius) regioną (-us), ir raštu informuoti Žemės ūkio agentūrą prie Žemės ūkio ministerijos apie savo veiklos teritoriją ir atstovaujamą (-us) etnografinį (-ius) regioną (-us), kurio (-ių) tradicijas puoselėja.\n\n4. Iki šio įstatymo įsigaliojimo dienos pradėtos sprendimų dėl tautinio paveldo produktų, tradicinių amatų neformaliojo mokymo programų sertifikavimo, tradicinių amatų meistro pažymėjimo išdavimo, sprendimų dėl tautinio paveldo produktų sertifikatų ir (arba) tradicinių amatų neformaliojo mokymo programų sertifikatų, ir (arba) tradicinių amatų meistro pažymėjimų galiojimo sustabdymo ar galiojimo sustabdymo panaikinimo procedūros baigiamos atlikti pagal iki šio įstatymo įsigaliojimo dienos galiojusį teisinį reguliavimą.\n\n5. Iki šio įstatymo įsigaliojimo dienos išduotų tautinio paveldo produktų, tradicinių amatų neformaliojo mokymo programų sertifikatų, tradicinių amatų meistrų pažymėjimų informaciją Žemės ūkio agentūra prie Žemės ūkio ministerijos suveda į Licencijų informacinę sistemą ne vėliau kaip per 6 mėnesius nuo šio įstatymo įsigaliojimo dienos."
    },
    {
      "provision_ref": "art3",
      "chapter": "VIII SKYRIUS ATSAKOMYBĖ UŽ ŠIO ĮSTATYMO PAŽEIDIMUS",
      "section": "3",
      "title": "3 straipsnis. Įstatyme nustatyto galiojančio teisinio reguliavimo poveikio ex post vertinimas",
      "content": "1. Žemės ūkio ministerija atlieka šiame įstatyme nustatyto galiojančio teisinio reguliavimo poveikio ex post vertinimą (toliau šiame straipsnyje – ex post vertinimas).\n\n2. Atliekant ex post vertinimą turi būti įvertinta, kaip galiojantis teisinis reguliavimas paveikė tautinio paveldo produktų sertifikavimo procesą, tradicinių amatininkų veiklą ir tradicinių amatų centrų plėtrą.\n\n3. Ex post vertinimo laikotarpis – treji metai nuo šio įstatymo įsigaliojimo dienos.\n\n4. Ex post vertinimas turi būti atliktas iki 2029 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Autentiškas tradicinis gaminys",
      "definition": "išlikęs natūra arba dokumentuotas etninės kultūros tradicijoje gyvavęs tipiškas gaminys, kuriam būdingas tam tikras sukūrimo būdas ir (arba) kiti kokybiniai ypatumai.",
      "source_provision": "art2"
    },
    {
      "term": "Gamtos gėrybių produktas",
      "definition": "tradiciniais būdais surinkti ir paruošti grybai, laukiniai augalai ar jų dalys.",
      "source_provision": "art2"
    },
    {
      "term": "Senoji tradicinio gaminio gamybos technologija",
      "definition": "visuma gamybos būdų ir priemonių, įprastai naudotų tradicinio gaminio gamybai iki 1925 m. gruodžio 31 d. visoje Lietuvoje ar jos etnografiniame regione.",
      "source_provision": "art2"
    },
    {
      "term": "Tautinio paveldo produktas",
      "definition": "tradicinis gaminys, tradicinės veislės augalas, gyvūnas ar jų produktas, gamtos gėrybių produktas, taip pat tradicinė paslauga, tradicinė mugė, pasižymintys istoriškai Lietuvoje ar jos etnografiniame regione susiklosčiusia forma, sudėtimi ar kitais kokybiniais ypatumais ir sertifikuoti pagal šio įstatymo nuostatas.",
      "source_provision": "art2"
    },
    {
      "term": "Tautinio paveldo produkto ženklas",
      "definition": "vaizdinis žymuo, kuriuo žymimas tautinio paveldo produktas.",
      "source_provision": "art2"
    },
    {
      "term": "Tautinio paveldo produktų kūrėjas",
      "definition": "tradicinis amatininkas arba Lietuvos Respublikoje įsteigtas juridinis asmuo, kita organizacija ar jos filialas (-ai), kuriantys ar gaminantys sertifikuotus tradicinius gaminius, veisiantys ir auginantys sertifikuotų tradicinių veislių augalus ar gyvūnus, tradiciniais būdais ruošiantys gamtos gėrybių produktus ir (arba) teikiantys sertifikuotas tradicines paslaugas Lietuvos Respublikoje.",
      "source_provision": "art2"
    },
    {
      "term": "Tautinis paveldas",
      "definition": "praeityje tautos sukurtas ir iki šių dienų išlikęs materialusis ir nematerialusis etninės kultūros paveldas.",
      "source_provision": "art2"
    },
    {
      "term": "Tradicinė augalų ar gyvūnų auginimo technologija",
      "definition": "tradicinių veislių augalų ar gyvūnų auginimo būdas, taikytas iki 1925 m. gruodžio 31 d. visoje Lietuvoje ar jos etnografiniame regione.",
      "source_provision": "art2"
    },
    {
      "term": "Tradicinė augalų ar gyvūnų veislė",
      "definition": "nacionalinė senoji augalų ar gyvūnų veislė.",
      "source_provision": "art2"
    },
    {
      "term": "Tradicinė mugė",
      "definition": "istoriškai susiklosčiusias kultūros tradicijas turintis Lietuvos etnografiniame regione organizuojamas renginys, kurio pagrindinis tikslas – demonstruoti ir (arba) realizuoti sertifikuotus tradicinius gaminius, sertifikuotų tradicinių veislių augalus, gyvūnus ar jų produktus, gamtos gėrybių produktus ir teikti sertifikuotas tradicines paslaugas.",
      "source_provision": "art2"
    },
    {
      "term": "Tradicinė paslauga",
      "definition": "etnine kultūra grindžiama paslauga, įskaitant folkloro (muzikinio, sakytinio ir kitokio) kūrinių atlikimą, tradicinių renginių (kalendorinių ir šeimos švenčių) organizavimą.",
      "source_provision": "art2"
    },
    {
      "term": "Tradicinės žaliavos",
      "definition": "medžiagos, įprastai naudotos tradicinių gaminių gamybai iki 1925 m. gruodžio 31 d. visoje Lietuvoje ar jos etnografiniame regione.",
      "source_provision": "art2"
    },
    {
      "term": "Tradicinis amatas",
      "definition": "iš kartos į kartą perduodama patirtimi ir specialiais įgūdžiais grindžiama individuali ar kolektyvinė veikla, skirta tradiciniams gaminiams kurti ar gaminti, tradicinių veislių augalams ar gyvūnams veisti ir auginti, gamtos gėrybių produktams tradiciniais būdais ruošti, tradicinėms paslaugoms teikti.",
      "source_provision": "art2"
    },
    {
      "term": "Tradicinis amatininkas",
      "definition": "fizinis asmuo, kuriantis ar gaminantis sertifikuotus tradicinius gaminius, veisiantis ir auginantis sertifikuotų tradicinių veislių augalus ar gyvūnus, tradiciniais būdais ruošiantis gamtos gėrybių produktus ir (arba) teikiantis sertifikuotas tradicines paslaugas Lietuvos Respublikoje.",
      "source_provision": "art2"
    },
    {
      "term": "Tradicinis gaminys",
      "definition": "nemasinės gamybos etninio materialiojo paveldo gaminys, pagamintas iš tradicinių žaliavų rankomis arba naudojant senąsias ar jas atitinkančias naujas technologijas, išsaugant unikalias kokybines gaminių savybes ir sudėtį.",
      "source_provision": "art2"
    },
    {
      "term": "Tradicinių amatų centras",
      "definition": "Lietuvos Respublikoje įsteigtas juridinis asmuo, kita organizacija ar jos filialas (-ai), vienijantys tautinio paveldo produktų kūrėjus ir atliekantys kitas šio įstatymo 21 straipsnio 4 dalyje nustatytas pareigas.",
      "source_provision": "art2"
    },
    {
      "term": "Tradicinių amatų meistras",
      "definition": "tradicinis amatininkas, kuris geba perduoti tradicinių amatų įgūdžius kitiems asmenims ir kuris pagal šio įstatymo nuostatas yra pripažintas tradicinių amatų meistru.\n\n18. Sąvokos „etninė kultūra“, „etninės kultūros gyvoji tradicija“ ir „etnografinis regionas“ suprantamos taip, kaip apibrėžiamos Lietuvos Respublikos etninės kultūros valstybinės globos pagrindų įstatyme.",
      "source_provision": "art2"
    },
    {
      "term": "Tradicinių amatų centro paskirtis",
      "definition": "atstovauti Lietuvos etnografinio (-ių) regiono (-ų), kuriame (-iuose) jis įsteigtas, tautinio paveldo produktų kūrėjų interesams, puoselėti etnografinio (-ių) regiono (-ų) tradicinius amatus, teikti tradiciniams amatininkams tautinio paveldo produktų populiarinimo paslaugas.\n\n2. Tradicinių amatų centras turi aiškiai pagal administracinius vienetus, nustatytus Lietuvos Respublikos teritorijos administracinių vienetų ir jų ribų įstatyme, apibrėžtą veiklos teritoriją, kuri nepersidengia su kitų tradicinių amatų centrų veiklos teritorija.",
      "source_provision": "art21"
    },
    {
      "term": "Tradicinių amatų centras nustato savo veiklos teritorijos, apibrėžtos pagal šio straipsnio 2 dalį, etnografinį (",
      "definition": "ius) regioną (-us) pagal Etninės kultūros globos tarybos patvirtintą Lietuvos etnografinių regionų žemėlapį ir tai nurodo veiklos dokumentuose.\n\n4. Tradicinių amatų centrų pareigos:\n\n1) puoselėti ir populiarinti etnografiniam regionui būdingus tradicinius amatus, užtikrinti tautinio paveldo produktų gamybos technologijų perimamumą;\n\n2) vykdyti tradicinių amatų mokymus ir edukacinius užsiėmimus, organizuoti paskaitas, konferencijas, rengti ekspozicijas, parodas;\n\n3) konsultuoti tautinio paveldo produktų kūrėjus;\n\n4) kaupti ir skelbti informaciją apie tradicinių amatų centro veiklos teritorijoje dirbančius tautinio paveldo produktų kūrėjus (vardą, pavardę, juridinio asmens ar jo padalinio pavadinimą ir kontaktinę informaciją ir tautinio paveldo produktus);\n\n5) sudaryti sąlygas tradiciniams amatininkams kurti, gaminti, realizuoti, populiarinti tautinio paveldo produktus ir demonstruoti tradicinius amatus;\n\n6) rūpintis tradicinių amatininkų kvalifikacijos kėlimu.",
      "source_provision": "art21"
    }
  ]
}
