{
  "id": "lt-law-viii-736",
  "type": "statute",
  "title": "Lietuvos Respublikos įstatymas dėl Jungtinių Tautų švietimo, mokslo ir kultūros organizacijos sutarties dėl švietimo, mokslo ir kultūros priemonių importo bei jos 1976 metų protokolo ratifikavimo",
  "short_name": "VIII-736",
  "status": "in_force",
  "issued_date": "1998-05-14",
  "in_force_date": "1998-08-21",
  "url": "https://e-tar.lt/portal/lt/legalAct/TAR.AB52BAEF9628",
  "provisions": [
    {
      "provision_ref": "art1",
      "section": "1",
      "title": "1 straipsnis. Sutarties ir jos protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir atsižvelgdamas į Respublikos Prezidento 1998 m. balandžio 15 d. dekretą „Dėl teikimo Lietuvos Respublikos Seimui ratifikuoti Jungtinių Tautų Švietimo, mokslo ir kultūros organizacijos sutartį dėl švietimo, mokslo ir kultūros priemonių importo bei jos 1976 metų protokolą“, ratifikuoja 1950 m. birželio 17 d. Florencijoje priimtą Jungtinių Tautų Švietimo, mokslo ir kultūros organizacijos sutartį dėl švietimo, mokslo ir kultūros priemonių importo bei 1976 metais Nairobyje priimtą Sutarties dėl švietimo, mokslo ir kultūros priemonių importo protokolą."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlyga",
      "content": "Lietuvos Respublikos Seimas, remdamasis 1976 metais Nairobyje priimto Sutarties dėl švietimo, mokslo ir kultūros priemonių importo protokolo VIII dalies 16 (a) punktu, pareiškia, kad Lietuvos Respublika nelaiko savęs susaistyta šio protokolo II ir IV dalies bei C. 1, F, G ir H priedų nuostatomis.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
