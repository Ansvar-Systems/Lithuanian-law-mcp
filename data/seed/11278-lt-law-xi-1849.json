{
  "id": "lt-law-xi-1849",
  "type": "statute",
  "title": "Lietuvos Respublikos mokesčių administravimo įstatymo 103, 106 straipsnių pakeitimo ir papildymo įstatymas",
  "short_name": "XI-1849",
  "status": "in_force",
  "issued_date": "2011-12-20",
  "in_force_date": "2012-07-01",
  "url": "https://e-tar.lt/portal/lt/legalAct/TAR.DB0DFC8F3945",
  "provisions": [
    {
      "provision_ref": "art1",
      "section": "1",
      "title": "1 straipsnis. 103 straipsnio pakeitimas ir papildymas",
      "content": "Pakeisti ir papildyti 103 straipsnį ir jį išdėstyti taip:\n\n„103 straipsnis. Hipoteka (įkeitimas)\n\n1. Mokesčių administratorius, siekdamas užtikrinti mokestinės prievolės įvykdymą, turi teisę:\n\n1) priimti sprendimą dėl mokesčių mokėtojo turto priverstinės hipotekos (įkeitimo) nustatymo;\n\n2) sudaryti su mokesčių mokėtoju hipotekos arba įkeitimo sutartį.\n\n2. Šio straipsnio 1 dalies 1 punkte numatytais atvejais mokesčių administratorius duomenis apie priverstinės hipotekos (įkeitimo) nustatymą, pakeitimą ar pabaigą nedelsdamas, ne vėliau kaip per 24 valandas, pateikia Hipotekos registrui ir priverstinė hipoteka (įkeitimas) įregistruojama Hipotekos registre Hipotekos registro nuostatų nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 106 straipsnio 1 dalies papildymas 5 punktu",
      "content": "Papildyti 106 straipsnio 1 dalį 5 punktu:\n\n„5) priimant sprendimą dėl priverstinio mokestinės nepriemokos, užtikrintos priverstine hipoteka (įkeitimu), išieškojimo iš įkeisto turto. Šis sprendimas yra vykdomasis dokumentas, vykdomas Civilinio proceso kodekso nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. Baigiamosios nuostatos",
      "content": "Šis įstatymas įsigalioja 2012 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
