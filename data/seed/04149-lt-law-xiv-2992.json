{
  "id": "lt-law-xiv-2992",
  "type": "statute",
  "title": "Lietuvos Respublikos nekilnojamojo turto kadastro įstatymo Nr. VIII-1764 2, 4, 7, 9, 10, 11, 12 ir 17 straipsnių pakeitimo įstatymas",
  "short_name": "XIV-2992",
  "status": "in_force",
  "issued_date": "2024-10-01",
  "in_force_date": "2025-07-01",
  "url": "https://e-tar.lt/portal/lt/legalAct/a41c7c9086ce11efabdbb4a1fc8b0b63/jMdLhdODyt",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 13 dalį ir ją išdėstyti taip:\n\n„13. Žemės sklypo planas – pagal matavimus vietovėje aplinkos ministro nustatyta tvarka parengtas brėžinys, kuriame pažymimos žemės sklypo ribos ir kadastro duomenys.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Nekilnojamojo turto kadastro duomenų tvarkytojas ir Nekilnojamojo turto kadastro informacinės sistemos tvarkytojas (toliau – Kadastro tvarkytojas) paskiriamas aplinkos ministro įsakymu, kuriuo tvirtinami Nekilnojamojo turto kadastro nuostatai (toliau – Kadastro nuostatai).“\n\n2. Pakeisti 4 straipsnio 5 dalį ir ją išdėstyti taip:\n\n„5. Nekilnojamojo turto kadastro duomenų valdytoja ir Nekilnojamojo turto kadastro informacinės sistemos valdytoja yra Aplinkos ministerija.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Papildyti 7 straipsnį 5 dalimi:\n\n„5. Viešojo administravimo subjekto sprendimas suformuoti nekilnojamąjį daiktą priimamas arba Statybos įstatyme nurodytas dokumentas, surašytas, kai užbaigiama statinio statyba, tvirtinamas tik kai viešojo administravimo subjektui pateikiama Kadastro tvarkytojo suderinta nekilnojamojo daikto kadastro duomenų byla. Nekilnojamojo daikto kadastro duomenų byla laikoma suderinta, kai aplinkos ministro nustatyta tvarka priimamas Kadastro tvarkytojo sprendimas suderinti nekilnojamojo daikto kadastro duomenų bylą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "Papildyti 9 straipsnį 22 dalimi:\n\n„22. Viešojo administravimo subjekto sprendimas pakeisti nustatytus nekilnojamojo daikto kadastro duomenis, jeigu tokio sprendimo reikia, priimamas arba Statybos įstatyme nurodytas dokumentas, surašytas, kai užbaigiama statinio statyba, kurios metu pakeisti nustatyti statinio kadastro duomenys, tvirtinamas tik kai viešojo administravimo subjektui pateikiama Kadastro tvarkytojo suderinta nekilnojamojo daikto kadastro duomenų byla. Nekilnojamojo daikto kadastro duomenų byla laikoma suderinta, kai aplinkos ministro nustatyta tvarka priimamas Kadastro tvarkytojo sprendimas suderinti nekilnojamojo daikto kadastro duomenų bylą.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "Pakeisti 10 straipsnio 6 dalį ir ją išdėstyti taip:\n\n„6. Sodininkų bendrijos pirmininkas arba jo įgaliotas asmuo aplinkos ministro nustatyta supaprastinta tvarka parengtus ir su Nacionalinės žemės tarnybos administracijos padaliniu suderintus sodininkų bendrijai priskirtos mėgėjų sodo teritorijos ribų duomenis pateikia Kadastro tvarkytojui. Kadastro tvarkytojas sodininkų bendrijos pirmininko arba jo įgalioto asmens prašymu Kadastro nuostatų nustatyta tvarka pažymi sodininkų bendrijai priskirtos mėgėjų sodo teritorijos ribas Nekilnojamojo turto kadastro žemėlapyje ir Nekilnojamojo turto kadastre padaro įrašus apie žemės sklypų buvimą toje sodininkų bendrijai priskirtoje mėgėjų sodo teritorijoje.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "Pakeisti 11 straipsnio 6 dalies 3 punktą ir jį išdėstyti taip:\n\n„3) gavę gretimų sklypų savininkų sutikimą, atlikti kadastro duomenų nustatymo darbus ir gretimuose žemės sklypuose, jeigu tai būtina kadastro duomenims nustatyti. Tokiu atveju apie numatomus atlikti darbus aplinkos ministro nustatyta tvarka turi būti pranešama gretimų žemės sklypų savininkams;“."
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "1. Pakeisti 12 straipsnio 2 dalį ir ją išdėstyti taip:\n\n„2. Kartu su prašymu įrašyti nekilnojamojo daikto kadastro duomenis į nekilnojamojo turto kadastrą ar juos pakeisti Kadastro tvarkytojui turi būti pateikti šio straipsnio 1 dalyje nurodyti dokumentai dėl nekilnojamojo daikto kadastro duomenų įrašymo į nekilnojamojo turto kadastrą ar jų pakeitimo ir Kadastro tvarkytojo suderinta (kai suderinti privaloma) nekilnojamojo daikto kadastro duomenų byla. Dokumentų dėl nekilnojamojo daikto kadastro duomenų įrašymo į nekilnojamojo turto kadastrą ar jų pakeitimo pateikti nereikia šio straipsnio 3 dalyje nurodytu atveju, o nekilnojamojo daikto kadastro duomenų bylos – šio straipsnio 4 dalyje nurodytais atvejais.“\n\n2. Pakeisti 12 straipsnio 3 dalį ir ją išdėstyti taip:\n\n„3. Kai prašoma Nekilnojamojo turto kadastre pakeisti nekilnojamojo daikto kadastro duomenis dėl skirtingo tikslumo kadastrinių matavimų arba dėl matininko neteisingai nustatytų nekilnojamojo daikto kadastro duomenų, Kadastro tvarkytojas šiuos duomenis pakeičia pagal Kadastro tvarkytojo suderintą (kai suderinti privaloma) nekilnojamojo daikto kadastro duomenų bylą Kadastro nuostatų nustatyta tvarka. Kadastro tvarkytojas informaciją apie matininko galimai padarytus veiklos pažeidimus Vyriausybės nustatyta tvarka teikia matininkų veiklos priežiūrą atliekančiai Nacionalinei žemės tarnybai.“"
    },
    {
      "provision_ref": "art8",
      "section": "8",
      "title": "8 straipsnis. 17 straipsnio pakeitimas",
      "content": "1. Pakeisti 17 straipsnio 4 dalies nuostatą iki dvitaškio ir ją išdėstyti taip:\n\n„4. Įrašydamas nekilnojamųjų daiktų kadastro duomenis į nekilnojamojo turto kadastrą, Kadastro tvarkytojas aplinkos ministro nustatyta tvarka pažymi šiuos daiktus nekilnojamojo turto kadastro žemėlapyje. Prieš pažymint nekilnojamojo turto kadastro žemėlapyje nekilnojamojo daikto ribas patikrinama, ar:“.\n\n2. Pakeisti 17 straipsnio 4 dalies 2 punktą ir jį išdėstyti taip:\n\n„2) žemės sklypų ribos nekilnojamojo turto kadastro žemėlapyje nekerta gretimų ir jau pažymėtų nekilnojamojo turto kadastro žemėlapyje žemės sklypų ribų arba su jomis nesiriboja, išskyrus atvejus, kai šių žemės sklypų ribos aplinkos ministro nustatyta tvarka atliekant kadastrinius matavimus nustatytos tiksliau;“.\n\n3. Pakeisti 17 straipsnio 5 dalį ir ją išdėstyti taip:\n\n„5. Nenustačius aplinkybių, trukdančių pažymėti nekilnojamąjį daiktą, Kadastro tvarkytojas aplinkos ministro nustatyta tvarka pažymi jį nekilnojamojo turto kadastro žemėlapyje. Kad nekilnojamasis daiktas yra pažymėtas kadastro žemėlapyje, rodo Kadastro tvarkytojo žyma – spaudas nekilnojamojo daikto plane. Šio spaudo formą ir turinį nustato ir tvirtina Kadastro tvarkytojas.“\n\n4. Pakeisti 17 straipsnio 6 dalį ir ją išdėstyti taip:\n\n„6. Leistinus Nekilnojamojo turto kadastro objektų ir (ar) kitų objektų neatitikimų dydžius ir Nekilnojamojo turto kadastro žemėlapio tikslinimo dėl to, kad buvo naudota skirtingo tikslumo kartografinė medžiaga, tvarką nustato aplinkos ministras.“\n\n5. Pakeisti 17 straipsnio 7 dalį ir ją išdėstyti taip:\n\n„7. Administracinių vienetų, gyvenamųjų vietovių, kadastro vietovių, kadastro blokų, sodininkų bendrijoms priskirtų mėgėjų sodo teritorijų ir jūrinės teritorijos riboms pažymėti Nekilnojamojo turto kadastro žemėlapyje reikalingų duomenų parengimo tvarką nustato aplinkos ministras, o pateikimo Kadastro tvarkytojui tvarką – Kadastro nuostatai.“\n\n6. Pakeisti 17 straipsnio 8 dalį ir ją išdėstyti taip:\n\n„8. Servitutų ribos Nekilnojamojo turto kadastro žemėlapyje žymimos aplinkos ministro nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. liepos 1 d.\n\n2. Lietuvos Respublikos Vyriausybė ir aplinkos ministras iki 2025 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
