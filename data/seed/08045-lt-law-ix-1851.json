{
  "id": "lt-law-ix-1851",
  "type": "statute",
  "title": "Lietuvos Respublikos valstybės kontrolės įstatymo 9 ir 14 straipsnių pakeitimo ir papildymo įstatymas",
  "short_name": "IX-1851",
  "status": "in_force",
  "issued_date": "2003-11-25",
  "in_force_date": "2004-01-01",
  "url": "https://e-tar.lt/portal/lt/legalAct/TAR.496CB2651071",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio 2 dalies pakeitimas ir straipsnio papildymas 5 dalimi",
      "content": "1. Pakeisti 9 straipsnio 2 dalį ir ją išdėstyti taip:\n\n„2. Valstybės kontrolė audituoja valstybės biudžeto lėšų, skiriamų  savivaldybių biudžetams, naudojimą. Savivaldybių turto valdymą, naudojimą bei disponavimą juo Valstybės kontrolė audituoja pagal valstybinio audito mastą, nustatytą šio Įstatymo 14 straipsnyje.“\n\n2. Papildyti 9 straipsnį 5 dalimi:\n\n„5. Valstybės kontrolė rengia savivaldybių kontrolierių tarnyboms audito metodikas bei valstybės kontrolieriaus nustatyta tvarka atlieka savivaldybės kontrolieriaus (savivaldybės kontrolieriaus tarnybos) atliekamo audito išorinę peržiūrą.“"
    },
    {
      "provision_ref": "art2",
      "section": "2",
      "title": "2 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Valstybinio audito mastas\n\n1. Valstybės kontrolė valstybinio audito mastą kasmet nustato valstybinio audito programose. Šias programas tvirtina valstybės kontrolierius.\n\n2. Valstybinio audito subjektai yra:\n\n1) valstybės institucijos ir įstaigos;\n\n2) savivaldybės;\n\n3) visų rūšių įmonės, kuriose valstybei ar savivaldybei priklausančios akcijos suteikia ne mažiau kaip 1/2 balsų;\n\n4) įmonės ir kiti juridiniai asmenys, kuriems valstybės ar savivaldybės institucija suteikė lėšų arba perdavė turto.\n\n3. Valstybės kontrolė taip pat atlieka valstybės biudžeto, Valstybinio socialinio draudimo fondo biudžeto ir Privalomojo sveikatos draudimo fondo biudžeto vykdymo valstybinį auditą.\n\n4. Seimas nutarimu gali pavesti Valstybės kontrolei atlikti valstybinį auditą pagal jos kompetenciją.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis Įstatymas įsigalioja nuo 2004 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
