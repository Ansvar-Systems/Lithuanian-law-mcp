{
  "id": "lt-law-xiv-2724",
  "type": "statute",
  "title": "Lietuvos Respublikos įstatymas dėl Konvencijos dėl tarptautinių interesų, susijusių su mobiliąja įranga, ir jos Protokolo dėl su orlaivių įranga susijusių dalykų ratifikavimo",
  "short_name": "XIV-2724",
  "status": "in_force",
  "issued_date": "2024-06-13",
  "in_force_date": "2025-07-01",
  "url": "https://e-tar.lt/portal/lt/legalAct/b673c560337711efbdaea558de59136c",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ir jos Protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2024 m. balandžio 23 d. dekretą Nr. 1K-1601 „Dėl teikimo Lietuvos Respublikos Seimui ratifikuoti Konvenciją dėl tarptautinių interesų, susijusių su mobiliąja įranga, ir jos Protokolą dėl su orlaivių įranga susijusių dalykų“, ratifikuoja su pareiškimais Konvenciją dėl tarptautinių interesų, susijusių su mobiliąja įranga, (toliau – Konvencija) ir jos Protokolą dėl su orlaivių įranga susijusių dalykų (toliau – Protokolas), priimtus 2001 m. lapkričio 16 d. Keiptaune."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "Seimas, vadovaudamasis Konvencijos 39 straipsnio 1 dalies a ir b punktais, 40 straipsniu, 54 straipsnio 2 dalimi ir 56 straipsniu, pareiškia, kad:\n\n1) visos nekonsensualinės teisės ar interesai, kurie pagal Lietuvos Respublikos teisę turi ir ateityje turės pirmenybę prieš su objektu susijusį interesą, lygiavertį tam, kurį turi užregistruoto tarptautinio intereso turėtojas, turės pirmenybę prieš užregistruotą tarptautinį interesą, nepaisant to, ar bankroto byla vyktų ar ne, ir nepaisant to, ar toks tarptautinis interesas užregistruotas iki tos dienos, kurią Lietuvos Respublika ratifikuoja Protokolą;\n\n2) jokia Konvencijos nuostata nepaveikia Lietuvos Respublikos ar bet kurio jos subjekto, tarpvyriausybinės organizacijos ar kito privataus viešųjų paslaugų teikėjo teisės areštuoti ar sulaikyti objektą pagal Lietuvos Respublikos įstatymus dėl sumų, mokėtinų tokiam subjektui, organizacijai ar teikėjui, tiesiogiai susijusiam su tomis paslaugomis, sumokėjimo to arba kito objekto atžvilgiu;\n\n3) nekonsensualinė teisė ar iš Lietuvos Respublikos teisės kylantis interesas, kurio pagrindu objektas areštuojamas ar sulaikomas, gali būti registruojami pagal Konvenciją taip, tarsi ta teisė ar tas interesas būtų tarptautinis interesas ir tai būtų atitinkamai reglamentuojama;\n\n4) teisių gynimo priemonės, kuriomis gali naudotis kreditorius pagal Konvencijos nuostatas ir kurių atžvilgiu nėra nurodyta, kad turi būti kreipiamasi į teismą, gali būti naudojamos be teismo leidimo."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. liepos 1 d.\n\n2. Lietuvos Respublikos Vyriausybė ir jos įgaliotos institucijos iki 2025 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
