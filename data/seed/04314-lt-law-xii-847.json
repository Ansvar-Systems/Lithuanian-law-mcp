{
  "id": "lt-law-xii-847",
  "type": "statute",
  "title": "Lietuvos Respublikos atsinaujinančių išteklių energetikos įstatymo Nr. XI-1375 49 ir 51 straipsnių pakeitimo įstatymas",
  "short_name": "XII-847",
  "status": "in_force",
  "issued_date": "2014-04-24",
  "in_force_date": "2014-07-01",
  "url": "https://e-tar.lt/portal/lt/legalAct/a9d9de60d1f411e3a8ded1a0f5aff0a9",
  "provisions": [
    {
      "provision_ref": "art1",
      "section": "1",
      "title": "1 straipsnis. 49 straipsnio pakeitimas",
      "content": "Pakeisti 49 straipsnio 8 dalį ir ją išdėstyti taip:\n\n„8. Vėjo elektrinių statybos vietos teritorijose, kuriose, atsižvelgiant į nacionalinio saugumo klausimus, taikomi apribojimai, iš anksto, teritorijų planavimo metu, derinamos su Lietuvos kariuomene ir kitomis institucijomis įstatymų ir kitų teisės aktų nustatyta tvarka. Vėjo elektrinių statybos vietoms nepritariama, jeigu planuojamų statyti vėjo elektrinių keliamų trukdžių negalima išvengti panaudojant papildomas priemones. Jeigu nustatoma, kad planuojamų statyti vėjo elektrinių keliamų trukdžių galima išvengti panaudojant papildomas priemones, vėjo elektrinių statybos vietos derinamos su sąlyga, kad gamintojas ne vėliau kaip iki statybą leidžiančio dokumento išdavimo derinimo išvadoje nurodytai institucijai pateiks patvirtintą statybos projektą ir su šia institucija pasirašys sutartį dėl kompensacijos, skirtos daliai investicijų ir kitoms išlaidoms, kurios reikalingos nacionalinio saugumo funkcijų vykdymui užtikrinti, atlyginti, sumokėjimo, ir pateiks šios prievolės įvykdymo užtikrinimą. Kompensacijos dydis apskaičiuojamas dauginant leidime plėtoti elektros energijos gamybos pajėgumus iš atsinaujinančių energijos išteklių numatomų įrengti elektrinės pajėgumų dydį (kW) iš 65 litų už 1 kW. Kompensacijų mokėjimo tvarką nustato Vyriausybė. Kompensacijos naudojamos teisės aktų nustatyta tvarka kaip kitos biudžetinių įstaigų lėšos, kurios nėra gautos kaip valstybės biudžeto asignavimai.“"
    },
    {
      "provision_ref": "art2",
      "section": "2",
      "title": "2 straipsnis. 51 straipsnio pakeitimas",
      "content": "Pakeisti 51 straipsnio 5 dalį ir ją išdėstyti taip:\n\n„5. Lietuvos kariuomenė Vyriausybės nustatyta tvarka teikia informaciją apie teritorijas, kuriose, atsižvelgiant į nacionalinio saugumo reikalavimus, taikomi apribojimai vėjo elektrinėms projektuoti ir statyti.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2014 m. liepos 1 d.\n\n2. Lietuvos Respublikos Vyriausybė iki šio įstatymo įsigaliojimo priima šio įstatymo įgyvendinamuosius teisės aktus.\n\n3. Gamintojai, kurie turi leidimus plėtoti elektros energijos gamybos pajėgumus iš atsinaujinančių energijos išteklių ir planuoja statyti vėjo elektrines teritorijose, kuriose, atsižvelgiant į nacionalinio saugumo klausimus, taikomi apribojimai, ir nėra gavę leidimo elektros energijai gaminti, per 30 dienų nuo šio įstatymo įsigaliojimo dienos su Lietuvos kariuomene (jeigu Lietuvos kariuomenė, įvertinusi kitų institucijų interesus teritorijose, kuriose, atsižvelgiant į nacionalinio saugumo reikalavimus, taikomi apribojimai, nurodo kitą instituciją, – su nurodytąja institucija) pasirašo Lietuvos Respublikos atsinaujinančių išteklių energetikos įstatymo 49 straipsnio 8 dalyje nurodytą sutartį ir pateikia sutartyje numatytos prievolės įvykdymo užtikrinimą. Leidimai gaminti elektros energiją šiems gamintojams išduodami tik pateikus sutartį ir prievolės įvykdymo užtikrinimą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
