{
  "id": "lt-law-xiii-878",
  "type": "statute",
  "title": "Lietuvos Respublikos prekybinės laivybos įstatymo Nr. I-1513 2, 7, 11, 84, 88, 89 straipsnių ir priedo pakeitimo įstatymas",
  "short_name": "XIII-878",
  "status": "in_force",
  "issued_date": "2017-12-12",
  "in_force_date": "2018-01-01",
  "url": "https://e-tar.lt/portal/lt/legalAct/cef1b410e4c011e7acd7ea182930b17f/wLlzNypRyG",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 31 dalimi:\n\n„31. Žvejys – žvejybos laive dirbantis jūrininkas.“\n\n2. Buvusią 2 straipsnio 31 dalį laikyti 32 dalimi."
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnio 2 dalį ir ją išdėstyti taip:\n\n„2. Laivas, įsigytas užsienyje, turi teisę plaukioti su Lietuvos valstybės vėliava nuo to laiko, kai Lietuvos Respublikos konsulinis pareigūnas išduoda laikinąjį leidimą, kuris patvirtina šią teisę. Laikinasis leidimas galioja tris mėnesius, tačiau, jeigu laivas įregistruojamas Lietuvos Respublikos jūrų laivų registre nepasibaigus minimam trijų mėnesių terminui, laikinojo leidimo galiojimas baigiasi tą pačią dieną, kada laivas yra įregistruojamas.“"
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Laivo įgulos sudėtis\n\nLaivo įgulą (įskaitant laivo kapitoną) turi sudaryti ne mažiau kaip pusė Lietuvos Respublikos, kitų Europos Sąjungos valstybių narių ar kitų Europos ekonominės erdvės valstybių ir Šveicarijos Konfederacijos (toliau – valstybė narė) piliečių ir kitų fizinių asmenų, kurie naudojasi Europos Sąjungos teisės aktuose jiems suteiktomis judėjimo valstybėse narėse teisėmis. Laivo kapitono pareigas gali eiti tik valstybės narės piliečiai. Laivo, vežančio keleivius ir (ar) krovinius į (iš) Lietuvos Respublikos uostus (uostų), kapitonas ar bent vienas iš tokio laivo kapitono padėjėjų turi mokėti lietuvių kalbą.“"
    },
    {
      "provision_ref": "art4",
      "section": "4",
      "title": "4 straipsnis. 84 straipsnio pakeitimas",
      "content": "1. Pakeisti 84 straipsnio 1 dalį ir ją išdėstyti taip:\n\n„1. Darbo sutartis su jūrininku, išskyrus laivo kapitoną, kuris yra laivo valdytojas, sudaroma Lietuvos Respublikos įstatymų nustatyta tvarka raštu pagal pavyzdinę formą, kurią tvirtina Lietuvos Respublikos Vyriausybė. Vienas darbo sutarties egzempliorius įteikiamas jūrininkui (išskyrus žvejį), kitas lieka laivo valdytojui. Darbo sutarties kopija įteikiama laivo kapitonui, tačiau, jeigu darbo sutartis yra sudaroma su žveju, darbo sutarties kopija įteikiama žvejui, o originalas lieka laivo kapitonui ir yra laikomas laive. Kiekvienam jūrininkui susisiekimo ministro nustatyta tvarka išduodama jūrininko knygelė.“\n\n2. Pakeisti 84 straipsnio 5 dalį ir ją išdėstyti taip:\n\n„5. Jeigu laivo valdytojas, sudarydamas darbo sutartis su jūrininkais (išskyrus žvejus), naudojasi užsienio valstybėse, kurios nėra ratifikavusios 2006 m. Konvencijos dėl darbo jūrų laivyboje, įsisteigusių įmonių, kurios vykdo jūrininkų įdarbinimo laivuose tarpininkavimo veiklą, paslaugomis, jis turi įsitikinti, kad tokios įmonės atitinka šios konvencijos tokioms įmonėms nustatytus reikalavimus.“"
    },
    {
      "provision_ref": "art5",
      "section": "5",
      "title": "5 straipsnis. 88 straipsnio pakeitimas",
      "content": "1. Pakeisti 88 straipsnio 3 dalį ir ją išdėstyti taip:\n\n„3. Kai sergantis ar sužalotas jūrininkas paliekamas užsienyje, laivo kapitonas užtikrina tinkamą jo priežiūrą, slaugymą ir apie tai praneša artimiausiai Lietuvos Respublikos diplomatinei atstovybei ar konsulinei įstaigai. Jūrininko prašymu laivo kapitonas perduoda jūrininko pateiktą informaciją jūrininko nurodytam asmeniui.“\n\n2. Pakeisti 88 straipsnio 7 dalį ir ją išdėstyti taip:\n\n„7. Laivo, plaukiojančio su Lietuvos valstybės vėliava, valdytojas privalo turėti galiojančią prievolių, susijusių su tinkamu jūrininkų repatrijavimu ir kitais laivo valdytojo įpareigojimais dėl reikalavimų, numatytų Lietuvos Respublikos tarptautinėse sutartyse, reglamentuojančiose jūrininkų darbą jūrų laivyboje, įvykdymo užtikrinimo priemonę, suteiktą draudimo ar savidraudos veiklą vykdančio subjekto, Tarptautinės laivų valdytojų civilinės atsakomybės draudimo klubų konfederacijos narių, banko ar kito subjekto, turinčio teisę vykdyti atitinkamą prievolių įvykdymo užtikrinimo veiklą, arba draudimą.“"
    },
    {
      "provision_ref": "art6",
      "section": "6",
      "title": "6 straipsnis. 89 straipsnio pakeitimas",
      "content": "Pakeisti 89 straipsnio 2 dalį ir ją išdėstyti taip:\n\n„2. Šio straipsnio 1 dalyje nurodyta paslauga turi būti teikiama neatlygintinai, o valiutos keitimo kursas, jeigu kitaip nenustatyta šalių susitarimu, turi būti vyraujantis rinkos kursas arba oficialiai skelbiamas kursas. Valiutos keitimo kursas neturi būti nepalankus jūrininkams.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo priedo pakeitimas",
      "content": "Papildyti Įstatymo priedą 7 punktu:\n\n„7. 2016 m. gruodžio 19 d. Tarybos direktyva (ES) 2017/159, kuria įgyvendinamas 2012 m. gegužės 21 d. Europos Sąjungos žemės ūkio kooperatyvų konfederacijos (COGECA), Europos transporto darbuotojų federacijos (ETF) ir Nacionalinių žvejybos įmonių organizacijų Europos Sąjungos asociacijos („Europêche“) sudarytas Susitarimas dėl 2007 m. Tarptautinės darbo organizacijos konvencijos dėl darbo žvejybos sektoriuje įgyvendinimo (OL 2017 L 25, p. 12).“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1.  Šis įstatymas, išskyrus šio straipsnio 2 dalį, įsigalioja 2018 m. sausio 1 d.\n\n2. Lietuvos Respublikos Vyriausybė ir Lietuvos Respublikos susisiekimo ministras iki 2017 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
