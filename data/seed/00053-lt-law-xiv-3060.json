{
  "id": "lt-law-xiv-3060",
  "type": "statute",
  "title": "Lietuvos Respublikos baudžiamojo kodekso 3, 60, 99, 100, 100-1, 100-2, 100-3, 103, 107, 108, 109, 123, 124, 125, 126, 127, 128, 129, 131, 132, 134, 135, 136, 137, 138, 139, 140, 142, 143, 145, 146, 147, 147-1, 147-2, 148, 149, 150, 151, 151-1, 152, 152-1, 156, 157, 159, 160, 161, 162, 169, 170, 170-1, 170-2, 172, 173, 174, 175, 176, 178, 180, 181, 182-1, 185, 188, 189, 189-1, 191, 192, 193, 194, 196, 197, 198, 198-1, 198-2, 202, 206, 207, 208, 209, 210, 213, 214, 215, 217, 218, 224, 229, 231, 232, 233, 234, 236, 238, 249-1, 250, 250-2, 250-4, 250-5, 251, 256, 256-1, 257, 257-1, 258, 259, 262, 265, 267, 267-1, 267-2, 267-3, 268, 270, 270-2, 270-3, 273, 274, 275, 276, 276-1, 276-2, 276-3, 277, 278, 279, 280, 281, 283, 285, 286, 287, 288, 289, 292, 292-1, 294, 295, 296, 297, 299, 300, 301, 302, 302-1, 303, 304, 306, 306-1, 306-2, 307, 308, 309, 310, 311, 312 straipsnių ir priedo pakeitimo įstatymas",
  "short_name": "XIV-3060",
  "status": "in_force",
  "issued_date": "2024-11-07",
  "in_force_date": "2025-02-01",
  "url": "https://e-tar.lt/portal/lt/legalAct/02283250a10211efa605b9842742bf37/NAtOxkxhjA",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Baudžiamasis įstatymas, nustatantis veikos nusikalstamumą, griežtinantis bausmę arba kitaip sunkinantis nusikalstamą veiką padariusio asmens teisinę padėtį, neturi grįžtamosios galios. Išimtį sudaro šio kodekso normos, nustatančios atsakomybę už genocidą (99 straipsnis), tarptautinės teisės draudžiamą elgesį su žmonėmis (100 straipsnis), tarptautinės humanitarinės teisės saugomų asmenų žudymą (101 straipsnis), civilių trėmimą ar perkėlimą (102 straipsnis), tarptautinės humanitarinės teisės saugomų asmenų žalojimą, kankinimą ar kitokį nežmonišką elgesį su jais ar jų turto apsaugos pažeidimą (103 straipsnis), civilių ar karo belaisvių prievartinį panaudojimą priešo ginkluotosiose pajėgose (105 straipsnis), saugomų objektų naikinimą ar nacionalinių vertybių grobstymą (106 straipsnis), agresiją (110 straipsnis), draudžiamą karo ataką (111 straipsnis), uždraustų karo priemonių naudojimą (112 straipsnis), aplaidų arba netinkamą vado pareigų vykdymą (1131 straipsnis).“"
    },
    {
      "provision_ref": "art2",
      "section": "2",
      "title": "2 straipsnis. 60 straipsnio pakeitimas",
      "content": "1. Pakeisti 60 straipsnio 1 dalies 6 punktą ir jį išdėstyti taip:\n\n„6) veika padaryta asmeniui, kuris dėl ligos, negalios, senatvės ar kitų priežasčių buvo bejėgiškos būklės, be jo prašymo arba veika padaryta nepilnamečiam asmeniui, pasinaudojus jo priklausomumu ar piktnaudžiaujant pasitikėjimu, autoritetu ar įtaka;“.\n\n2. Pakeisti 60 straipsnio 1 dalies 12 punktą ir jį išdėstyti taip:\n\n„12) veika padaryta siekiant išreikšti neapykantą asmenų grupei ar jai priklausančiam asmeniui dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų;“."
    },
    {
      "provision_ref": "art3",
      "section": "3",
      "title": "3 straipsnis. 99 straipsnio pakeitimas",
      "content": "Pakeisti 99 straipsnį ir jį išdėstyti taip:\n\n„99 straipsnis. Genocidas\n\nTas, kas siekdamas fiziškai sunaikinti visus ar dalį žmonių, priklausančių bet kuriai nacionalinei, etninei, rasinei, religinei, socialinei ar politinei grupei, organizavo, vadovavo ar dalyvavo juos žudant, kankinant, žalojant, trikdant jų protinį vystymąsi, deportuojant, kitaip sudarant tokias gyvenimo sąlygas, kad jos lėmė visų jų ar dalies žūtį, ribojo toms grupėms priklausančių žmonių gimstamumą ar prievarta perdavė jų vaikus kitoms grupėms,\n\nbaudžiamas laisvės atėmimu nuo dešimties iki dvidešimties metų arba laisvės atėmimu iki gyvos galvos.“"
    },
    {
      "provision_ref": "art4",
      "section": "4",
      "title": "4 straipsnis. 100 straipsnio pakeitimas",
      "content": "Pakeisti 100 straipsnį ir jį išdėstyti taip:\n\n„100 straipsnis. Tarptautinės teisės draudžiamas elgesys su žmonėmis\n\nTas, kas tyčia, vykdydamas ar remdamas valstybės ar organizacijos politiką dideliu mastu arba sistemingai užpuldinėti civilius, juos žudė arba sunkiai sutrikdė jų sveikatą; sudarė tokias gyvenimo sąlygas, kad jos lėmė žmonių žūtį; pavergė žmones; deportavo ar prievarta perkėlė gyventojus; neteisėtai įkalino ar kitaip apribojo fizinę žmonių laisvę pažeidžiant tarptautinės teisės normas; kankino; žagino ar seksualiai prievartavo žmones, įtraukė juos į seksualinę vergovę ar vertė juos užsiimti prostitucija; neteisėtai atėmė priverstinai apvaisintai moteriai laisvę siekiant pakeisti gyventojų etninę sudėtį ar darant kitą tarptautinės teisės normų pažeidimą; priverstinai sterilizavo žmones arba darė kitokius panašaus pobūdžio seksualinės prievartos veiksmus; persekiojo kurią nors žmonių grupę ar bendriją dėl politinių, rasinių, nacionalinių, etninių, kultūrinių, religinių, lyties ar kitų motyvų, kuriuos draudžia tarptautinė teisė; žmones sulaikė, areštavo, pagrobė ar kitaip atėmė jų laisvę, kai toks laisvės atėmimas nepripažįstamas, ar nepranešė apie žmonių likimą arba buvimo vietą; vykdė apartheidą,\n\nbaudžiamas laisvės atėmimu nuo dešimties iki dvidešimties metų arba laisvės atėmimu iki gyvos galvos.“"
    },
    {
      "provision_ref": "art5",
      "section": "5",
      "title": "5 straipsnis. 1001 straipsnio pakeitimas",
      "content": "Pakeisti 1001 straipsnį ir jį išdėstyti taip:\n\n„1001 straipsnis. Priverstinis dingimas\n\nTas, kas veikdamas kaip valstybės atstovas arba asmuo ar asmenų grupė, veikiantys valstybės leidimu, palaikymu ar pritarimu, sulaikė, suėmė, pagrobė asmenį ar kitaip atėmė jo laisvę, kai atsisakoma pripažinti tokį sulaikymą, suėmimą, pagrobimą ar laisvės atėmimą, arba slėpė dingusio asmens likimą ar buvimo vietą,\n\nbaudžiamas laisvės atėmimu nuo penkerių iki penkiolikos metų.“"
    },
    {
      "provision_ref": "art6",
      "section": "6",
      "title": "6 straipsnis. 1002 straipsnio pakeitimas",
      "content": "Pakeisti 1002 straipsnį ir jį išdėstyti taip:\n\n„1002 straipsnis. Vaikų atskyrimas\n\nTas, kas neteisėtai atskyrė vaikus, žinodamas, kad šie vaikai, jų tėvai ar globėjai nukentėjo nuo šio kodekso 1001 straipsnyje numatytų nusikalstamų veikų,\n\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art7",
      "section": "7",
      "title": "7 straipsnis. 1003 straipsnio pakeitimas",
      "content": "Pakeisti 1003 straipsnio 1 dalį ir ją išdėstyti taip:\n\n„1. Tas, kas vykdydamas valstybės politiką arba veikdamas valstybės leidimu, kurstymu, palaikymu ar pritarimu bet kokiu būdu kankino arba kitaip itin žiauriai elgėsi su žmogumi taip sukeldamas nukentėjusiam asmeniui stiprų fizinį ar psichinį skausmą arba dideles kančias,\nbaudžiamas laisvės atėmimu nuo vienerių iki septynerių metų.“"
    },
    {
      "provision_ref": "art8",
      "section": "8",
      "title": "8 straipsnis. 103 straipsnio pakeitimas",
      "content": "Pakeisti 103 straipsnio 1 dalį ir ją išdėstyti taip:\n\n„1. Tas, kas karo ar ginkluoto konflikto arba agresijos, okupacijos ar aneksijos metu įsakė, kurstė ar organizavo nežmoniškai elgtis ar nežmoniškai elgėsi su tarptautinės humanitarinės teisės saugomais asmenimis: juos sunkiai sužalojo, susargdino arba kankino; atliko su jais biologinį ar medicininį eksperimentą, neteisėtai paėmė persodinti jų organą ar audinį, neteisėtai ėmė jų kraują arba kitaip nežmoniškai su jais elgėsi; ėmė juos įkaitais; baudė kriminalinėmis bausmėmis be nepriklausomo ir nešališko teismo sprendimo ar be gynybos garantijų teisme; taikė kolektyvines bausmes; žagino ar seksualiai prievartavo žmones, įtraukė juos į seksualinę vergovę ar vertė juos užsiimti prostitucija; priverstinai sterilizavo arba apvaisino; naudojo bauginimo ir teroro priemones; neteisėtai suvaržė ar atėmė jų laisvę; atskyrė vaikus nuo tėvų ar globėjų; sukėlė jiems mirties nuo bado grėsmę; neteisėtai atėmė, konfiskavo civilių asmenų turtą ar vykdė didelio masto jo nusavinimą, nepateisinamą karo būtinumu; užgauliai žemino jų orumą; vertė pereiti į kitą tikėjimą; išniekino nukautųjų palaikus,\nbaudžiamas laisvės atėmimu nuo penkerių iki penkiolikos metų.“"
    },
    {
      "provision_ref": "art9",
      "section": "9",
      "title": "9 straipsnis. 107 straipsnio pakeitimas",
      "content": "Pakeisti 107 straipsnį ir jį išdėstyti taip:\n\n„107 straipsnis. Vilkinimas repatrijuoti karo belaisvius\n\nTas, kas po taikos sutarties sudarymo ar karo veiksmų nutraukimo nepateisinamai vilkino paleisti ar repatrijuoti karo belaisvius,\n\nbaudžiamas bauda arba laisvės atėmimu iki trejų metų.“"
    },
    {
      "provision_ref": "art10",
      "section": "10",
      "title": "10 straipsnis. 108 straipsnio pakeitimas",
      "content": "Pakeisti 108 straipsnį ir jį išdėstyti taip:\n\n„108 straipsnis. Vilkinimas paleisti internuotus civilius ar trukdymas repatrijuoti kitiems civiliams\n\nTas, kas po karo veiksmų nutraukimo nepateisinamai vilkino paleisti internuotus civilius ar neleido kitiems to pageidaujantiems civiliams repatrijuoti į Tėvynę iš ginkluoto konflikto teritorijos,\n\nbaudžiamas bauda arba laisvės atėmimu iki trejų metų.“"
    },
    {
      "provision_ref": "art11",
      "section": "11",
      "title": "11 straipsnis. 109 straipsnio pakeitimas",
      "content": "Pakeisti 109 straipsnį ir jį išdėstyti taip:\n\n„109 straipsnis. Neteisėtas Raudonojo Kryžiaus, Raudonojo Pusmėnulio, Raudonojo Kristalo, Jungtinių Tautų Organizacijos emblemos ar kitos tarptautinės humanitarinės teisės saugomos emblemos (ženklo), ar pavadinimo panaudojimas\n\nTas, kas ginkluoto konflikto metu neteisėtai panaudojo Raudonojo Kryžiaus, Raudonojo Pusmėnulio, Raudonojo Kristalo, Jungtinių Tautų Organizacijos emblemą ar kitą tarptautinės humanitarinės teisės saugomą emblemą (ženklą), ar pavadinimą,\n\nbaudžiamas bauda arba laisvės atėmimu iki trejų metų.“"
    },
    {
      "provision_ref": "art12",
      "section": "12",
      "title": "12 straipsnis. 123 straipsnio pakeitimas",
      "content": "Pakeisti 123 straipsnį ir jį išdėstyti taip:\n\n„123 straipsnis. Piktnaudžiavimas oficialiais įgaliojimais\n\nTas, kas būdamas įgaliotas atstovauti Lietuvos Respublikai palaikant santykius su kita valstybe ar kitos valstybės organizacija ar tarptautinėje viešojoje organizacijoje viršijo įgaliojimus arba sąmoningai neatliko pareigų, arba netinkamai jas atliko ir dėl to padarė Lietuvos Respublikos interesams prieštaraujančią veiką, dėl kurios padaryta didelė žala,\n\nbaudžiamas bauda arba areštu, arba laisvės atėmimu iki šešerių metų.“"
    },
    {
      "provision_ref": "art13",
      "section": "13",
      "title": "13 straipsnis. 124 straipsnio pakeitimas",
      "content": "Pakeisti 124 straipsnį ir jį išdėstyti taip:\n\n„124 straipsnis. Neteisėtas disponavimas informacija, kuri yra valstybės paslaptis\n\nTas, kas neteisėtai įgijo ar perleido informaciją, kuri yra Lietuvos Respublikos valstybės paslaptis, arba neteisėtai laikė materialius objektus, kurių turinys ar informacija apie juos yra Lietuvos Respublikos valstybės paslaptis, jeigu nebuvo šnipinėjimo požymių,\n\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art14",
      "section": "14",
      "title": "14 straipsnis. 125 straipsnio pakeitimas",
      "content": "Pakeisti 125 straipsnio 1 dalį ir ją išdėstyti taip:\n\n„1. Tas, kas atskleidė informaciją, kuri yra Lietuvos Respublikos valstybės paslaptis, jeigu jam ta informacija buvo patikėta arba jis ją sužinojo dėl savo tarnybos, darbo ar atlikdamas viešąsias funkcijas, bet nebuvo šnipinėjimo požymių,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art15",
      "section": "15",
      "title": "15 straipsnis. 126 straipsnio pakeitimas",
      "content": "Pakeisti 126 straipsnio 1 dalį ir ją išdėstyti taip:\n\n„1. Tas, kas sunaikino, sugadino ar prarado dėl tarnybos, darbo ar viešųjų funkcijų atlikimo jam patikėtą dokumentą, daiktą ar kitą materialų objektą, kurio turinys ar informacija apie jį yra Lietuvos Respublikos valstybės paslaptis,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art16",
      "section": "16",
      "title": "16 straipsnis. 127 straipsnio pakeitimas",
      "content": "Pakeisti 127 straipsnį ir jį išdėstyti taip:\n\n„127 straipsnis. Valstybės simbolių išniekinimas\n\nTas, kas viešai nuplėšė, sudraskė, sulaužė, sunaikino, subjaurojo ar kitaip išniekino Lietuvos valstybės vėliavą ar herbą arba viešai pasityčiojo iš Lietuvos valstybės himno,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art17",
      "section": "17",
      "title": "17 straipsnis. 128 straipsnio pakeitimas",
      "content": "Pakeisti 128 straipsnį ir jį išdėstyti taip:\n\n„128 straipsnis. Užsienio valstybės, Europos Sąjungos ar tarptautinės viešosios organizacijos simbolių išniekinimas\n\nTas, kas nuplėšė, sudraskė, sulaužė, sunaikino, subjaurojo ar kitaip išniekino oficialiai iškabintą užsienio valstybės herbą ar vėliavą, Europos Sąjungos arba tarptautinės viešosios organizacijos vėliavą,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art18",
      "section": "18",
      "title": "18 straipsnis. 129 straipsnio pakeitimas",
      "content": "Pakeisti 129 straipsnio 2 dalies 13 punktą ir jį išdėstyti taip:\n\n„13) siekdamas išreikšti neapykantą asmenų grupei ar jai priklausančiam asmeniui dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų.“"
    },
    {
      "provision_ref": "art19",
      "section": "19",
      "title": "19 straipsnis. 131 straipsnio pakeitimas",
      "content": "Pakeisti 131 straipsnį ir jį išdėstyti taip:\n\n„131 straipsnis. Naujagimio nužudymas\n\nMotina, dėl gimdymo nulemtos būsenos nužudžiusi savo naujagimį,\n\nbaudžiama laisvės apribojimu arba areštu, arba laisvės atėmimu iki penkerių metų.“"
    },
    {
      "provision_ref": "art20",
      "section": "20",
      "title": "20 straipsnis. 132 straipsnio pakeitimas",
      "content": "Pakeisti 132 straipsnio 3 dalį ir ją išdėstyti taip:\n\n„3. Tas, kas padarė šio straipsnio 1 ar 2 dalyje numatytą veiką pažeisdamas teisės aktų nustatytas specialias elgesio saugumo taisykles,\nbaudžiamas laisvės atėmimu iki septynerių metų.“"
    },
    {
      "provision_ref": "art21",
      "section": "21",
      "title": "21 straipsnis. 134 straipsnio pakeitimas",
      "content": "Pakeisti 134 straipsnį ir jį išdėstyti taip:\n\n„134 straipsnis. Padėjimas nusižudyti\n\nTas, kas beviltiškai sergančio žmogaus prašymu padėjo jam nusižudyti,\n\nbaudžiamas laisvės apribojimu arba areštu, arba laisvės atėmimu iki ketverių metų.“"
    },
    {
      "provision_ref": "art22",
      "section": "22",
      "title": "22 straipsnis. 135 straipsnio pakeitimas",
      "content": "Pakeisti 135 straipsnio 2 dalies 13 punktą ir jį išdėstyti taip:\n\n„13) siekdamas išreikšti neapykantą asmenų grupei ar jai priklausančiam asmeniui dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų,\n\nbaudžiamas laisvės atėmimu nuo dvejų iki dvylikos metų.“"
    },
    {
      "provision_ref": "art23",
      "section": "23",
      "title": "23 straipsnis. 136 straipsnio pakeitimas",
      "content": "Pakeisti 136 straipsnį ir jį išdėstyti taip:\n\n„136 straipsnis. Sunkus sveikatos sutrikdymas labai susijaudinus\n\nTas, kas sunkiai sužalojo žmogų staiga labai susijaudinęs dėl neteisėto ar itin įžeidžiančio jį ar jo artimą asmenį nukentėjusio asmens poelgio,\n\nbaudžiamas laisvės apribojimu arba areštu, arba laisvės atėmimu iki ketverių metų.“"
    },
    {
      "provision_ref": "art24",
      "section": "24",
      "title": "24 straipsnis. 137 straipsnio pakeitimas",
      "content": "Pakeisti 137 straipsnį ir jį išdėstyti taip:\n\n„137 straipsnis. Sunkus sveikatos sutrikdymas dėl neatsargumo\n\n1. Tas, kas dėl neatsargumo sunkiai sužalojo ar susargdino žmogų,\nbaudžiamas laisvės apribojimu arba areštu, arba laisvės atėmimu iki trejų metų.\n\n2. Tas, kas dėl neatsargumo sunkiai sužalojo ar susargdino du ar daugiau žmonių,\nbaudžiamas laisvės apribojimu arba areštu, arba laisvės atėmimu iki ketverių metų.\n\n3. Tas, kas padarė šio straipsnio 1 ar 2 dalyje numatytą veiką pažeisdamas teisės aktų nustatytas specialias elgesio saugumo taisykles,\nbaudžiamas laisvės apribojimu arba areštu, arba laisvės atėmimu iki penkerių metų.\n\n4. Už šio straipsnio 3 dalyje numatytą veiką atsako ir juridinis asmuo.“"
    },
    {
      "provision_ref": "art25",
      "section": "25",
      "title": "25 straipsnis. 138 straipsnio pakeitimas",
      "content": "Pakeisti 138 straipsnio 2 dalies 13 punktą ir jį išdėstyti taip:\n\n„13) siekdamas išreikšti neapykantą asmenų grupei ar jai priklausančiam asmeniui dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų,\n\nbaudžiamas laisvės atėmimu iki penkerių metų.“"
    },
    {
      "provision_ref": "art26",
      "section": "26",
      "title": "26 straipsnis. 139 straipsnio pakeitimas",
      "content": "Pakeisti 139 straipsnio 2 dalį ir ją išdėstyti taip:\n\n„2. Tas, kas dėl neatsargumo nesunkiai sužalojo ar susargdino du ar daugiau žmonių,\nbaudžiamas viešaisiais darbais arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art27",
      "section": "27",
      "title": "27 straipsnis. 140 straipsnio pakeitimas",
      "content": "Pakeisti 140 straipsnio 3 dalį ir ją išdėstyti taip:\n\n„3. Tas, kas šio straipsnio 1 dalyje nurodytą veiką padarė mažamečiui arba kankindamas nukentėjusį asmenį,\nbaudžiamas viešaisiais darbais arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art28",
      "section": "28",
      "title": "28 straipsnis. 142 straipsnio pakeitimas",
      "content": "Pakeisti 142 straipsnio 3 dalį ir ją išdėstyti taip:\n\n„3. Tas, kas neturėdamas teisės daryti aborto operacijas nutraukė nėštumą pačios moters prašymu,\nbaudžiamas laisvės apribojimu arba areštu, arba laisvės atėmimu iki ketverių metų.“"
    },
    {
      "provision_ref": "art29",
      "section": "29",
      "title": "29 straipsnis. 143 straipsnio pakeitimas",
      "content": "Pakeisti 143 straipsnį ir jį išdėstyti taip:\n\n„143 straipsnis. Privertimas darytis neteisėtą abortą\n\nTas, kas panaudodamas psichinę prievartą nukentėjusiajai ar jos artimiesiems privertė nėščią moterį darytis neteisėtą abortą,\n\nbaudžiamas viešaisiais darbais arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art30",
      "section": "30",
      "title": "30 straipsnis. 145 straipsnio pakeitimas",
      "content": "Pakeisti 145 straipsnio 2 dalį ir ją išdėstyti taip:\n\n„2. Tas, kas terorizavo žmogų grasindamas susprogdinti, padegti ar padaryti kitokią pavojingą gyvybei, sveikatai ar turtui veiką arba sistemingai baugino žmogų naudodamas psichinę prievartą,\nbaudžiamas laisvės apribojimu arba areštu, arba laisvės atėmimu iki ketverių metų.“"
    },
    {
      "provision_ref": "art31",
      "section": "31",
      "title": "31 straipsnis. 146 straipsnio pakeitimas",
      "content": "Pakeisti 146 straipsnį ir jį išdėstyti taip:\n\n„146 straipsnis. Neteisėtas laisvės atėmimas\n\n1. Tas, kas neteisėtai atėmė žmogui laisvę, jeigu nebuvo žmogaus pagrobimo kaip įkaito požymių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas padarė šio straipsnio 1 dalyje numatytą veiką panaudodamas smurtą arba sukeldamas pavojų nukentėjusio asmens gyvybei ar sveikatai, arba laikydamas nukentėjusį asmenį nelaisvėje ilgiau nei 48 valandas,\nbaudžiamas laisvės apribojimu arba areštu, arba laisvės atėmimu iki ketverių metų.“"
    },
    {
      "provision_ref": "art32",
      "section": "32",
      "title": "32 straipsnis. 147 straipsnio pakeitimas",
      "content": "Pakeisti 147 straipsnio 1 dalį ir ją išdėstyti taip:\n\n„1. Tas, kas pardavė, pirko, kitaip perleido ar įgijo, verbavo, gabeno ar laikė nelaisvėje žmogų panaudodamas fizinį smurtą ar grasinimus arba kitaip atimdamas galimybę priešintis, arba pasinaudodamas nukentėjusio asmens priklausomumu ar pažeidžiamumu, arba panaudodamas apgaulę, arba priimdamas ar sumokėdamas pinigus, arba gaudamas ar suteikdamas kitokią naudą asmeniui, kuris faktiškai kontroliuoja nukentėjusį asmenį, jeigu kaltininkas žinojo arba siekė, kad nukentėjęs asmuo, nesvarbu, ar jis sutiko, būtų išnaudojamas vergijos ar panašiomis į vergiją sąlygomis, prostitucijai, pornografijai ar kitoms seksualinio išnaudojimo formoms, priverstinei, fiktyviai santuokai, priverstiniam darbui ar paslaugoms, įskaitant elgetavimą, nusikalstamai veikai daryti arba kitais išnaudojimo tikslais,\nbaudžiamas laisvės atėmimu nuo trejų iki dešimties metų.“"
    },
    {
      "provision_ref": "art33",
      "section": "33",
      "title": "33 straipsnis. 1471 straipsnio pakeitimas",
      "content": "1. Pakeisti 1471 straipsnio 1 dalį ir ją išdėstyti taip:\n\n„1. Tas, kas panaudodamas fizinį smurtą, grasinimus, apgaulę arba kitus šio kodekso 147 straipsnyje nurodytus būdus neteisėtai vertė žmogų dirbti tam tikrą darbą ar teikti tam tikras paslaugas, įskaitant elgetavimą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“\n\n2. Pakeisti 1471 straipsnio 2 dalį ir ją išdėstyti taip:\n\n„2. Tas, kas padarė šio straipsnio 1 dalyje numatytą veiką versdamas žmogų dirbti ar teikti paslaugas vergijos ar kitokiomis nežmoniškomis sąlygomis,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art34",
      "section": "34",
      "title": "34 straipsnis. 1472 straipsnio pakeitimas",
      "content": "Pakeisti 1472 straipsnio 1 dalį ir ją išdėstyti taip:\n\n„1. Tas, kas naudojosi žmogaus darbu ar teikiamomis paslaugomis, įskaitant prostituciją, žinodamas ar turėdamas ir galėdamas žinoti, kad asmuo šį darbą dirba ar šias paslaugas teikia dėl to, kad prieš jį išnaudojimo tikslais buvo panaudotas fizinis smurtas, grasinimai, apgaulė arba kiti šio kodekso 147 straipsnyje nurodyti būdai,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art35",
      "section": "35",
      "title": "35 straipsnis. 148 straipsnio pakeitimas",
      "content": "Pakeisti 148 straipsnio 1 dalį ir ją išdėstyti taip:\n\n„1. Tas, kas reikalavo iš žmogaus atlikti neteisėtus veiksmus ar susilaikyti nuo teisėtų veiksmų atlikimo, ar kitaip elgtis pagal kaltininko nurodymą panaudodamas psichinę prievartą nukentėjusiam asmeniui ar jo artimiesiems,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art36",
      "section": "36",
      "title": "36 straipsnis. 149 straipsnio pakeitimas",
      "content": "1. Pakeisti 149 straipsnio 1 dalį ir ją išdėstyti taip:\n\n„1. Tas, kas lytiškai santykiavo su žmogumi prieš šio valią panaudodamas fizinį smurtą ar grasindamas tuoj pat jį panaudoti, ar kitaip atimdamas galimybę priešintis, ar pasinaudodamas bejėgiška nukentėjusio asmens būkle,\nbaudžiamas laisvės atėmimu nuo vienerių iki septynerių metų.“\n\n2. Pakeisti 149 straipsnio 2 dalį ir ją išdėstyti taip:\n\n„2. Tas, kas su bendrininkų grupe išžagino žmogų,\nbaudžiamas laisvės atėmimu nuo trejų iki dešimties metų.“\n\n3. Pakeisti 149 straipsnio 3 dalį ir ją išdėstyti taip:\n\n„3. Tas, kas išžagino nepilnametį asmenį,\nbaudžiamas laisvės atėmimu nuo ketverių iki dešimties metų.“"
    },
    {
      "provision_ref": "art37",
      "section": "37",
      "title": "37 straipsnis. 150 straipsnio pakeitimas",
      "content": "Pakeisti 150 straipsnį ir jį išdėstyti taip:\n\n„150 straipsnis. Seksualinis prievartavimas\n\n1. Tas, kas tenkino lytinę aistrą su žmogumi prieš šio valią analiniu, oraliniu ar kitokio fizinio sąlyčio būdu panaudodamas fizinį smurtą ar grasindamas tuoj pat jį panaudoti, ar kitaip atimdamas galimybę priešintis, ar pasinaudodamas bejėgiška nukentėjusio asmens būkle,\nbaudžiamas laisvės atėmimu nuo vienerių iki septynerių metų.\n\n2. Tas, kas su bendrininkų grupe atliko šio straipsnio 1 dalyje numatytus veiksmus,\nbaudžiamas laisvės atėmimu nuo dvejų iki dešimties metų.\n\n3. Tas, kas šio straipsnio 1 dalyje numatytus veiksmus atliko nepilnamečiam asmeniui,\nbaudžiamas laisvės atėmimu nuo trejų iki dešimties metų.\n\n4. Tas, kas šio straipsnio 1 dalyje numatytus veiksmus atliko mažamečiam asmeniui,\nbaudžiamas laisvės atėmimu nuo ketverių iki penkiolikos metų.\n\n5. Už šio straipsnio 1 dalyje numatytą veiką asmuo atsako tik tuo atveju, kai yra nukentėjusio asmens skundas ar jo teisėto atstovo pareiškimas, prokuroro reikalavimas arba kai ikiteisminis tyrimas pradėtas nustačius smurto artimoje aplinkoje požymius.\n\n6. Už šio straipsnio 3 ir 4 dalyse numatytas veikas atsako ir juridinis asmuo.“"
    },
    {
      "provision_ref": "art38",
      "section": "38",
      "title": "38 straipsnis. 151 straipsnio pakeitimas",
      "content": "1. Pakeisti 151 straipsnio 1 dalį ir ją išdėstyti taip:\n\n„1. Tas, kas grasindamas panaudoti smurtą, panaudodamas kitokią psichinę prievartą arba pasinaudodamas asmens priklausomumu privertė jį lytiškai santykiauti ar kitaip tenkinti lytinę aistrą su kaltininku ar kitu asmeniu,\nbaudžiamas laisvės atėmimu iki penkerių metų.“\n\n2. Pakeisti 151 straipsnio 2 dalį ir ją išdėstyti taip:\n\n„2. Tas, kas šio straipsnio 1 dalyje numatytus veiksmus atliko nepilnamečiam asmeniui,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art39",
      "section": "39",
      "title": "39 straipsnis. 1511 straipsnio pakeitimas",
      "content": "Pakeisti 1511 straipsnį ir jį išdėstyti taip:\n\n„1511 straipsnis. Lytinės aistros tenkinimas pažeidžiant nepilnamečio asmens seksualinio apsisprendimo laisvę ir (ar) neliečiamumą\n\n1. Pilnametis asmuo, lytiškai santykiavęs ar kitaip tenkinęs lytinę aistrą su jaunesniu negu šešiolikos metų asmeniu, jeigu nebuvo išžaginimo, seksualinio prievartavimo ar privertimo lytiškai santykiauti požymių,\nbaudžiamas laisvės apribojimu arba areštu, arba laisvės atėmimu iki penkerių metų.\n\n2. Tas, kas lytiškai santykiavo ar kitaip tenkino lytinę aistrą su nepilnamečiu asmeniu pasiūlęs, pažadėjęs suteikti ar suteikęs jam ar kitam asmeniui už tai pinigų ar kitokios formos atlygį, jeigu nebuvo išžaginimo, seksualinio prievartavimo ar privertimo lytiškai santykiauti požymių,\nbaudžiamas laisvės apribojimu arba areštu, arba laisvės atėmimu iki penkerių metų.\n\n3. Tėvas, motina, globėjas, rūpintojas ar kitas teisėtas vaiko atstovas arba įstatymuose nustatytų įgaliojimų nepilnamečio asmens atžvilgiu turintis asmuo, arba pasitikėjimu, autoritetu arba įtaka nepilnamečiui piktnaudžiavęs asmuo, lytiškai santykiavęs ar kitaip tenkinęs lytinę aistrą su tuo nepilnamečiu asmeniu, jeigu nebuvo išžaginimo, seksualinio prievartavimo ar privertimo lytiškai santykiauti požymių,\nbaudžiamas laisvės apribojimu arba areštu, arba laisvės atėmimu iki šešerių metų.\n\n4. Tas, kas padarė šio straipsnio 3 dalyje numatytus veiksmus su jaunesniu negu šešiolikos metų asmeniu,\nbaudžiamas laisvės atėmimu nuo dvejų iki aštuonerių metų.\n\n5. Už šiame straipsnyje numatytas veikas atsako ir juridinis asmuo.\n\n6. Šio straipsnio 1 dalyje nurodyti veiksmai nelaikomi nusikaltimu, jeigu tarp veiksmų dalyvių nėra didelio amžiaus, dvasinės ir fizinės brandos skirtumo.“"
    },
    {
      "provision_ref": "art40",
      "section": "40",
      "title": "40 straipsnis. 152 straipsnio pakeitimas",
      "content": "Pakeisti 152 straipsnio 1 dalį ir ją išdėstyti taip:\n\n„1. Tas, kas siekdamas seksualinio bendravimo ar pasitenkinimo vulgariais ar panašiais veiksmais, pasiūlymais ar užuominomis priekabiavo prie pagal tarnybą ar kitaip priklausomo asmens, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.“"
    },
    {
      "provision_ref": "art41",
      "section": "41",
      "title": "41 straipsnis. 1521 straipsnio pakeitimas",
      "content": "Pakeisti 1521 straipsnio 1 dalį ir ją išdėstyti taip:\n\n„1. Pilnametis asmuo, pasiūlęs jaunesniam negu šešiolikos metų asmeniui susitikti siekdamas lytiškai santykiauti ar kitaip tenkinti lytinę aistrą arba jį išnaudoti pornografinei produkcijai gaminti, jeigu po šio pasiūlymo ėmėsi konkrečių veiksmų, kad susitikimas įvyktų,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art42",
      "section": "42",
      "title": "42 straipsnis. 156 straipsnio pakeitimas",
      "content": "Pakeisti 156 straipsnio 1 dalį ir ją išdėstyti taip:\n\n„1. Tas, kas pagrobė svetimą vaiką arba sukeitė naujagimius,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art43",
      "section": "43",
      "title": "43 straipsnis. 157 straipsnio pakeitimas",
      "content": "Pakeisti 157 straipsnio 1 dalį ir ją išdėstyti taip:\n\n„1. Tas, kas siūlė pirkti, kitaip įgyti, pardavė, pirko, kitaip perleido, įgijo, verbavo, gabeno arba laikė nelaisvėje vaiką žinodamas ar siekdamas, kad, neatsižvelgiant į vaiko sutikimą, jis būtų neteisėtai įvaikintas, išnaudojamas vergijos ar panašiomis į vergiją sąlygomis, prostitucijai, pornografijai, kitoms seksualinio išnaudojimo formoms, priverstinei, fiktyviai santuokai, priverstiniam darbui ar paslaugoms, įskaitant elgetavimą, nusikalstamai veikai daryti arba kitiems išnaudojimo tikslams,\nbaudžiamas laisvės atėmimu nuo ketverių iki dvylikos metų.“"
    },
    {
      "provision_ref": "art44",
      "section": "44",
      "title": "44 straipsnis. 159 straipsnio pakeitimas",
      "content": "Pakeisti 159 straipsnį ir jį išdėstyti taip:\n\n„159 straipsnis. Vaiko įtraukimas į nusikalstamą veiką\n\nTas, kas įtikinėdamas, prašydamas, papirkdamas, grasindamas, apgaule ar kitokiu būdu įtraukė vaiką į nusikalstamą veiką,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art45",
      "section": "45",
      "title": "45 straipsnis. 160 straipsnio pakeitimas",
      "content": "Pakeisti 160 straipsnį ir jį išdėstyti taip:\n\n„160 straipsnis. Vaiko įtraukimas vartoti vaistus ar kitas apkvaišinančias priemones, ar Lietuvos Respublikos tam tikrų dopingo medžiagų kontrolės įstatyme nurodytas medžiagas\n\nTas, kas įtraukė vaiką ne gydymo tikslais vartoti vaistus ar kitas apkvaišinančias nenarkotines priemones, ar Lietuvos Respublikos tam tikrų dopingo medžiagų kontrolės įstatyme nurodytas medžiagas,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art46",
      "section": "46",
      "title": "46 straipsnis. 161 straipsnio pakeitimas",
      "content": "Pakeisti 161 straipsnio 1 dalį ir ją išdėstyti taip:\n\n„1. Tas, kas įtraukė vaiką girtauti,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art47",
      "section": "47",
      "title": "47 straipsnis. 162 straipsnio pakeitimas",
      "content": "Pakeisti 162 straipsnį ir jį išdėstyti taip:\n\n„162 straipsnis. Vaiko išnaudojimas pornografijai\n\n1. Tas, kas verbavo, vertė arba įtraukė vaiką dalyvauti pornografinio pobūdžio renginiuose, arba išnaudojo vaiką tokiems tikslams, arba išnaudojo vaiką pornografinei produkcijai gaminti, arba pelnėsi iš tokios vaiko veiklos,\nbaudžiamas laisvės atėmimu nuo dvejų iki aštuonerių metų.\n\n2. Tas, kas dalyvavo pornografinio pobūdžio renginyje, į kurį buvo įtrauktas vaikas,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art48",
      "section": "48",
      "title": "48 straipsnis. 169 straipsnio pakeitimas",
      "content": "Pakeisti 169 straipsnį ir jį išdėstyti taip:\n\n„169 straipsnis. Diskriminavimas dėl tautybės, rasės, lyties, kilmės, religijos ar kitos grupinės priklausomybės\n\nTas, kas atliko veiksmus, kuriais siekta žmonių grupei ar jai priklausančiam asmeniui dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų sutrukdyti lygiomis teisėmis su kitais dalyvauti politinėje, ekonominėje, socialinėje, kultūrinėje, darbo ar kitoje veikloje arba suvaržyti tokios žmonių grupės ar jai priklausančio asmens teises ir laisves,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art49",
      "section": "49",
      "title": "49 straipsnis. 170 straipsnio pakeitimas",
      "content": "Pakeisti 170 straipsnį ir jį išdėstyti taip:\n\n„170 straipsnis. Kurstymas prieš bet kokios tautos, rasės, etninę, religinę ar kitokią žmonių grupę\n\n1. Tas, kas turėdamas tikslą platinti gamino, įsigijo, siuntė, gabeno, laikė dalykus, kuriuose tyčiojamasi, niekinama, skatinama neapykanta ar kurstoma diskriminuoti žmonių grupę ar jai priklausantį asmenį dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų arba kurstoma smurtauti, fiziškai susidoroti su tokia žmonių grupe ar jai priklausančiu asmeniu, arba juos platino,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.\n\n2. Tas, kas viešai tyčiojosi, niekino, skatino neapykantą ar kurstė diskriminuoti žmonių grupę ar jai priklausantį asmenį dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n3. Tas, kas viešai kurstė smurtauti, fiziškai susidoroti su žmonių grupe ar jai priklausančiu asmeniu dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų arba finansavo ar kitaip materialiai rėmė tokią veiklą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n4. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art50",
      "section": "50",
      "title": "50 straipsnis. 1701 straipsnio pakeitimas",
      "content": "Pakeisti 1701 straipsnio 1 dalį ir ją išdėstyti taip:\n\n„1. Tas, kas kūrė bendrininkų ar organizuotą grupę arba organizaciją, turinčią tikslą diskriminuoti žmonių grupę dėl amžiaus, lyties, seksualinės orientacijos, negalios, rasės, odos spalvos, tautybės, kalbos, kilmės, etninės kilmės, socialinės padėties, tikėjimo, religijos arba įsitikinimų ar pažiūrų arba kurstyti prieš ją, arba dalyvavo tokios grupės ar organizacijos veikloje, arba finansavo ar kitaip materialiai rėmė tokią grupę ar organizaciją,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art51",
      "section": "51",
      "title": "51 straipsnis. 1702 straipsnio pakeitimas",
      "content": "Pakeisti 1702 straipsnio 1 dalį ir ją išdėstyti taip:\n\n„1. Tas, kas viešai pritarė Lietuvos Respublikos ar Europos Sąjungos teisės aktais arba įsiteisėjusiais Lietuvos Respublikos ar tarptautinių teismų sprendimais pripažintiems genocido ar kitiems nusikaltimams žmoniškumui arba karo nusikaltimams, juos neigė ar šiurkščiai menkino, jeigu tai padaryta grasinančiu, užgauliu ar įžeidžiančiu būdu arba dėl to buvo sutrikdyta ar galėjo būti sutrikdyta viešoji tvarka, taip pat tas, kas viešai pritarė SSRS ar nacistinės Vokietijos įvykdytai agresijai prieš Lietuvos Respubliką, SSRS ar nacistinės Vokietijos įvykdytiems genocido ar kitiems nusikaltimams žmoniškumui arba karo nusikaltimams, arba 1990–1991 metais įvykdytiems kitiems agresiją prieš Lietuvos Respubliką vykdžiusių ar joje dalyvavusių asmenų labai sunkiems ar sunkiems nusikaltimams Lietuvos Respublikai arba labai sunkiems nusikaltimams Lietuvos Respublikos gyventojams, juos neigė ar šiurkščiai menkino, jeigu tai padaryta grasinančiu, užgauliu ar įžeidžiančiu būdu arba dėl to buvo sutrikdyta ar galėjo būti sutrikdyta viešoji tvarka,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art52",
      "section": "52",
      "title": "52 straipsnis. 172 straipsnio pakeitimas",
      "content": "Pakeisti 172 straipsnį ir jį išdėstyti taip:\n\n„172 straipsnis. Trukdymas pasinaudoti rinkimų ar referendumo teise\n\n1. Tas, kas prieš asmenį, turintį teisę rinkti arba dalyvauti referendume, panaudojo psichinę prievartą, apgaulę arba jį papirko, siekdamas paveikti jo valią realizuojant savo teisę rinkti ar nuo jos susilaikyti arba dalyvauti referendume, arba šiuos veiksmus atliko prieš asmenį, turintį teisę būti išrinktam,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas šio straipsnio 1 dalyje numatytus veiksmus organizavo, juos atliko sistemingai arba jeigu dėl to rinkimai ar referendumas buvo pripažinti negaliojančiais,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art53",
      "section": "53",
      "title": "53 straipsnis. 173 straipsnio pakeitimas",
      "content": "Pakeisti 173 straipsnį ir jį išdėstyti taip:\n\n„173 straipsnis. Rinkimų ar referendumo dokumento suklastojimas arba suklastoto rinkimų ar referendumo dokumento panaudojimas\n\n1. Tas, kas siekdamas paveikti rinkimų ar referendumo rezultatus suklastojo rinkėjų sąrašą, turinčių teisę dalyvauti referendume piliečių sąrašą, balsų skaičiavimo protokolą, rinkimų ar referendumo biuletenį, pagamino didelį kiekį rinkimų ar referendumo netikrų biuletenių arba panaudojo suklastotą ar netikrą rinkimų ar referendumo dokumentą, arba organizavo šių dokumentų klastojimą, gaminimą arba naudojimą,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas padarė šio straipsnio 1 dalyje numatytą veiką, jeigu dėl to rinkimai ar referendumas buvo pripažinti negaliojančiais,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art54",
      "section": "54",
      "title": "54 straipsnis. 174 straipsnio pakeitimas",
      "content": "Pakeisti 174 straipsnį ir jį išdėstyti taip:\n\n„174 straipsnis. Neteisingas rinkimų balsų suskaičiavimas\n\n1. Tas, kas siekdamas paveikti rinkimų ar referendumo rezultatus neteisingai suskaičiavo ir užfiksavo rinkėjų ar referendume dalyvavusių piliečių balsus arba organizavo neteisingą balsų skaičiavimą arba fiksavimą,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas padarė šio straipsnio 1 dalyje numatytą veiką, jeigu dėl to rinkimai ar referendumas buvo pripažinti negaliojančiais,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art55",
      "section": "55",
      "title": "55 straipsnis. 175 straipsnio pakeitimas",
      "content": "Pakeisti 175 straipsnio 1 dalį ir ją išdėstyti taip:\n\n„1. Tas, kas sunaikino, sugadino, pagrobė arba paslėpė rinkėjų ar turinčių teisę dalyvauti referendume piliečių sąrašą, rinkimų ar referendumo biuletenį ar balsų skaičiavimo protokolą, jeigu dėl to rinkimai ar referendumas buvo pripažinti negaliojančiais arba tai turėjo reikšmingą įtaką rinkimų ar referendumo rezultatams, arba organizavo šių dokumentų naikinimą, gadinimą, grobimą arba slėpimą,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“"
    },
    {
      "provision_ref": "art56",
      "section": "56",
      "title": "56 straipsnis. 176 straipsnio pakeitimas",
      "content": "Pakeisti 176 straipsnio 1 dalį ir ją išdėstyti taip:\n\n„1. Darbdavys ar jo įgaliotas asmuo, pažeidęs Lietuvos Respublikos darbuotojų saugos ir sveikatos įstatyme ar kituose teisės aktuose nustatytus darbuotojų saugos ir sveikatos reikalavimus, jeigu dėl to įvyko sunkus ar mirtinas nelaimingas atsitikimas darbe arba atsirado kitokių sunkių padarinių,\nbaudžiamas bauda arba areštu, arba laisvės atėmimu iki septynerių metų.“"
    },
    {
      "provision_ref": "art57",
      "section": "57",
      "title": "57 straipsnis. 178 straipsnio pakeitimas",
      "content": "Pakeisti 178 straipsnio 2 dalį ir ją išdėstyti taip:\n\n„2. Tas, kas atvirai pagrobė svetimą turtą arba viešoje vietoje pagrobė svetimą turtą iš asmens drabužių, rankinės ar kitokio nešulio (kišenvagystė), arba pagrobė svetimą turtą įsibrovęs į transporto priemonę,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art58",
      "section": "58",
      "title": "58 straipsnis. 180 straipsnio pakeitimas",
      "content": "Pakeisti 180 straipsnį ir jį išdėstyti taip:\n\n„180 straipsnis. Plėšimas\n\n1. Tas, kas panaudodamas fizinį smurtą ar grasindamas tuoj pat jį panaudoti arba kitaip atimdamas galimybę nukentėjusiam asmeniui priešintis pagrobė svetimą turtą,\nbaudžiamas laisvės apribojimu arba areštu, arba laisvės atėmimu iki šešerių metų.\n\n2. Tas, kas apiplėšė įsibrovęs į patalpą arba panaudojęs nešaunamąjį ginklą ar kitą daiktą, kuriuo galima žmogų žaloti, arba apiplėšė pagrobdamas didelės vertės svetimą turtą,\nbaudžiamas laisvės atėmimu nuo dvejų iki aštuonerių metų.\n\n3. Tas, kas apiplėšė panaudojęs šaunamąjį ginklą ar sprogmenį arba apiplėšė pagrobdamas labai didelės vertės svetimą turtą ar didelę mokslinę, istorinę ar kultūrinę reikšmę turinčias vertybes, arba apiplėšė dalyvaudamas organizuotoje grupėje,\nbaudžiamas laisvės atėmimu nuo trejų iki dešimties metų.\n\n4. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art59",
      "section": "59",
      "title": "59 straipsnis. 181 straipsnio pakeitimas",
      "content": "1. Pakeisti 181 straipsnio 1 dalį ir ją išdėstyti taip:\n\n„1. Tas, kas neturėdamas teisėto pagrindo atvirai ar užmaskuotai savo ar kitų asmenų naudai vertė kitą asmenį perduoti turtą, suteikti turtinę teisę ar atleisti nuo turtinės pareigos arba atlikti kitus turtinio pobūdžio veiksmus, arba nuo jų susilaikyti grasindamas prieš nukentėjusį ar kitą asmenį panaudoti fizinį smurtą, sunaikinti ar sugadinti jo turtą, paskelbti kompromituojančią ar kitokią informaciją, kurios atskleidimas nepageidautinas, arba panaudodamas kitokią psichinę prievartą,\nbaudžiamas laisvės apribojimu arba areštu, arba laisvės atėmimu iki šešerių metų.“\n\n2. Pakeisti 181 straipsnio 2 dalį ir ją išdėstyti taip:\n\n„2. Tas, kas prievartavo didelės vertės svetimą turtą arba prievartaudamas turtą panaudojo fizinį smurtą, atėmė asmeniui laisvę, sunaikino ar sugadino jo turtą arba kitokiu būdu padarė jam didelę turtinę žalą,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art60",
      "section": "60",
      "title": "60 straipsnis. 1821 straipsnio pakeitimas",
      "content": "Pakeisti 1821 straipsnio 1 dalį ir ją išdėstyti taip:\n\n„1. Tas, kas neteisėtai paveikė sąžiningą aukšto meistriškumo sporto varžybų eigą arba rezultatą,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art61",
      "section": "61",
      "title": "61 straipsnis. 185 straipsnio pakeitimas",
      "content": "Pakeisti 185 straipsnį ir jį išdėstyti taip:\n\n„185 straipsnis. Radinio pasisavinimas\n\nTas, kas pasisavino rastą lobį, didelę mokslinę, istorinę ar kultūrinę reikšmę turinčias vertybes, kitą didelės vertės radinį ar atsitiktinai jam patekusį didelės vertės svetimą turtą,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art62",
      "section": "62",
      "title": "62 straipsnis. 188 straipsnio pakeitimas",
      "content": "Pakeisti 188 straipsnio 2 dalį ir ją išdėstyti taip:\n\n„2. Tas, kas padarė šio straipsnio 1 dalyje numatytą veiką pažeisdamas teisės aktų nustatytas specialias elgesio saugumo taisykles,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art63",
      "section": "63",
      "title": "63 straipsnis. 189 straipsnio pakeitimas",
      "content": "Pakeisti 189 straipsnio 3 dalį ir ją išdėstyti taip:\n\n„3. Tas, kas įgijo, naudojosi arba realizavo nedidelės vertės turtą žinodamas, kad tas turtas gautas nusikalstamu būdu arba dalyvaujant nusikalstamoje veikoje, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.“"
    },
    {
      "provision_ref": "art64",
      "section": "64",
      "title": "64 straipsnis. 1891 straipsnio pakeitimas",
      "content": "Pakeisti 1891 straipsnio 1 dalį ir ją išdėstyti taip:\n\n„1. Tas, kas turėjo nuosavybės teise didesnės negu 900 MGL vertės turtą, žinodamas, kad tas turtas negalėjo būti įgytas teisėtomis pajamomis,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art65",
      "section": "65",
      "title": "65 straipsnis. 191 straipsnio pakeitimas",
      "content": "Pakeisti 191 straipsnio 2 dalį ir ją išdėstyti taip:\n\n„2. Tas, kas pasinaudodamas tarnybos padėtimi arba panaudodamas psichinę prievartą privertė kūrinio (įskaitant kompiuterių programas) arba jo dalies autorių pripažinti kitą asmenį bendraautoriu ar autoriaus teisių perėmėju arba atsisakyti autorystės teisės,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art66",
      "section": "66",
      "title": "66 straipsnis. 192 straipsnio pakeitimas",
      "content": "Pakeisti 192 straipsnio 2 dalį ir ją išdėstyti taip:\n\n„2. Tas, kas komerciniais tikslais neteisėtai padarė viešai prieinamą kompiuterių tinklais (internete) autorių teisių ar gretutinių teisių objektą arba jų dalį, jeigu dėl to buvo padaryta turtinė žala, kuri viršijo 400 MGL dydžio sumą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art67",
      "section": "67",
      "title": "67 straipsnis. 193 straipsnio pakeitimas",
      "content": "Pakeisti 193 straipsnio 1 dalį ir ją išdėstyti taip:\n\n„1. Tas, kas be autorių teisių ar gretutinių teisių subjekto leidimo komerciniais tikslais sunaikino arba pakeitė informaciją apie autorių teisių ar gretutinių teisių valdymą, jeigu pagal tą informaciją identifikuojamas kūrinys, kūrinio autorius, kitas autorių teisių subjektas arba atlikėjas, kūrinio atlikimas, fonograma, fonogramos gamintojas, kitas gretutinių teisių subjektas, taip pat informaciją apie kūrinio, jo atlikimo ar fonogramos naudojimo sąlygas ir tvarką, įskaitant visus skaičius ar kodus, perteikiančius kūrinio, atlikimo įrašo ar fonogramos egzemplioriuose pažymėtą arba jų viešo paskelbimo metu pateikiamą informaciją,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art68",
      "section": "68",
      "title": "68 straipsnis. 194 straipsnio pakeitimas",
      "content": "Pakeisti 194 straipsnio 1 dalį ir ją išdėstyti taip:\n\n„1. Tas, kas neteisėtai pašalino bet kokias technines apsaugos priemones, kurias autorių teisių ar gretutinių teisių subjektai naudoja savo teisėms įgyvendinti ar apsaugoti, arba komerciniais tikslais gamino, importavo, eksportavo, laikė, gabeno ar platino galimybę pašalinti tas technines apsaugos priemones suteikiančius prietaisus (dekoderius, dekodavimo korteles ar kitokius prietaisus) arba programinę įrangą, slaptažodžius, kodus ar kitokius panašius duomenis,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art69",
      "section": "69",
      "title": "69 straipsnis. 196 straipsnio pakeitimas",
      "content": "Pakeisti 196 straipsnio 2 dalį ir ją išdėstyti taip:\n\n„2. Tas, kas šio straipsnio 1 dalyje numatytą veiką padarė daugelio informacinių sistemų elektroniniams duomenims arba strateginę reikšmę nacionaliniam saugumui ar didelę reikšmę valstybės valdymui, ūkiui ar finansų sistemai turinčios informacinės sistemos elektroniniams duomenims arba pasinaudodamas svetimais asmens duomenimis, arba padarydamas didelę žalą,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.“"
    },
    {
      "provision_ref": "art70",
      "section": "70",
      "title": "70 straipsnis. 197 straipsnio pakeitimas",
      "content": "Pakeisti 197 straipsnio 2 dalį ir ją išdėstyti taip:\n\n„2. Tas, kas šio straipsnio 1 dalyje numatytą veiką padarė daugeliui informacinių sistemų arba strateginę reikšmę nacionaliniam saugumui ar didelę reikšmę valstybės valdymui, ūkiui ar finansų sistemai turinčiai informacinei sistemai arba pasinaudodamas svetimais asmens duomenimis, arba padarydamas didelę žalą,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.“"
    },
    {
      "provision_ref": "art71",
      "section": "71",
      "title": "71 straipsnis. 198 straipsnio pakeitimas",
      "content": "Pakeisti 198 straipsnį ir jį išdėstyti taip:\n\n„198 straipsnis. Neteisėtas elektroninių duomenų perėmimas ir panaudojimas\n\n1. Tas, kas neteisėtai stebėjo, fiksavo, perėmė, įgijo, laikė, pasisavino, paskleidė ar kitaip panaudojo neviešus elektroninius duomenis,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas neteisėtai stebėjo, fiksavo, perėmė, įgijo, laikė, pasisavino, paskleidė ar kitaip panaudojo strateginę reikšmę nacionaliniam saugumui arba didelę reikšmę valstybės valdymui, ūkiui ar finansų sistemai turinčius neviešus elektroninius duomenis,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art72",
      "section": "72",
      "title": "72 straipsnis. 1981 straipsnio pakeitimas",
      "content": "Pakeisti 1981 straipsnį ir jį išdėstyti taip:\n\n„1981 straipsnis. Neteisėtas prisijungimas prie informacinės sistemos\n\n1. Tas, kas neteisėtai prisijungė prie informacinės sistemos ar jos dalies pažeisdamas informacinės sistemos apsaugos priemones,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas neteisėtai prisijungė prie strateginę reikšmę nacionaliniam saugumui ar didelę reikšmę valstybės valdymui, ūkiui ar finansų sistemai turinčios informacinės sistemos ar jos dalies,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art73",
      "section": "73",
      "title": "73 straipsnis. 1982 straipsnio pakeitimas",
      "content": "Pakeisti 1982 straipsnio 1 dalį ir ją išdėstyti taip:\n\n„1. Tas, kas nusikalstamais tikslais ar kitaip neteisėtai gamino, gabeno, importavo, pardavė, suteikė prieigą ar kitaip platino, įgijo ar laikė įrenginius ar programinę įrangą, tiesiogiai skirtus ar pritaikytus daryti nusikalstamas veikas, taip pat slaptažodžius, kodus ar kitokius panašius duomenis, skirtus prisijungti prie informacinės sistemos ar jos dalies,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art74",
      "section": "74",
      "title": "74 straipsnis. 202 straipsnio pakeitimas",
      "content": "Pakeisti 202 straipsnį ir jį išdėstyti taip:\n\n„202 straipsnis. Neteisėtas vertimasis ūkine, komercine, finansine ar profesine veikla\n\n1. Tas, kas versliškai ar stambiu mastu ėmėsi ūkinės, komercinės, finansinės ar profesinės veiklos neturėdamas licencijos (leidimo) veiklai, kuriai ji (jis) reikalinga (reikalingas), ar kitokiu neteisėtu būdu,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas padarė šio straipsnio 1 dalyje numatytą veiką padarydamas labai didelę turtinę žalą valstybei,\nbaudžiamas bauda arba laisvės atėmimu iki septynerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art75",
      "section": "75",
      "title": "75 straipsnis. 206 straipsnio pakeitimas",
      "content": "Pakeisti 206 straipsnio 2 dalį ir ją išdėstyti taip:\n\n„2. Tas, kas gavęs kreditą ar paskolą panaudojo juos ne pagal paskirtį ar nustatytą tvarką ir negrąžino laiku, ir dėl to kreditoriui, laiduotojui arba kitam asmeniui padarė didelę turtinę žalą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art76",
      "section": "76",
      "title": "76 straipsnis. 207 straipsnio pakeitimas",
      "content": "Pakeisti 207 straipsnio 1 dalį ir ją išdėstyti taip:\n\n„1. Tas, kas apgaule gavo kreditą, paskolą, tikslinę paramą, subsidiją, dotaciją, laidavimo ar banko garantijos raštus arba kitus kreditinius įsipareigojimus,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art77",
      "section": "77",
      "title": "77 straipsnis. 208 straipsnio pakeitimas",
      "content": "1. Pakeisti 208 straipsnio 1 dalį ir ją išdėstyti taip:\n\n„1. Tas, kas dėl savo sunkios ekonominės padėties ar nemokumo, kai akivaizdžiai grėsė bankrotas, neturėdamas galimybės patenkinti visų kreditorių reikalavimų patenkino tik vieno ar kelių iš jų reikalavimus arba užtikrino vieno ar kelių kreditorių reikalavimus ir dėl to padarė didelę turtinę žalą likusiems vienam ar daugiau kreditorių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“\n\n2. Pakeisti 208 straipsnio 2 dalį ir ją išdėstyti taip:\n\n„2. Tas, kas dėl savo sunkios ekonominės padėties ar nemokumo, kai akivaizdžiai grėsė bankrotas, paslėpė, iššvaistė, perleido, pervedė į užsienį ar nepateisinamai pigiai pardavė turtą, kuris galėjo būti pateiktas skoloms padengti, ir dėl to padarė didelę turtinę žalą vienam ar daugiau kreditorių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art78",
      "section": "78",
      "title": "78 straipsnis. 209 straipsnio pakeitimas",
      "content": "Pakeisti 209 straipsnio 1 dalį ir ją išdėstyti taip:\n\n„1. Tas, kas sąmoningai blogai valdydamas įmonę nulėmė jos bankrotą ir dėl to padarė didelę turtinę žalą vienam ar daugiau kreditorių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art79",
      "section": "79",
      "title": "79 straipsnis. 210 straipsnio pakeitimas",
      "content": "Pakeisti 210 straipsnį ir jį išdėstyti taip:\n\n„210 straipsnis. Komercinis šnipinėjimas\n\nTas, kas neteisėtai įgijo komercine paslaptimi laikomą informaciją arba šią informaciją perdavė kitam asmeniui,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art80",
      "section": "80",
      "title": "80 straipsnis. 213 straipsnio pakeitimas",
      "content": "1. Pakeisti 213 straipsnio 3 dalį ir ją išdėstyti taip:\n\n„3. Tas, kas gavęs kaip tikrus realizavo nedidelį kiekį žinomai netikrų ar suklastotų Lietuvos ar kitos valstybės apyvartoje esančių pinigų ar vertybinių popierių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“\n\n2. Pakeisti 213 straipsnio 4 dalį ir ją išdėstyti taip:\n\n„4. Tas, kas turėdamas teisę gaminti tikrus pinigus, tačiau pažeisdamas nustatytą pinigų gamybos tvarką ar sąlygas gamino Lietuvos ar kitos valstybės apyvartoje esančius ar oficialiai patvirtintus, bet į apyvartą dar neišleistus pinigus, taip pat tas, kas laikė, importavo, eksportavo, gabeno, įgijo ar realizavo tokius pinigus, žinodamas, kad jie pagaminti pažeidžiant nustatytą pinigų gamybos tvarką ar sąlygas,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art81",
      "section": "81",
      "title": "81 straipsnis. 214 straipsnio pakeitimas",
      "content": "Pakeisti 214 straipsnio 1 dalį ir ją išdėstyti taip:\n\n„1. Tas, kas gamino vieną ar daugiau netikrų elektroninių mokėjimo priemonių ar jų dalių ar suklastojo vieną ar daugiau tikrų elektroninių mokėjimo priemonių arba neteisėtai įgijo, importavo, eksportavo, gabeno, laikė, perdavė ar realizavo vieną ar daugiau svetimų, netikrų ar suklastotų elektroninių mokėjimo priemonių, arba neteisėtai įgijo, importavo, eksportavo, gabeno, laikė, perdavė ar realizavo vienos ar daugiau svetimų elektroninių mokėjimo priemonių ar jų naudotojo tapatybės patvirtinimo priemonių duomenis, pakankamus finansinei operacijai inicijuoti, arba gamino, įgijo, importavo, eksportavo, gabeno, laikė, perdavė ar realizavo techninę įrangą, programinę įrangą ar kitokias priemones, tiesiogiai skirtas ar pritaikytas netikroms elektroninėms mokėjimo priemonėms ar jų dalims gaminti ar tikroms elektroninėms mokėjimo priemonėms klastoti,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.“"
    },
    {
      "provision_ref": "art82",
      "section": "82",
      "title": "82 straipsnis. 215 straipsnio pakeitimas",
      "content": "Pakeisti 215 straipsnio 1 dalį ir ją išdėstyti taip:\n\n„1. Tas, kas neteisėtai inicijavo ar atliko vieną ar daugiau finansinių operacijų viena ar daugiau svetimų, netikrų ar suklastotų elektroninių mokėjimo priemonių arba neteisėtai panaudodamas vieną ar daugiau svetimų elektroninių mokėjimo priemonių ar jų naudotojo tapatybės patvirtinimo priemonių duomenis, arba panaudodamas žinomai netikrus vienos ar daugiau tapatybės patvirtinimo priemonių duomenis, arba žinomai neteisėtą vienos ar daugiau svetimų, netikrų ar suklastotų elektroninių mokėjimo priemonių panaudojimą pripažino teisėtu,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.“"
    },
    {
      "provision_ref": "art83",
      "section": "83",
      "title": "83 straipsnis. 217 straipsnio pakeitimas",
      "content": "Pakeisti 217 straipsnio 1 dalį ir ją išdėstyti taip:\n\n„1. Tas, kas žinodamas viešai neatskleistą informaciją apie esminius emitentui įvykius arba kitą viešai neatskleistą su emitentu ar jo finansinėmis priemonėmis susijusią informaciją tiesiogiai ar netiesiogiai sudarė sandorį dėl šio emitento finansinių priemonių arba davė, pakeitė ar atšaukė pavedimą pirkti ar parduoti šio emitento finansines priemones, arba perdavė tokią informaciją tretiesiems asmenims, arba rekomendavo, paskatino ar pasiūlė tretiesiems asmenims įsigyti ar perleisti emitento, su kuriuo buvo susijusi viešai neatskleista informacija, finansines priemones ar pakeisti arba atšaukti pavedimą pirkti ar parduoti šio emitento finansines priemones, jeigu dėl to tas asmuo savo ar kitų asmenų naudai išvengė didelės turtinės žalos arba gavo didelę turtinę naudą, arba padarė didelę turtinę žalą emitentui ar kitam rinkos dalyviui, arba atsirado sunkių padarinių finansinių priemonių rinkai ir (ar) finansų sistemai,\nbaudžiamas bauda arba laisvės apribojimu, arba laisvės atėmimu iki ketverių metų.“"
    },
    {
      "provision_ref": "art84",
      "section": "84",
      "title": "84 straipsnis. 218 straipsnio pakeitimas",
      "content": "Pakeisti 218 straipsnio 1 dalį ir ją išdėstyti taip:\n\n„1. Tas, kas tiesiogiai ar netiesiogiai sudarė sandorį ar davė pavedimą pirkti ar parduoti finansines priemones arba skleidė tikrovės neatitinkančią, klaidinančią ar neišsamią informaciją apie lyginamąjį indeksą arba emitentą ar jo finansines priemones, siekdamas paveikti lyginamojo indekso apskaičiavimą arba dirbtinai padidinti ar sumažinti finansinių priemonių kainą, arba sudaryti tikrovės neatitinkantį ar klaidinantį įspūdį apie finansinių priemonių pasiūlą, paklausą ar kainą, arba palaikyti neįprastą ar dirbtinę finansinių priemonių kainą, arba tiesiogiai ar netiesiogiai sudarė sandorį ar davė pavedimą pirkti ar parduoti finansines priemones pasitelkęs fiktyvias priemones ar kitokiu teisės aktų draudžiamu būdu, arba neteisėtai paveikė lyginamojo indekso apskaičiavimą, jeigu dėl to tas asmuo savo ar kitų asmenų naudai išvengė didelės turtinės žalos arba gavo didelę turtinę naudą, arba padarė didelę turtinę žalą emitentui ar kitam rinkos dalyviui, arba atsirado sunkių padarinių finansinių priemonių rinkai ir (ar) finansų sistemai,\nbaudžiamas bauda arba laisvės apribojimu, arba laisvės atėmimu iki ketverių metų.“"
    },
    {
      "provision_ref": "art85",
      "section": "85",
      "title": "85 straipsnis. 224 straipsnio pakeitimas",
      "content": "Pakeisti 224 straipsnį ir jį išdėstyti taip:\n\n„224 straipsnis. Netikrų ar suklastotų pašto ženklų, važiavimo ar kitokių bilietų, banderolių ar kitų oficialių žymėjimo ženklų pagaminimas, laikymas ar realizavimas\n\n1. Tas, kas pagamino, laikė ar realizavo netikrus ar suklastotus pašto ženklus, važiavimo ar kitokius bilietus, banderoles ar kitus oficialius žymėjimo ženklus,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas pagamino, laikė ar realizavo didelį kiekį ar didelės vertės netikrų ar suklastotų pašto ženklų, važiavimo ar kitokių bilietų, banderolių ar kitų oficialių žymėjimo ženklų,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art86",
      "section": "86",
      "title": "86 straipsnis. 229 straipsnio pakeitimas",
      "content": "Pakeisti 229 straipsnį ir jį išdėstyti taip:\n\n„229 straipsnis. Tarnybos pareigų neatlikimas\n\nValstybės tarnautojas ar jam prilygintas asmuo, dėl neatsargumo neatlikęs savo pareigų ar jas netinkamai atlikęs, jeigu dėl to valstybė, Europos Sąjunga, tarptautinė viešoji organizacija, juridinis ar fizinis asmuo patyrė didelę žalą,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art87",
      "section": "87",
      "title": "87 straipsnis. 231 straipsnio pakeitimas",
      "content": "Pakeisti 231 straipsnio 2 dalį ir ją išdėstyti taip:\n\n„2. Tas, kas padarė šio straipsnio 1 dalyje numatytą veiką panaudodamas smurtą ar kitokią prievartą,\nbaudžiamas areštu arba laisvės atėmimu iki septynerių metų.“"
    },
    {
      "provision_ref": "art88",
      "section": "88",
      "title": "88 straipsnis. 232 straipsnio pakeitimas",
      "content": "Pakeisti 232 straipsnį ir jį išdėstyti taip:\n\n„232 straipsnis. Nepagarba teismui\n\nTas, kas viešai veiksmu, žodžiu ar raštu užgauliai pažemino teisingumą vykdančius teismą ar teisėją dėl jų veiklos,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art89",
      "section": "89",
      "title": "89 straipsnis. 233 straipsnio pakeitimas",
      "content": "Pakeisti 233 straipsnio 3 dalį ir ją išdėstyti taip:\n\n„3. Tas, kas padarė šio straipsnio 1 ir 2 dalyse numatytas veikas, panaudodamas smurtą ar kitokią prievartą,\nbaudžiamas areštu arba laisvės atėmimu iki septynerių metų.“"
    },
    {
      "provision_ref": "art90",
      "section": "90",
      "title": "90 straipsnis. 234 straipsnio pakeitimas",
      "content": "Pakeisti 234 straipsnį ir jį išdėstyti taip:\n\n„234 straipsnis. Poveikis nukentėjusiam asmeniui, kad šis susitaikytų su kaltininku\n\nTas, kas siekė paveikti nukentėjusį asmenį, valstybės ar juridinio asmens atstovą, kad šie susitaikytų su kaltininku, jeigu tai padaryta panaudojant smurtą ar kitokią prievartą,\n\nbaudžiamas areštu arba laisvės atėmimu iki septynerių metų.“"
    },
    {
      "provision_ref": "art91",
      "section": "91",
      "title": "91 straipsnis. 236 straipsnio pakeitimas",
      "content": "Pakeisti 236 straipsnį ir jį išdėstyti taip:\n\n„236 straipsnis. Melagingas įskundimas ar pranešimas apie nebūtą nusikaltimą\n\n1. Tas, kas melagingai įskundė įstaigai ar pareigūnui, turinčiam teisę pradėti baudžiamąjį persekiojimą, nekaltą asmenį kaip padariusį nusikalstamą veiką, jeigu dėl to šis asmuo pradėtas persekioti, arba pranešė apie žinomai nebūtą nusikaltimą,\nbaudžiamas viešaisiais darbais arba bauda, arba laisvės apribojimu, arba laisvės atėmimu iki dvejų metų.\n\n2. Tas, kas padarė šio straipsnio 1 dalyje numatytus veiksmus ir suklastojo įrodymus asmens baudžiamajam persekiojimui pradėti,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“"
    },
    {
      "provision_ref": "art92",
      "section": "92",
      "title": "92 straipsnis. 238 straipsnio pakeitimas",
      "content": "Pakeisti 238 straipsnio 1 dalį ir ją išdėstyti taip:\n\n„1. Tas, kas be svarbios priežasties nepranešė teisėsaugos įstaigai arba teismui apie jam žinomą daromą ar padarytą labai sunkų nusikaltimą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art93",
      "section": "93",
      "title": "93 straipsnis. 2491 straipsnio pakeitimas",
      "content": "Pakeisti 2491 straipsnio 1 dalį ir ją išdėstyti taip:\n\n„1. Tas, kas dalyvavo teroristinės grupės veikloje,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art94",
      "section": "94",
      "title": "94 straipsnis. 250 straipsnio pakeitimas",
      "content": "1. Pakeisti 250 straipsnio 1 dalį ir ją išdėstyti taip:\n\n„1. Tas, kas teroristiniais tikslais gamino, įgijo, laikė, gabeno, perdavė ar kitaip disponavo šaunamuoju ginklu, šaudmenimis, sprogmenimis, sprogstamosiomis, branduolinėmis ar radioaktyviosiomis medžiagomis, kitais jonizuojančiosios spinduliuotės šaltiniais, taip pat tas, kas teroristiniais tikslais kūrė, gamino, įgijo, laikė, gabeno, perdavė ar kitaip disponavo cheminiu ar biologiniu ginklu arba cheminio ar biologinio ginklo gamybai naudojamomis cheminėmis medžiagomis ar jų pirmtakais, mikroorganizmais, kitomis biologinėmis medžiagomis ar toksinais,\nbaudžiamas laisvės atėmimu nuo dvejų iki aštuonerių metų.“\n\n2. Pakeisti 250 straipsnio 2 dalį ir ją išdėstyti taip:\n\n„2. Tas, kas teroristiniais tikslais sukėlė potvynį arba sutrikdė vandens, energijos ar kitų gamtos išteklių tiekimą, arba sprogdino, padegė arba kitaip dideliu mastu naikino ar gadino turtą, arba paveikė informacinę sistemą ar elektroninius duomenis, arba paskleidė radioaktyviąsias, biologines ar chemines kenksmingas medžiagas, preparatus ar mikroorganizmus, jeigu dėl to atsirado ar galėjo atsirasti sunkių padarinių, taip pat tas, kas teroristiniais tikslais sutrikdė sveikatą ar sukėlė fizinį skausmą vienam ar daugiau žmonių arba sukėlė pavojų daugelio žmonių gyvybei ar sveikatai, arba paveikė didelę reikšmę valstybės valdymui, ūkiui ar finansų sistemai turinčią informacinę sistemą ar jos elektroninius duomenis,\nbaudžiamas laisvės atėmimu nuo trejų iki dešimties metų.“"
    },
    {
      "provision_ref": "art95",
      "section": "95",
      "title": "95 straipsnis. 2502 straipsnio pakeitimas",
      "content": "Pakeisti 2502 straipsnio 1 dalį ir ją išdėstyti taip:\n\n„1. Tas, kas verbavo kitą asmenį padaryti teroristinį nusikaltimą ar dalyvauti darant teroristinį nusikaltimą arba dalyvauti grupės, kurios tikslas – daryti teroristinius nusikaltimus, veikloje,\nbaudžiamas laisvės atėmimu nuo vienerių iki septynerių metų.“"
    },
    {
      "provision_ref": "art96",
      "section": "96",
      "title": "96 straipsnis. 2504 straipsnio pakeitimas",
      "content": "Pakeisti 2504 straipsnio 1 dalį ir ją išdėstyti taip:\n\n„1. Tas, kas tiesiogiai ar netiesiogiai rinko, kaupė arba teikė lėšas ar kitą turtą arba teikė kitokią materialinę paramą kitam asmeniui, žinodamas arba siekdamas, kad šis turtas, parama ar jų dalis būtų panaudota teroristiniam ar su teroristine veikla susijusiam nusikaltimui rengti ar daryti arba vienam ar keliems teroristams arba grupei, kurios tikslas – daryti teroristinius nusikaltimus, arba asmenims ar grupėms, kurie verbuoja, rengia teroristus ar kitaip dalyvauja teroristinėje veikloje, remti,\nbaudžiamas laisvės atėmimu nuo trejų iki dešimties metų.“"
    },
    {
      "provision_ref": "art97",
      "section": "97",
      "title": "97 straipsnis. 2505 straipsnio pakeitimas",
      "content": "Pakeisti 2505 straipsnio 1 dalį ir ją išdėstyti taip:\n\n„1. Tas, kas kitam asmeniui suteikė specialių žinių ar įgūdžių, būtinų teroristiniam nusikaltimui rengti, daryti arba dalyvauti darant teroristinį nusikaltimą, žinodamas, kad asmuo suteiktas žinias ar įgūdžius ketina panaudoti teroristiniais tikslais, taip pat tas, kas, siekdamas gautas žinias ar įgūdžius panaudoti teroristiniais tikslais, sistemingai rinko specialias žinias ar įgijo specialių įgūdžių, būtinų teroristiniam nusikaltimui rengti, daryti arba dalyvauti darant teroristinį nusikaltimą,\nbaudžiamas laisvės atėmimu nuo vienerių iki septynerių metų.“"
    },
    {
      "provision_ref": "art98",
      "section": "98",
      "title": "98 straipsnis. 251 straipsnio pakeitimas",
      "content": "Pakeisti 251 straipsnio 2 dalį ir ją išdėstyti taip:\n\n„2. Tas, kas naudodamas fizinį smurtą ar grasindamas smurtu užgrobė orlaivį, laivą ar kitą viešąją ar krovininio transporto priemonę arba stacionarią platformą kontinentiniame šelfe,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art99",
      "section": "99",
      "title": "99 straipsnis. 256 straipsnio pakeitimas",
      "content": "Pakeisti 256 straipsnio 2 dalį ir ją išdėstyti taip:\n\n„2. Tas, kas neteisėtai gamino, gabeno, siuntė, laikė, saugojo, apdorojo, panaudojo, suardė, pašalino ar kitaip neteisėtai tvarkė bet kokio pavidalo ir bet kokios fizinės būsenos branduolines ar radioaktyviąsias medžiagas arba kitus jonizuojančiosios spinduliuotės šaltinius, jeigu dėl to atsirado sunkių padarinių,\nbaudžiamas laisvės atėmimu nuo trejų iki dešimties metų.“"
    },
    {
      "provision_ref": "art100",
      "section": "100",
      "title": "100 straipsnis. 2561 straipsnio pakeitimas",
      "content": "Pakeisti 2561 straipsnio 1 dalį ir ją išdėstyti taip:\n\n„1. Tas, kas grasino panaudoti ar kitaip paveikti bet kokio pavidalo ir bet kokios fizinės būsenos branduolines ar radioaktyviąsias medžiagas arba kitus jonizuojančiosios spinduliuotės šaltinius, kad jie sukeltų pavojų žmogaus gyvybei, sveikatai arba aplinkai, arba grasino pagrobti ar kitaip neteisėtai įgyti šiuos šaltinius, jeigu buvo pakankamas pagrindas manyti, kad grasinimas gali būti įvykdytas,\nbaudžiamas areštu arba laisvės atėmimu iki ketverių metų.“"
    },
    {
      "provision_ref": "art101",
      "section": "101",
      "title": "101 straipsnis. 257 straipsnio pakeitimas",
      "content": "Pakeisti 257 straipsnio 1 dalį ir ją išdėstyti taip:\n\n„1. Tas, kas pažeidė bet kokio pavidalo ir bet kokios fizinės būsenos branduolinių ar radioaktyviųjų medžiagų arba kitų jonizuojančiosios spinduliuotės šaltinių laikymo, naudojimo, gabenimo taisykles, jeigu dėl to galėjo atsirasti sunkių padarinių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art102",
      "section": "102",
      "title": "102 straipsnis. 2571 straipsnio pakeitimas",
      "content": "Pakeisti 2571 straipsnio 1 dalį ir ją išdėstyti taip:\n\n„1. Tas, kas neteisėtai gamino, laikė, gabeno, perdavė ar realizavo aparatus ar kitus įrenginius, tiesiogiai skirtus ar pritaikytus sprogstamosioms medžiagoms, sprogmenims ar radioaktyviosioms medžiagoms gaminti, arba neteisėtai rengė ar platino sprogstamųjų medžiagų, sprogmenų ar radioaktyviųjų medžiagų gamybos technologijas ar instrukcijas,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art103",
      "section": "103",
      "title": "103 straipsnis. 258 straipsnio pakeitimas",
      "content": "Pakeisti 258 straipsnį ir jį išdėstyti taip:\n\n„258 straipsnis. Neteisėtas disponavimas nešaunamuoju ginklu\n\n1. Tas, kas neteisėtai gamino turėdamas tikslą realizuoti arba realizavo nešaunamąjį ginklą ar kitokį žmonėms žaloti pritaikytą įtaisą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.\n\n2. Tas, kas neteisėtai įgijo ar nešiojo nešaunamąjį ginklą ar kitokį žmonėms žaloti pritaikytą daiktą, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.“"
    },
    {
      "provision_ref": "art104",
      "section": "104",
      "title": "104 straipsnis. 259 straipsnio pakeitimas",
      "content": "Pakeisti 259 straipsnį ir jį išdėstyti taip:\n\n„259 straipsnis. Neteisėtas disponavimas narkotinėmis ar psichotropinėmis medžiagomis be tikslo jas platinti\n\n1. Tas, kas neteisėtai gamino, perdirbo, įgijo, laikė, gabeno ar siuntė narkotines ar psichotropines medžiagas neturėdamas tikslo jų parduoti ar kitaip platinti,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas neteisėtai gamino, perdirbo, įgijo, laikė, gabeno ar siuntė nedidelį kiekį narkotinių ar psichotropinių medžiagų neturėdamas tikslo jų parduoti ar kitaip platinti, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.\n\n3. Asmuo, kuris savo noru kreipėsi į sveikatos priežiūros įstaigą dėl medicinos pagalbos ar kreipėsi į valstybės instituciją norėdamas atiduoti neteisėtai pasigamintas, įgytas, laikytas be tikslo platinti narkotines ar psichotropines medžiagas, atleidžiamas nuo baudžiamosios atsakomybės už vartotų ar atiduotų narkotinių ar psichotropinių medžiagų gaminimą, įgijimą ir laikymą.“"
    },
    {
      "provision_ref": "art105",
      "section": "105",
      "title": "105 straipsnis. 262 straipsnio pakeitimas",
      "content": "Pakeisti 262 straipsnį ir jį išdėstyti taip:\n\n„262 straipsnis. Įrenginių narkotinėms ar psichotropinėms medžiagoms gaminti gaminimas arba narkotinių ar psichotropinių medžiagų gamybos technologijų ar instrukcijų rengimas\n\nTas, kas neteisėtai gamino, laikė, gabeno ar realizavo aparatus ar kitus įrenginius narkotinėms ar psichotropinėms medžiagoms gaminti arba neteisėtai rengė ar platino narkotinių ar psichotropinių medžiagų gamybos technologijas ar instrukcijas,\n\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art106",
      "section": "106",
      "title": "106 straipsnis. 265 straipsnio pakeitimas",
      "content": "Pakeisti 265 straipsnio 1 dalį ir ją išdėstyti taip:\n\n„1. Tas, kas pažeisdamas nustatytą tvarką augino didelį kiekį aguonų, kanapių ar kitų į narkotinių ir psichotropinių medžiagų sąrašą įtrauktų augalų,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“"
    },
    {
      "provision_ref": "art107",
      "section": "107",
      "title": "107 straipsnis. 267 straipsnio pakeitimas",
      "content": "Pakeisti 267 straipsnio 2 dalį ir ją išdėstyti taip:\n\n„2. Tas, kas neteisėtai gamino, įgijo, laikė, gabeno, siuntė ar realizavo nuodingąsias chemines medžiagas, kurios naudojamos kaip cheminis ginklas, chemines medžiagas ar jų pirmtakus cheminio ginklo gamybai ar kitiems Lietuvos Respublikos cheminio ginklo uždraudimo įstatymo draudžiamiems tikslams,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art108",
      "section": "108",
      "title": "108 straipsnis. 2671 straipsnio pakeitimas",
      "content": "Pakeisti 2671 straipsnio 1 dalį ir ją išdėstyti taip:\n\n„1. Tas, kas neteisėtai kūrė, gamino, įgijo, laikė, gabeno, siuntė, pardavė ar kitaip perleido biologinį ginklą arba jo gamybai naudojamus mikroorganizmus ar kitas biologines medžiagas, ar toksinus,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art109",
      "section": "109",
      "title": "109 straipsnis. 2672 straipsnio pakeitimas",
      "content": "Pakeisti 2672 straipsnio 2 dalį ir ją išdėstyti taip:\n\n„2. Tas, kas nepateikdamas muitinės kontrolei ar kitaip jos išvengdamas arba neturėdamas leidimo per Lietuvos Respublikos valstybės sieną gabeno ar siuntė nuodingąsias chemines medžiagas, kurios naudojamos kaip cheminis ginklas, arba cheminio ginklo gamybai naudojamas chemines medžiagas ar jų pirmtakus,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art110",
      "section": "110",
      "title": "110 straipsnis. 2673 straipsnio pakeitimas",
      "content": "Pakeisti 2673 straipsnio 1 dalį ir ją išdėstyti taip:\n\n„1. Tas, kas nepateikdamas muitinės kontrolei ar kitaip jos išvengdamas arba neturėdamas leidimo per Lietuvos Respublikos valstybės sieną gabeno ar siuntė biologinį ginklą arba jo gamybai naudojamas biologines medžiagas ar mikroorganizmus arba kitas biologines medžiagas ar toksinus,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art111",
      "section": "111",
      "title": "111 straipsnis. 268 straipsnio pakeitimas",
      "content": "Pakeisti 268 straipsnio 1 dalį ir ją išdėstyti taip:\n\n„1. Tas, kas pažeidė narkotinių, psichotropinių, stipriai veikiančių ar nuodingųjų medžiagų gaminimo, laikymo, apskaitos, išdavimo, gabenimo ar siuntimo taisykles, jeigu dėl to tos medžiagos buvo pagrobtos arba kitaip tapo nelegalios apyvartos dalyku,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art112",
      "section": "112",
      "title": "112 straipsnis. 270 straipsnio pakeitimas",
      "content": "Pakeisti 270 straipsnio 1 dalį ir ją išdėstyti taip:\n\n„1. Tas, kas pažeidė teisės aktų nustatytas aplinkos apsaugos arba gamtos išteklių naudojimo, arba statinių, kuriuose naudojamos ar saugomos pavojingos medžiagos arba kuriuose yra potencialiai pavojingų įrenginių ar vykdoma pavojinga veikla, priežiūros ar naudojimo taisykles, jeigu tai sukėlė pavojų žmogaus gyvybei ar sveikatai arba dėl to galėjo būti padaryta didelė žala orui, žemei, dirvožemiui, vandeniui, gyvūnams, augalams, kitiems gyviesiems organizmams, organinėms ir neorganinėms medžiagoms ar antropogeniniams komponentams arba atsirasti kitų sunkių padarinių bet kuriam iš šių aplinkos elementų,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art113",
      "section": "113",
      "title": "113 straipsnis. 2702 straipsnio pakeitimas",
      "content": "Pakeisti 2702 straipsnio 2 dalį ir ją išdėstyti taip:\n\n„2. Tas, kas neturėdamas leidimo ar kitaip pažeisdamas teisės aktų reikalavimus per Lietuvos Respublikos valstybės sieną gabeno penkiasdešimt tonų arba didesnį kiekį skirtų naudoti arba šalinti pavojingų atliekų,\nbaudžiamas bauda arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art114",
      "section": "114",
      "title": "114 straipsnis. 2703 straipsnio pakeitimas",
      "content": "Pakeisti 2703 straipsnio 1 dalį ir ją išdėstyti taip:\n\n„1. Tas, kas pažeisdamas Tarptautinės konvencijos dėl teršimo iš laivų prevencijos (MARPOL 73/78) I ir II prieduose nustatytus reikalavimus teršė iš laivų atvirą jūrą arba kitą teritoriją, kurioje negalioja jokios valstybės jurisdikcija, Lietuvos Respublikos ar kitų Europos Sąjungos valstybių narių išskirtinę ekonominę zoną, teritorinę jūrą, tarptautinei laivybai naudojamus sąsiaurius, kuriuose galioja šių valstybių jurisdikcija, vidaus vandenis, įskaitant uostus, jeigu dėl to pablogėjo vandens kokybė,\nbaudžiamas viešaisiais darbais arba bauda, arba areštu, arba laisvės apribojimu, arba laisvės atėmimu iki trejų metų.“"
    },
    {
      "provision_ref": "art115",
      "section": "115",
      "title": "115 straipsnis. 273 straipsnio pakeitimas",
      "content": "Pakeisti 273 straipsnio 1 dalį ir ją išdėstyti taip:\n\n„1. Tas, kas neturėdamas leidimo iškirto, sunaikino ar sužalojo miško žemėje daugiau negu 500 kietmetrių medžių arba nusausino pelkę,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art116",
      "section": "116",
      "title": "116 straipsnis. 274 straipsnio pakeitimas",
      "content": "1. Pakeisti 274 straipsnio 1 dalį ir ją išdėstyti taip:\n\n„1. Tas, kas neteisėtai naikino, žalojo, paėmė iš natūralios aplinkos ar kitaip rinko arba įgijo, laikė, perdirbo, gabeno, realizavo ar kitaip naudojo didelį kiekį saugomų rūšių laukinių augalų, grybų, jų dalių ar gaminių iš jų arba tokia veika padarė didelę žalą saugomų rūšių laukinių augalų ar grybų rūšies apsaugos būklei, arba tokią veiką padarė komerciniais tikslais,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“\n\n2. Pakeisti 274 straipsnio 2 dalį ir ją išdėstyti taip:\n\n„2. Tas, kas neteisėtai naikino, žalojo, paėmė iš natūralios aplinkos ar kitaip rinko ypatingai saugomų rūšių laukinius augalus, grybus, įgijo, laikė, gabeno, realizavo ar komerciniais tikslais naudojo ypatingai saugomų rūšių laukinius augalus, grybus, jų dalis arba gaminius iš jų, jeigu tokia veika nebuvo padaryta didelė žala ypatingai saugomų rūšių laukinių augalų ar grybų rūšies apsaugos būklei ir tokia veika buvo susijusi su nedideliu ypatingai saugomų rūšių laukinių augalų ar grybų kiekiu, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.“"
    },
    {
      "provision_ref": "art117",
      "section": "117",
      "title": "117 straipsnis. 275 straipsnio pakeitimas",
      "content": "Pakeisti 275 straipsnio 1 dalį ir ją išdėstyti taip:\n\n„1. Tas, kas neturėdamas leidimo pagamino vaistų ar vaistinių medžiagų ketindamas juos realizuoti, jeigu jų vartojimas galėjo sukelti pavojų žmogaus sveikatai ar gyvybei, taip pat tas, kas šiuos farmacijos produktus realizavo,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art118",
      "section": "118",
      "title": "118 straipsnis. 276 straipsnio pakeitimas",
      "content": "Pakeisti 276 straipsnio 1 dalį ir ją išdėstyti taip:\n\n„1. Tas, kas turėdamas tikslą realizuoti pagamino maisto produktų iš akivaizdžiai netinkamos, kenksmingos žmogaus sveikatai ar gyvybei medžiagos arba su kenksmingais priedais, taip pat tas, kas tokius produktus pardavė ar kitaip realizavo,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art119",
      "section": "119",
      "title": "119 straipsnis. 2761 straipsnio pakeitimas",
      "content": "Pakeisti 2761 straipsnio 1 dalį ir ją išdėstyti taip:\n\n„1. Tas, kas turėdamas tikslą parduoti ar kitaip platinti neteisėtai gamino, perdirbo, įgijo, laikė, gabeno ar siuntė Lietuvos Respublikos tam tikrų dopingo medžiagų kontrolės įstatyme nurodytas medžiagas arba jas pardavė ar kitaip platino,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art120",
      "section": "120",
      "title": "120 straipsnis. 2762 straipsnio pakeitimas",
      "content": "Pakeisti 2762 straipsnį ir jį išdėstyti taip:\n\n„2762 straipsnis. Lietuvos Respublikos tam tikrų dopingo medžiagų kontrolės įstatyme nurodytų medžiagų platinimas nepilnamečiams\n\nTas, kas platino ne gydymo tikslais Lietuvos Respublikos tam tikrų dopingo medžiagų kontrolės įstatyme nurodytas medžiagas nepilnamečiams,\n\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art121",
      "section": "121",
      "title": "121 straipsnis. 2763 straipsnio pakeitimas",
      "content": "Pakeisti 2763 straipsnį ir jį išdėstyti taip:\n\n„2763 straipsnis. Lenkimas vartoti Lietuvos Respublikos tam tikrų dopingo medžiagų kontrolės įstatyme nurodytas medžiagas\n\n1. Tas, kas padėjo asmeniui įsigyti, jį vertė, lenkė ar kitaip pratino ne gydymo tikslais vartoti Lietuvos Respublikos tam tikrų dopingo medžiagų kontrolės įstatyme nurodytas medžiagas,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas padarė šio straipsnio 1 dalyje numatytą veiką nepilnamečiui,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art122",
      "section": "122",
      "title": "122 straipsnis. 277 straipsnio pakeitimas",
      "content": "1. Pakeisti 277 straipsnio 1 dalį ir ją išdėstyti taip:\n\n„1. Tas, kas būdamas medicinos įstaigos informuotas apie savo ligą ir įspėtas dėl apsaugos priemonių, kurių jis privalo laikytis bendraudamas su žmonėmis, sukėlė pavojų kitam asmeniui užsikrėsti pavojinga ar ypač pavojinga užkrečiamąja liga,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“\n\n2. Pakeisti 277 straipsnio 2 dalį ir ją išdėstyti taip:\n\n„2. Tas, kas pažeidė teisės aktų dėl sveikatos apsaugos reikalavimus ar užkrečiamųjų ligų profilaktikos kontrolės taisykles, jeigu dėl to išplito susirgimas ar kilo epidemija,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“"
    },
    {
      "provision_ref": "art123",
      "section": "123",
      "title": "123 straipsnis. 278 straipsnio pakeitimas",
      "content": "1. Pakeisti 278 straipsnio 1 dalį ir ją išdėstyti taip:\n\n„1. Tas, kas netinkamai atliko geležinkelio, vandens arba oro transporto priemonių ar kelių, keliuose esančių signalizacijos ar ryšių įrenginių, dujotiekio, naftotiekio, elektros ar ryšių linijų priežiūrą ar remontą, jeigu dėl to buvo sunkiai sužalotas žmogus arba padaryta didelė turtinė žala,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“\n\n2. Pakeisti 278 straipsnio 2 dalį ir ją išdėstyti taip:\n\n„2. Tas, kas padarė šio straipsnio 1 dalyje numatytą veiką, jeigu dėl to žuvo žmogus arba buvo sunkiai sužaloti žmonės, arba padaryta labai didelė turtinė žala,\nbaudžiamas laisvės atėmimu iki septynerių metų.“"
    },
    {
      "provision_ref": "art124",
      "section": "124",
      "title": "124 straipsnis. 279 straipsnio pakeitimas",
      "content": "Pakeisti 279 straipsnį ir jį išdėstyti taip:\n\n„279 straipsnis. Tarptautinių skrydžių taisyklių pažeidimas\n\nOrlaivio ar kito skraidymo įrenginio ekipažo narys, pažeidęs tarptautinių skrydžių taisykles įskrisdamas į Lietuvos Respubliką arba išskrisdamas iš Lietuvos Respublikos,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art125",
      "section": "125",
      "title": "125 straipsnis. 280 straipsnio pakeitimas",
      "content": "Pakeisti 280 straipsnį ir jį išdėstyti taip:\n\n„280 straipsnis. Transporto priemonių ar kelių, juose esančių įrenginių sugadinimas\n\n1. Tas, kas išardė ar sugadino transporto priemonę ar kelią, dujotiekį, naftotiekį, elektros ar ryšių liniją, juose esantį įrenginį, ryšių ar signalizacijos priemonę, jeigu tai grėsė sunkiais padariniais,\nbaudžiamas viešaisiais darbais arba bauda, arba laisvės apribojimu, arba areštu arba laisvės atėmimu iki trejų metų.\n\n2. Tas, kas padarė šio straipsnio 1 dalyje nurodytus veiksmus, jeigu dėl to žuvo ar buvo sunkiai sužalotas žmogus arba padaryta didelė turtinė žala,\nbaudžiamas laisvės atėmimu iki septynerių metų.\n\n3. Asmuo atsako pagal šio straipsnio 1 dalį ir tais atvejais, kai joje numatyta veika padaryta dėl neatsargumo.\n\n4. Asmuo atsako pagal šio straipsnio 2 dalį tik tais atvejais, kai joje numatyta veika padaryta dėl neatsargumo.\n\n5. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art126",
      "section": "126",
      "title": "126 straipsnis. 281 straipsnio pakeitimas",
      "content": "Pakeisti 281 straipsnį ir jį išdėstyti taip:\n\n„281 straipsnis. Kelių transporto eismo saugumo ar transporto priemonių eksploatavimo taisyklių pažeidimas\n\n1. Tas, kas vairuodamas kelių transporto priemonę pažeidė kelių eismo saugumo ar transporto priemonės eksploatavimo taisykles, jeigu dėl to įvyko eismo įvykis, dėl kurio buvo nesunkiai sutrikdyta kito žmogaus sveikata,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas vairavo kelių transporto priemonę būdamas neblaivus ar apsvaigęs nuo narkotinių, psichotropinių ar kitų psichiką veikiančių medžiagų ir pažeidė kelių eismo saugumo ar transporto priemonės eksploatavimo taisykles, jeigu dėl to įvyko eismo įvykis, dėl kurio buvo nesunkiai sutrikdyta kito žmogaus sveikata arba nukentėjusiam asmeniui padaryta didelė turtinė žala,\nbaudžiamas bauda arba laisvės apribojimu, arba areštu, arba laisvės atėmimu iki trejų metų.\n\n3. Tas, kas vairuodamas kelių transporto priemonę pažeidė kelių eismo saugumo ar transporto priemonės eksploatavimo taisykles, jeigu dėl to įvyko eismo įvykis, dėl kurio buvo sunkiai sutrikdyta kito žmogaus sveikata,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n4. Tas, kas padarė šio straipsnio 3 dalyje numatytą veiką būdamas neblaivus ar apsvaigęs nuo narkotinių, psichotropinių ar kitų psichiką veikiančių medžiagų,\nbaudžiamas laisvės atėmimu iki šešerių metų.\n\n5. Tas, kas vairuodamas kelių transporto priemonę pažeidė kelių eismo saugumo ar transporto priemonės eksploatavimo taisykles, jeigu dėl to įvyko eismo įvykis, dėl kurio žuvo žmogus,\nbaudžiamas laisvės atėmimu iki septynerių metų.\n\n6. Tas, kas padarė šio straipsnio 5 dalyje numatytą veiką būdamas neblaivus ar apsvaigęs nuo narkotinių, psichotropinių ar kitų psichiką veikiančių medžiagų,\nbaudžiamas laisvės atėmimu nuo trejų iki dešimties metų.\n\n7. Asmuo atsako pagal šį straipsnį tik tais atvejais, kai šiame straipsnyje numatytos veikos yra padarytos dėl neatsargumo.“"
    },
    {
      "provision_ref": "art127",
      "section": "127",
      "title": "127 straipsnis. 283 straipsnio pakeitimas",
      "content": "Pakeisti 283 straipsnio 2 dalį ir ją išdėstyti taip:\n\n„2. Tas, kas atlikdamas šio straipsnio 1 dalyje numatytus veiksmus panaudojo šaunamąjį ginklą ar sprogmenis arba pasipriešino policininkui ar kitam viešojo administravimo funkcijas atliekančiam asmeniui,\nbaudžiamas laisvės atėmimu nuo vienerių iki septynerių metų.“"
    },
    {
      "provision_ref": "art128",
      "section": "128",
      "title": "128 straipsnis. 285 straipsnio pakeitimas",
      "content": "Pakeisti 285 straipsnį ir jį išdėstyti taip:\n\n„285 straipsnis. Melagingas pranešimas apie visuomenei gresiantį pavojų ar ištikusią nelaimę\n\n1. Tas, kas melagingai pranešė ar paskleidė žinią apie visuomenei, ypatingos svarbos subjektui ar valstybinės reikšmės objektui gresiantį pavojų arba didelę nelaimę, jeigu dėl to buvo iškviestos pagalbos tarnybos,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.\n\n2. Tas, kas melagingai pranešė ar paskleidė žinią apie visuomenei, ypatingos svarbos subjektui ar valstybinės reikšmės objektui gresiantį pavojų arba didelę nelaimę, jeigu dėl to kilo žmonių sumaištis ar buvo sutrikdyta valstybinės reikšmės objekto veikla,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n3. Tas, kas melagingai pranešė ar paskleidė žinią apie visuomenei, ypatingos svarbos subjektui ar valstybinės reikšmės objektui gresiantį pavojų arba didelę nelaimę, jeigu dėl to buvo padaryta didelė turtinė žala,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art129",
      "section": "129",
      "title": "129 straipsnis. 286 straipsnio pakeitimas",
      "content": "Pakeisti 286 straipsnį ir jį išdėstyti taip:\n\n„286 straipsnis. Pasipriešinimas valstybės tarnautojui ar viešojo administravimo funkcijas atliekančiam asmeniui\n\nTas, kas panaudodamas ar grasindamas tuoj pat panaudoti fizinį smurtą pasipriešino valstybės tarnautojui ar kitam viešojo administravimo funkcijas atliekančiam asmeniui,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art130",
      "section": "130",
      "title": "130 straipsnis. 287 straipsnio pakeitimas",
      "content": "Pakeisti 287 straipsnį ir jį išdėstyti taip:\n\n„287 straipsnis. Grasinimas valstybės tarnautojui ar viešojo administravimo funkcijas atliekančiam asmeniui\n\n1. Tas, kas panaudodamas psichinę prievartą reikalavo iš valstybės tarnautojo ar viešojo administravimo funkcijas atliekančio asmens atlikti veiksmus ar nuo jų susilaikyti kaltininko ar kitų asmenų naudai,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas padarė šio straipsnio 1 dalyje numatytą veiką panaudodamas fizinį smurtą,\nbaudžiamas laisvės apribojimu arba areštu, arba laisvės atėmimu iki penkerių metų.“"
    },
    {
      "provision_ref": "art131",
      "section": "131",
      "title": "131 straipsnis. 288 straipsnio pakeitimas",
      "content": "Pakeisti 288 straipsnį ir jį išdėstyti taip:\n\n„288 straipsnis. Kišimasis į valstybės tarnautojo ar viešojo administravimo funkcijas atliekančio asmens veiklą\n\nValstybės tarnautojas, visuomenės veikėjas, politinės ar visuomeninės organizacijos atstovas, kuris naudodamasis savo įtaka kišosi į valstybės tarnautojo ar viešojo administravimo funkcijas atliekančio asmens veiklą siekdamas priversti atsisakyti teisėtų veiksmų ar atlikti neteisėtus veiksmus savo ar kitų asmenų naudai,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art132",
      "section": "132",
      "title": "132 straipsnis. 289 straipsnio pakeitimas",
      "content": "Pakeisti 289 straipsnį ir jį išdėstyti taip:\n\n„289 straipsnis. Valstybės tarnautojo ar viešojo administravimo funkcijas atliekančio asmens vardo pasisavinimas\n\nTas, kas pasisavinęs valstybės tarnautojo ar viešojo administravimo funkcijas atliekančio asmens vardą padarė neteisėtus veiksmus,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art133",
      "section": "133",
      "title": "133 straipsnis. 292 straipsnio pakeitimas",
      "content": "Pakeisti 292 straipsnį ir jį išdėstyti taip:\n\n„292 straipsnis. Neteisėtas žmonių gabenimas per valstybės sieną\n\n1. Tas, kas neteisėtai per Lietuvos Respublikos valstybės sieną gabeno nuolatinės gyvenamosios vietos Lietuvos Respublikoje neturintį užsienietį arba neteisėtai valstybės sieną perėjusį tokį užsienietį gabeno ar slėpė Lietuvos Respublikos teritorijoje,\nbaudžiamas bauda arba areštu, arba laisvės atėmimu iki šešerių metų.\n\n2. Tas, kas padarė šio straipsnio 1 dalyje numatytas veikas dėl savanaudiškų paskatų,\nbaudžiamas bauda arba laisvės atėmimu iki aštuonerių metų.\n\n3. Tas, kas padarė šio straipsnio 1 ar 2 dalyje numatytas veikas, jeigu tai sukėlė pavojų asmens gyvybei,\nbaudžiamas laisvės atėmimu nuo dvejų iki aštuonerių metų.\n\n4. Tas, kas organizavo šio straipsnio 1, 2 ar 3 dalyje numatytas veikas,\nbaudžiamas laisvės atėmimu nuo ketverių iki dešimties metų.\n\n5. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art134",
      "section": "134",
      "title": "134 straipsnis. 2921 straipsnio pakeitimas",
      "content": "Pakeisti 2921 straipsnio 1 dalį ir ją išdėstyti taip:\n\n„1. Darbdavys ar jo įgaliotas asmuo, versliškai įdarbinęs Lietuvos Respublikoje nelegaliai esančius trečiųjų šalių piliečius arba įdarbinęs penkis ar daugiau Lietuvos Respublikoje nelegaliai esančių trečiųjų šalių piliečių, arba įdarbinęs Lietuvos Respublikoje nelegaliai esantį trečiųjų šalių pilietį ypatingai išnaudojamo darbo sąlygomis, arba įdarbinęs Lietuvos Respublikoje nelegaliai esantį trečiųjų šalių nepilnametį pilietį,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art135",
      "section": "135",
      "title": "135 straipsnis. 294 straipsnio pakeitimas",
      "content": "Pakeisti 294 straipsnį ir jį išdėstyti taip:\n\n„294 straipsnis. Savavaldžiavimas\n\n1. Tas, kas nesilaikydamas įstatymų nustatytos tvarkos savavališkai vykdė ginčijamą arba pripažįstamą, bet nerealizuotą savo ar kito asmens tikrą ar tariamą teisę ir padarė didelę žalą asmens teisėms ar teisėtiems interesams,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas savavaldžiavo panaudodamas psichinę ar fizinę prievartą nukentėjusiam ar jo artimam asmeniui,\nbaudžiamas laisvės apribojimu arba areštu, arba laisvės atėmimu iki penkerių metų.\n\n3. Už šio straipsnio 1 dalyje numatytą veiką asmuo atsako tik tuo atveju, kai yra nukentėjusio asmens skundas ar jo teisėto atstovo pareiškimas, ar prokuroro reikalavimas.“"
    },
    {
      "provision_ref": "art136",
      "section": "136",
      "title": "136 straipsnis. 295 straipsnio pakeitimas",
      "content": "Pakeisti 295 straipsnį ir jį išdėstyti taip:\n\n„295 straipsnis. Neteisėtas techninių priemonių įrengimas ar panaudojimas informacijai rinkti\n\nTas, kas neteisėtai įrengė ar panaudojo technines priemones informacijai apie valstybės, savivaldybės instituciją, įstaigą ar jų tarnautoją, politinę organizaciją ar asociaciją arba jų narį, kitą juridinį ar fizinį asmenį rinkti,\n\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art137",
      "section": "137",
      "title": "137 straipsnis. 296 straipsnio pakeitimas",
      "content": "Pakeisti 296 straipsnį ir jį išdėstyti taip:\n\n„296 straipsnis. Tarnybos paslapties pagrobimas ar kitoks neteisėtas įgijimas\n\nTas, kas pagrobė, pirko ar kitaip neteisėtai įgijo materialų objektą, kurio turinys ar informacija apie jį yra tarnybos paslaptis, ar perdavė taip įgytą objektą ar informaciją trečiajam asmeniui, jeigu nebuvo šnipinėjimo ar padėjimo užsienio valstybei veikti prieš Lietuvos Respubliką požymių,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art138",
      "section": "138",
      "title": "138 straipsnis. 297 straipsnio pakeitimas",
      "content": "Pakeisti 297 straipsnio 1 dalį ir ją išdėstyti taip:\n\n„1. Tas, kas atskleidė informaciją, sudarančią tarnybos paslaptį, kuri jam buvo patikėta ar kurią jis sužinojo dėl savo tarnybos ar darbo, jeigu nebuvo šnipinėjimo ar padėjimo užsienio valstybei veikti prieš Lietuvos Respubliką požymių,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art139",
      "section": "139",
      "title": "139 straipsnis. 299 straipsnio pakeitimas",
      "content": "Pakeisti 299 straipsnį ir jį išdėstyti taip:\n\n„299 straipsnis. Pagalbos nesuteikimas susidūrus laivams\n\nLaivo kapitonas, nesuteikęs pagalbos susidūrus laivams, jeigu pagalbą galėjo suteikti be rimto pavojaus savo laivui, jo įgulai ir keleiviams,\n\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art140",
      "section": "140",
      "title": "140 straipsnis. 300 straipsnio pakeitimas",
      "content": "Pakeisti 300 straipsnį ir jį išdėstyti taip:\n\n„300 straipsnis. Dokumento suklastojimas ar disponavimas suklastotu dokumentu\n\n1. Tas, kas pagamino netikrą dokumentą, suklastojo tikrą dokumentą arba žinomai netikrą ar žinomai suklastotą tikrą dokumentą laikė, gabeno, siuntė, panaudojo ar realizavo,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas pagamino netikrą asmens tapatybės kortelę, pasą, vairuotojo pažymėjimą ar valstybinio socialinio draudimo pažymėjimą arba suklastojo tikrą asmens tapatybės kortelę, pasą, vairuotojo pažymėjimą ar valstybinio socialinio draudimo pažymėjimą, arba žinomai netikrą ar žinomai suklastotą tikrą asmens tapatybės kortelę, pasą, vairuotojo pažymėjimą ar valstybinio socialinio draudimo pažymėjimą laikė, gabeno, siuntė, panaudojo ar realizavo,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n3. Tas, kas padarė šio straipsnio 1 dalyje numatytas veikas, jeigu dėl to buvo padaryta didelė žala,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n4. Tas, kas padarė šio straipsnio 2 dalyje numatytas veikas, jeigu dėl to buvo padaryta didelė žala, arba pagamino didelį kiekį netikrų asmens tapatybės kortelių, pasų, vairuotojo pažymėjimų ar valstybinio socialinio draudimo pažymėjimų, arba suklastojo didelį kiekį tikrų asmens tapatybės kortelių, pasų, vairuotojo pažymėjimų ar valstybinio socialinio draudimo pažymėjimų, arba laikė, gabeno, siuntė, panaudojo ar realizavo didelį kiekį žinomai netikrų ar žinomai suklastotų tikrų asmens tapatybės kortelių, pasų, vairuotojo pažymėjimų ar valstybinio socialinio draudimo pažymėjimų,\nbaudžiamas bauda arba laisvės apribojimu, arba areštu, arba laisvės atėmimu iki šešerių metų.\n\n5. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art141",
      "section": "141",
      "title": "141 straipsnis. 301 straipsnio pakeitimas",
      "content": "Pakeisti 301 straipsnį ir jį išdėstyti taip:\n\n„301 straipsnis. Antspaudo, spaudo ar blanko suklastojimas\n\n1. Tas, kas suklastojo tikrą ar pagamino netikrą fizinio ar juridinio asmens antspaudą, spaudą ar griežtos atskaitomybės blanką arba pasinaudojo žinomai suklastotu antspaudu, spaudu ar blanku, arba jį realizavo,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas šio straipsnio 1 dalyje numatytus veiksmus darė versliškai arba jeigu dėl šių veiksmų buvo sutrikdyta fizinio ar juridinio asmens veikla, arba padaryta didelė žala valstybei arba fiziniam ar juridiniam asmeniui, arba suklastojo ar laikė didelį kiekį netikrų ar suklastotų antspaudų, spaudų ar griežtos atskaitomybės blankų,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art142",
      "section": "142",
      "title": "142 straipsnis. 302 straipsnio pakeitimas",
      "content": "Pakeisti 302 straipsnį ir jį išdėstyti taip:\n\n„302 straipsnis. Antspaudo, spaudo ar dokumento pagrobimas arba pagrobtojo panaudojimas\n\n1. Tas, kas pagrobė ar neturėdamas teisėto pagrindo įgijo, laikė, gabeno, siuntė, panaudojo ar realizavo fizinio ar juridinio asmens antspaudą, spaudą, dokumentą ar griežtos atskaitomybės blanką,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.\n\n2. Tas, kas šio straipsnio 1 dalyje numatytas veikas darė versliškai arba pagrobė ar neturėdamas teisėto pagrindo įgijo, laikė, gabeno, siuntė, panaudojo ar realizavo didelį kiekį fizinio ar juridinio asmens antspaudų, spaudų, dokumentų ar griežtos atskaitomybės blankų, arba jeigu buvo padaryta didelė žala valstybei arba fiziniam ar juridiniam asmeniui,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art143",
      "section": "143",
      "title": "143 straipsnis. 3021 straipsnio pakeitimas",
      "content": "Pakeisti 3021 straipsnį ir jį išdėstyti taip:\n\n„3021 straipsnis. Įrangos antspaudams, spaudams, dokumentams ar griežtos atskaitomybės blankams klastoti gaminimas, laikymas, gabenimas, siuntimas ar realizavimas\n\n1. Tas, kas gamino, laikė, gabeno, siuntė ar realizavo įrangą, programinę įrangą ar kitokias priemones, tiesiogiai skirtas ar pritaikytas netikriems antspaudams, spaudams, dokumentams ar griežtos atskaitomybės blankams gaminti arba tikriems antspaudams, spaudams, dokumentams ar griežtos atskaitomybės blankams klastoti,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.\n\n2. Tas, kas šio straipsnio 1 dalyje numatytas veikas darė versliškai arba jeigu buvo padaryta didelė žala valstybei arba fiziniam ar juridiniam asmeniui,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n3. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art144",
      "section": "144",
      "title": "144 straipsnis. 303 straipsnio pakeitimas",
      "content": "Pakeisti 303 straipsnio 1 dalį ir ją išdėstyti taip:\n\n„1. Tas, kas sunaikino, sugadino ar paslėpė fizinio ar juridinio asmens antspaudą, spaudą, dokumentą ar griežtos atskaitomybės blanką, jeigu dėl to buvo padaryta didelė žala,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art145",
      "section": "145",
      "title": "145 straipsnis. 304 straipsnio pakeitimas",
      "content": "Pakeisti 304 straipsnio 1 dalį ir ją išdėstyti taip:\n\n„1. Tas, kas siekdamas gauti dokumentą ar suklastoto dokumento tikrumo patvirtinimą pateikė įstaigai ar tarnautojui melagingą informaciją, padarė baudžiamąjį nusižengimą ir\nbaudžiamas viešaisiais darbais arba bauda, arba laisvės apribojimu, arba areštu.“"
    },
    {
      "provision_ref": "art146",
      "section": "146",
      "title": "146 straipsnis. 306 straipsnio pakeitimas",
      "content": "Pakeisti 306 straipsnio 1 dalį ir ją išdėstyti taip:\n\n„1. Tas, kas pagrobė, neteisėtai perdirbo, pagamino, panaudojo arba realizavo valstybinio kontrolinio prabavimo ženklo arba Lietuvos Respublikos tarptautinėje sutartyje numatyto ar užsienio valstybės kontrolinio prabavimo ženklo įspaudą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art147",
      "section": "147",
      "title": "147 straipsnis. 3061 straipsnio pakeitimas",
      "content": "Pakeisti 3061 straipsnio 1 dalį ir ją išdėstyti taip:\n\n„1. Tas, kas suklastojo, neteisėtai sunaikino ar pakeitė transporto priemonės identifikavimo numerius,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art148",
      "section": "148",
      "title": "148 straipsnis. 3062 straipsnio pakeitimas",
      "content": "Pakeisti 3062 straipsnio 1 dalį ir ją išdėstyti taip:\n\n„1. Tas, kas suklastojo transporto priemonės ridą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art149",
      "section": "149",
      "title": "149 straipsnis. 307 straipsnio pakeitimas",
      "content": "Pakeisti 307 straipsnį ir jį išdėstyti taip:\n\n„307 straipsnis. Pelnymasis iš kito asmens prostitucijos\n\n1. Tas, kas turėjo pajamų iš kito asmens prostitucijos arba sąvadavo prostitucijai,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.\n\n2. Tas, kas organizavo prostitucijai arba gabeno asmenį šio sutikimu prostitucijai į Lietuvos Respubliką ar iš Lietuvos Respublikos,\nbaudžiamas laisvės atėmimu iki šešerių metų.\n\n3. Tas, kas vadovavo prostitucijai,\nbaudžiamas laisvės atėmimu nuo vienerių iki septynerių metų.\n\n4. Tas, kas pelnėsi iš nepilnamečio asmens prostitucijos arba organizavo ar vadovavo nepilnamečio asmens prostitucijai, arba kitaip išnaudojo nepilnametį prostitucijos tikslams,\nbaudžiamas laisvės atėmimu nuo trejų iki dešimties metų.\n\n5. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art150",
      "section": "150",
      "title": "150 straipsnis. 308 straipsnio pakeitimas",
      "content": "1. Pakeisti 308 straipsnio 1 dalį ir ją išdėstyti taip:\n\n„1. Tas, kas įtraukė asmenį į prostituciją,\nbaudžiamas bauda arba laisvės apribojimu, arba areštu, arba laisvės atėmimu iki penkerių metų.“\n\n2. Pakeisti 308 straipsnio 2 dalį ir ją išdėstyti taip:\n\n„2. Tas, kas įtraukė į prostituciją materialiai, dėl tarnybos ar kitaip priklausomą asmenį arba įtraukė į prostituciją asmenį panaudodamas fizinę ar psichinę prievartą ar apgaulę,\nbaudžiamas laisvės atėmimu nuo dvejų iki aštuonerių metų.“"
    },
    {
      "provision_ref": "art151",
      "section": "151",
      "title": "151 straipsnis. 309 straipsnio pakeitimas",
      "content": "Pakeisti 309 straipsnio 2 dalį ir ją išdėstyti taip:\n\n„2. Tas, kas pagamino, įgijo, laikė, demonstravo, reklamavo, siūlė arba platino pornografinio turinio dalykus, kuriuose vaizduojamas vaikas arba asmuo pateikiamas kaip vaikas, arba pasinaudodamas informacinėmis ir ryšių technologijomis ar kitomis priemonėmis įgijo ar suteikė prieigą prie pornografinio turinio dalykų, kuriuose vaizduojamas vaikas arba asmuo pateikiamas kaip vaikas,\nbaudžiamas bauda arba laisvės apribojimu, arba areštu, arba laisvės atėmimu iki ketverių metų.“"
    },
    {
      "provision_ref": "art152",
      "section": "152",
      "title": "152 straipsnis. 310 straipsnio pakeitimas",
      "content": "Pakeisti 310 straipsnio 1 dalį ir ją išdėstyti taip:\n\n„1. Tas, kas žiauriai elgėsi su gyvūnu, jį kankino, jeigu dėl to gyvūnas žuvo arba buvo suluošintas,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.“"
    },
    {
      "provision_ref": "art153",
      "section": "153",
      "title": "153 straipsnis. 311 straipsnio pakeitimas",
      "content": "Pakeisti 311 straipsnio 2 dalį ir ją išdėstyti taip:\n\n„2. Tas, kas neteisėtai atkasė kapą ir išniekino mirusiojo palaikus ar iš jų tyčiojosi arba paėmė ten buvusius daiktus,\nbaudžiamas viešaisiais darbais arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art154",
      "section": "154",
      "title": "154 straipsnis. 312 straipsnio pakeitimas",
      "content": "Pakeisti 312 straipsnį ir jį išdėstyti taip:\n\n„312 straipsnis. Kapo ar kitos viešosios pagarbos vietos išniekinimas\n\n1. Tas, kas suardė ar kitaip išniekino kapą arba suniokojo paminklą, arba išniekino kitą viešosios pagarbos vietą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki vienerių metų.\n\n2. Tas, kas atliko vandališkus veiksmus kapinėse ar kitoje viešosios pagarbos vietoje arba dėl rasinių, nacionalinių ar religinių motyvų išniekino kapą ar kitą viešosios pagarbos vietą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki trejų metų.“"
    },
    {
      "provision_ref": "art155",
      "section": "155",
      "title": "155 straipsnis. Kodekso priedo pakeitimas",
      "content": "Papildyti Kodekso priedą 39 punktu:\n\n„39. 2023 m. spalio 4 d. Europos Parlamento ir Tarybos direktyva (ES) 2023/2123, kuria iš dalies keičiamas Tarybos sprendimas 2005/671/TVR dėl jo suderinimo su Sąjungos asmens duomenų apsaugos taisyklėmis.“"
    },
    {
      "provision_ref": "art156",
      "section": "156",
      "title": "156 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2025 m. vasario 1 d.\n\n2. Byloms, kurios teismui su kaltinamuoju aktu buvo perduotos iki šio įstatymo įsigaliojimo dienos, taikomos nusikalstamos veikos padarymo metu galiojusios Lietuvos Respublikos baudžiamojo proceso kodekse nustatytos teismingumo taisyklės. Įsigaliojus šiam įstatymui, teisme esančios bylos, kurių perdavimo nagrinėti teisiamajame posėdyje klausimas dar nėra išspręstas, teismui perduodamos pagal nusikalstamos veikos padarymo metu galiojusias Baudžiamojo proceso kodekso teismingumo taisykles, o jau perduotų nagrinėti teisiamajame posėdyje bylų teismingumo klausimas iš naujo nesprendžiamas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
