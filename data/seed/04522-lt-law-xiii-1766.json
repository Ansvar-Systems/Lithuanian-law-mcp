{
  "id": "lt-law-xiii-1766",
  "type": "statute",
  "title": "Lietuvos Respublikos mobilizacijos ir priimančiosios šalies paramos įstatymo Nr. I-1623 2, 8, 10 ir 15 straipsnių pakeitimo įstatymas",
  "short_name": "XIII-1766",
  "status": "in_force",
  "issued_date": "2018-12-13",
  "in_force_date": "2019-01-01",
  "url": "https://e-tar.lt/portal/lt/legalAct/b2d84120039811e9a5eaf2cd290f1944/jciVsYIZVY",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 15 dalį ir ją išdėstyti taip:\n\n„15. Mobilizacijos sistemos subjektai – Vyriausybė, Krašto apsaugos ministerija, Mobilizacijos ir pilietinio pasipriešinimo departamentas prie Krašto apsaugos ministerijos (toliau – Mobilizacijos departamentas), Lietuvos kariuomenė, civilinės mobilizacijos institucijos ir ūkio mobilizacijos subjektai.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "1. Papildyti 8 straipsnio 2 dalį nauju 15 punktu:\n\n„15) dalyvauja konkurso / atrankos komisijoje priimant į pareigas civilinių mobilizacijos institucijų valstybės tarnautojus / pakaitinius valstybės tarnautojus, kurie pagal institucijos kompetenciją organizuotų, koordinuotų, kontroliuotų šio įstatymo 10 straipsnio 1 dalyje nustatytų funkcijų atlikimą;“.\n\n2. Buvusį 8 straipsnio 2 dalies 15 punktą laikyti 16 punktu."
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "1. Pakeisti 10 straipsnio 3 dalies 3 punktą ir jį išdėstyti taip:\n\n„3) priima į pareigas valstybės tarnautojus, atitinkančius šio straipsnio 4 dalyje nustatytus specialiuosius reikalavimus, kurie pagal institucijos kompetenciją organizuotų, koordinuotų, kontroliuotų šio straipsnio 1 dalyje nustatytų funkcijų atlikimą;“.\n\n2. Papildyti 10 straipsnį 4 dalimi:\n\n„4. Asmenys, priimami į pareigas šio straipsnio 1 dalyje nustatytoms funkcijoms atlikti, turi atitikti reikalavimus, būtinus išduodant leidimą dirbti ar susipažinti su įslaptinta informacija, žymima ne žemesne slaptumo žyma negu „Slaptai“, ir dėl jų turi būti gauta kompetentingos institucijos išvada, kad jiems gali būti išduotas leidimas dirbti ar susipažinti su įslaptinta informacija, ir mokėti anglų kalbą ne žemesniu kaip B2 lygiu, kuris nustatomas vadovaujantis 2018 m. balandžio 18 d. Europos Parlamento ir Tarybos sprendimu (ES) 2018/646 dėl bendros geresnių paslaugų, susijusių su įgūdžiais ir kvalifikacijomis, teikimo sistemos („Europass“), kuriuo panaikinamas sprendimas Nr. 2241/2004/EB (OL 2018 L 112, p. 42).“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pripažinti netekusiais galios 15 straipsnio 5 dalies 4 ir 5 punktus."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2019 m. sausio 1 d.\n\n2. Valstybės tarnautojai, neatitinkantys šio įstatymo 3 straipsnyje išdėstytoje Lietuvos Respublikos mobilizacijos ir priimančiosios šalies paramos įstatymo 10 straipsnio 4 dalyje numatytų specialiųjų reikalavimų, privalo iki 2024 m. sausio 1 d. įgyti reikiamą kvalifikaciją, žinias ir įgūdžius.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
