{
  "id": "lt-law-xv-335",
  "type": "statute",
  "title": "Lietuvos Respublikos įmonių ir įmonių grupių atskaitomybės įstatymo Nr. XIV-2811 1, 2, 3, 4, 16, 17, 19, 20, 23, 31, 32, 35, 36, 37, 40, 41 straipsnių ir priedo pakeitimo įstatymas",
  "short_name": "XV-335",
  "status": "in_force",
  "issued_date": "2025-06-25",
  "in_force_date": "2025-07-01",
  "url": "https://e-tar.lt/portal/lt/legalAct/07d0a5e055c811f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Šis įstatymas nustato įmonių (įmonių grupių) Juridinių asmenų registro duomenų tvarkytojui teikiamų ir įmonių interneto svetainėse skelbiamų (konsoliduotųjų) ataskaitų ir (arba) jų rinkinių sudėties, juose teikiamos informacijos reikalavimus, (konsoliduotųjų) ataskaitų parengimo, pateikimo ir paskelbimo tvarką, (konsoliduotųjų) ataskaitų kokybės užtikrinimo reikalavimus ir atsakomybę.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 3 dalies 2 punktą ir jį išdėstyti taip:\n\n„2) tikrosioms ūkinėms bendrijoms ir komanditinėms ūkinėms bendrijoms, kurių visi tikrieji nariai yra akcinės bendrovės ar uždarosios akcinės bendrovės arba kurios veikia kaip investicinės bendrovės;“.\n\n2. Pakeisti 2 straipsnio 7 dalį ir ją išdėstyti taip:\n\n„7. Kai įmonė savo nuožiūra pasirenka rengti šiame įstatyme nustatytas finansines ataskaitas, vadovybės ataskaitą, informaciją tvarumo klausimais, mokėjimų valdžios institucijoms ataskaitą, pelno mokesčio informacijos ataskaitą, įmonių grupė – konsoliduotąsias finansines ataskaitas, konsoliduotąją vadovybės ataskaitą, kurioje gali būti pateikiama ir informacija tvarumo klausimais, konsoliduotąją mokėjimų valdžios institucijoms ataskaitą, kurių šis įstatymas neįpareigoja jų rengti, šiame įstatyme nustatytus šioms (konsoliduotosioms) ataskaitoms keliamus reikalavimus dėl (konsoliduotųjų) ataskaitų parengimo, pateikimo Juridinių asmenų registro duomenų tvarkytojui, paskelbimo įmonės interneto svetainėje, (konsoliduotųjų) finansinių ataskaitų audito ir (konsoliduotosios) tvarumo atskaitomybės užtikrinimo jos taiko savo nuožiūra.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "1. Pakeisti 3 straipsnio 3 dalį ir ją išdėstyti taip:\n\n„3. Ataskaitos prieinamumas visuomenei – galimybė visuomenei susipažinti su trečiųjų valstybių įmonių tvarumo ataskaitomis ir pelno mokesčio informacijos ataskaitomis, kurios yra pateiktos Juridinių asmenų registro duomenų tvarkytojui ir paskelbtos įmonės arba filialo interneto svetainėje pagal šio įstatymo reikalavimus.“\n\n2. Pakeisti 3 straipsnio 36 dalį ir ją išdėstyti taip:\n\n„36. Kitos šiame įstatyme vartojamos sąvokos suprantamos taip, kaip apibrėžiamos arba vartojamos 1997 m. Konvencijoje dėl kovos su užsienio pareigūnų papirkimu sudarant tarptautinius verslo sandorius, Lietuvos Respublikos akcinių bendrovių įstatyme, Lietuvos Respublikos draudimo įstatyme, Lietuvos Respublikos finansinių ataskaitų audito ir kitų užtikrinimo paslaugų įstatyme, Lietuvos Respublikos finansinės apskaitos įstatyme, Lietuvos Respublikos kolektyvinio investavimo subjektų įstatyme, Lietuvos Respublikos moterų ir vyrų lygių galimybių įstatyme, Lietuvos Respublikos ūkinių bendrijų įstatyme, Lietuvos Respublikos vertybinių popierių įstatyme, Lietuvos Respublikos viešojo sektoriaus atskaitomybės įstatyme, Lietuvos finansinės atskaitomybės standartuose, Europos tvarumo atskaitomybės standartuose.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio pakeitimas",
      "content": "Pakeisti 4 straipsnio 7 dalį ir ją išdėstyti taip:\n\n„7. Įmonės, finansines ataskaitas rengiančios pagal tarptautinius finansinės atskaitomybės standartus, investicinės bendrovės, mažosios bendrijos, kredito unijos į šiame straipsnyje nurodytas kategorijas neskirstomos tik dėl šio įstatymo nuostatų dėl finansinių ataskaitų rengimo.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "Pakeisti 16 straipsnio 1 dalį ir ją išdėstyti taip:\n\n„1. Patronuojančioji įmonė, išskyrus mažą ir vidutinę įmonių grupę, kurioje nėra viešojo intereso įmonių, ir šio įstatymo 17 straipsnyje nurodytas išimtis, privalo parengti metines konsoliduotąsias finansines ataskaitas ir konsoliduotąją vadovybės ataskaitą.“"
    },
    {
      "provision_ref": "art6",
      "section": "6",
      "title": "6 straipsnis. 17 straipsnio pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Įmonė, kuri atitinka vieną iš šio straipsnio 1 dalyje nustatytų sąlygų, gali nerengti konsoliduotųjų finansinių ataskaitų ir konsoliduotosios vadovybės ataskaitos, kai:\n\n1) jos ir jos patronuojamųjų įmonių finansinės ataskaitos įtrauktos į kitos įmonių grupės konsoliduotąsias finansines ataskaitas, kurias patronuojančioji įmonė rengia vadovaudamasi šiuo įstatymu ar kitos valstybės narės teisės aktais arba tarptautiniais finansinės atskaitomybės standartais, arba būdu, lygiaverčiu tarptautiniams finansinės atskaitomybės standartams;\n\n2) jos ir jos patronuojamųjų įmonių vadovybės ataskaitos įtrauktos į kitos įmonių grupės konsoliduotąją vadovybės ataskaitą, kurią patronuojančioji įmonė rengia vadovaudamasi šiuo įstatymu arba kitos valstybės narės teisės aktais;\n\n3) šios dalies 1 ir 2 punktuose nurodytas konsoliduotąsias finansines ataskaitas ir konsoliduotąją vadovybės ataskaitą parengusi patronuojančioji įmonė yra kitos valstybės narės arba trečiosios valstybės įmonė, šios ataskaitos kartu su auditoriaus išvada ir tvarumo atskaitomybės užtikrinimo išvada lietuvių ir (arba) anglų kalbomis (kalba) teikiamos Juridinių asmenų registro duomenų tvarkytojui ir skelbiamos vadovaujantis šiuo įstatymu ne vėliau kaip per 12 mėnesių nuo finansinių metų, už kuriuos parengtos konsoliduotosios finansinės ataskaitos ir konsoliduotoji vadovybės ataskaita, pabaigos;\n\n4) jos finansinių ataskaitų aiškinamajame rašte nurodytas patronuojančiosios įmonės, kuri rengia šios dalies 1 punkte nurodytas konsoliduotąsias finansines ataskaitas, pavadinimas, kodas, buveinės adresas, sprendimas atleisti nuo konsoliduotųjų finansinių ataskaitų rengimo ir atleidimo priežastys bei data, kada patronuojančioji įmonė, jeigu ji yra kitos valstybės narės arba trečiosios valstybės įmonė, parengs konsoliduotąsias finansines ataskaitas;\n\n5) jos vadovybės ataskaitoje nurodytas patronuojančiosios įmonės, kuri rengia šios dalies 2 punkte nurodytą konsoliduotąją vadovybės ataskaitą, pavadinimas, kodas, buveinės adresas, sprendimas atleisti nuo konsoliduotosios vadovybės ataskaitos rengimo ir atleidimo priežastys bei data, kada patronuojančioji įmonė, jeigu ji yra kitos valstybės narės arba trečiosios valstybės įmonė, parengs konsoliduotąją vadovybės ataskaitą.“"
    },
    {
      "provision_ref": "art7",
      "section": "7",
      "title": "7 straipsnis. 19 straipsnio pakeitimas",
      "content": "1. Pakeisti 19 straipsnio 3 dalį ir ją išdėstyti taip:\n\n„3. Kitos, negu nurodyta šio straipsnio 1 dalyje, didelės įmonės vadovybės ataskaitoje turi pateikti šio įstatymo 20 straipsnio 1 ir 2 dalyse nurodytą informaciją ir informaciją tvarumo klausimais.“\n\n2. Pakeisti 19 straipsnio 6 dalį ir ją išdėstyti taip:\n\n„6. Vidutinės įmonių grupės, kurioje yra viešojo intereso įmonių, patronuojančioji įmonė konsoliduotojoje vadovybės ataskaitoje turi pateikti šio įstatymo 20 straipsnio 3 dalyje nurodytą informaciją.“"
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "1. Pripažinti netekusiais galios 20 straipsnio 1 dalies 13, 14 ir 15 punktus.\n\n2. Pakeisti 20 straipsnio 3 dalies nuostatą iki dvitaškio ir ją išdėstyti taip:\n\n„3. Metinėje konsoliduotojoje vadovybės ataskaitoje turi būti pateikiama šio straipsnio 1 dalies 1, 2, 4 ir 6–8 punktuose nurodyta konsoliduota informacija įmonių grupės lygmeniu, taip pat:“.\n\n3. Pakeisti 20 straipsnio 5 dalį ir ją išdėstyti taip:\n\n„5. Įmonė, rengianti konsoliduotąją vadovybės ataskaitą, savo vadovybės ataskaitą, įskaitant informaciją tvarumo klausimais, gali sujungti su konsoliduotąja vadovybės ataskaita, apimančia ir konsoliduotąją informaciją tvarumo klausimais.“"
    },
    {
      "provision_ref": "art9",
      "section": "9",
      "title": "9 straipsnis. 23 straipsnio pakeitimas",
      "content": "1. Pakeisti 23 straipsnio 2 dalies 2 punktą ir jį išdėstyti taip:\n\n„2) kai patronuojančioji įmonė yra įsteigta trečiojoje valstybėje, jos konsoliduotoji tvarumo ataskaita ir tvarumo atskaitomybės užtikrinimo išvada dėl trečiosios valstybės įmonės konsoliduotosios tvarumo ataskaitos, kurią pateikė vienas ar daugiau asmenų arba įmonių, kurie pagal patronuojančiajai įmonei taikomą teisę įgalioti pateikti užtikrinimo išvadą dėl informacijos tvarumo klausimais, teikiamos Juridinių asmenų registro duomenų tvarkytojui šio įstatymo 36 straipsnio 5 dalyje nustatyta tvarka;“.\n\n2. Papildyti 23 straipsnio 2 dalį 3 punktu:\n\n„3) patronuojančiosios įmonės konsoliduotoji vadovybės ataskaita arba konsoliduotoji tvarumo ataskaita turi būti parengta lietuvių ir (arba) anglų kalbomis (kalba).“\n\n3. Pakeisti 23 straipsnio 6 dalies nuostatą iki dvitaškio ir ją išdėstyti taip:\n\n„6. Kai šio straipsnio 1 dalyje nurodytos (patronuojančiosios) įmonės patronuojančioji įmonė konsoliduotąją vadovybės ataskaitą arba konsoliduotąją tvarumo ataskaitą parengia ir paskelbia vėliau, negu (konsoliduotąją) vadovybės ataskaitą turi parengti ir pateikti Juridinių asmenų registro duomenų tvarkytojui šio straipsnio 1 dalyje nurodyta (patronuojančioji) įmonė, šio straipsnio 1 dalyje nurodyta (patronuojančioji) įmonė:“."
    },
    {
      "provision_ref": "art10",
      "section": "10",
      "title": "10 straipsnis. 31 straipsnio pakeitimas",
      "content": "Pakeisti 31 straipsnį ir jį išdėstyti taip:\n\n„31 straipsnis. Trečiosios valstybės įmonių pelno mokesčio informacijos ataskaitos reikalavimai ir jos prieinamumo visuomenei užtikrinimas\n\n1. Trečiosios valstybės pagrindinės patronuojančiosios įmonės arba atskiros įmonės, tenkinančių šio straipsnio 2 dalyje nurodytą sąlygą, pelno mokesčio informacijos ataskaita turi atitikti šiuos kriterijus:\n\n1) joje turi būti pateikta šio įstatymo 32 straipsnio 1 dalyje nurodyta informacija;\n\n2) ji turi tapti prieinama visuomenei nemokamai ir elektroniniu formatu, kuris nuskaitomas mašininiu būdu, pagrindinės patronuojančiosios įmonės arba atskiros įmonės interneto svetainėje lietuvių ir (arba) anglų kalbomis (kalba) ne vėliau kaip per 12 mėnesių nuo finansinių metų, už kuriuos pelno mokesčio informacijos ataskaita yra parengta, paskutinės dienos;\n\n3) joje turi būti nurodomas pelno mokesčio informacijos ataskaitą interneto svetainėje paskelbusios bent vienos patronuojamosios įmonės arba bent vieno filialo, kuriems taikomi valstybės narės teisės aktai, pavadinimas ir buveinė (adresas).\n\n2. Pareiga užtikrinti šio straipsnio 1 dalyje nurodytos pelno mokesčio informacijos ataskaitos prieinamumą visuomenei yra, kai trečiosios valstybės pagrindinės patronuojančiosios įmonės metinėse konsoliduotosiose finansinėse ataskaitose nurodytos pajamos arba trečiosios valstybės atskiros įmonės metinėse finansinėse ataskaitose nurodytos pajamos kiekvienais iš 2 finansinių metų iš eilės paskutinę finansinių metų dieną viršija 750 000 000 eurų.\n\n3. Šio straipsnio 2 dalyje nurodytą pareigą turi:\n\n1) vidutinės ir didelės patronuojamosios įmonės, kurių pagrindinė patronuojančioji įmonė yra šio straipsnio 2 dalyje nurodyta įmonė;\n\n2) šio straipsnio 2 dalyje nurodytų įmonių, neturinčių vidutinės arba didelės patronuojamosios įmonės, nurodytos šios dalies 1 punkte, įsteigti filialai, kurių pardavimo grynosios pajamos kiekvienais iš 2 finansinių metų iš eilės paskutinę finansinių metų dieną viršija 15 000 000 eurų;\n\n3) šios dalies 1 punkte nenurodytos įmonės ir šios dalies 2 punkte nenurodyti filialai, jeigu tokios įmonės arba filialai veikia tik tam, kad būtų išvengta šiame skyriuje nustatytų atskaitomybės reikalavimų vykdymo.\n\n4. Kai šio straipsnio 1 dalyje nurodytos pelno mokesčio informacijos ataskaitos trečiosios valstybės pagrindinė patronuojančioji įmonė arba atskira įmonė neparengia ar jos parengta ataskaita neatitinka šio straipsnio 1 dalyje nustatytų kriterijų, tokią ataskaitą turi parengti vidutinė arba didelė patronuojamoji įmonė arba šio straipsnio 3 dalies 2 punkte nurodytas filialas. Jeigu jie pelno mokesčio informacijos ataskaitai rengti reikalingos informacijos neturi, įmonė arba asmuo (asmenys), paskirtas (paskirti) vykdyti informacijos atskleidimo reikalavimus filiale, prašo savo pagrindinės patronuojančiosios įmonės arba atskiros įmonės pateikti informaciją, kuri reikalinga išsamiai pelno mokesčio informacijos ataskaitai parengti. Jeigu visa prašoma informacija nepateikiama, vidutinė arba didelė patronuojamoji įmonė arba filialas parengia pelno mokesčio informacijos ataskaitą, kurioje pateikiama visa turima arba gauta informacija, ir pareiškimą, kuriame nurodoma, kad jų pagrindinė patronuojančioji įmonė arba atskira įmonė nepateikė informacijos, kuri reikalinga išsamiai pelno mokesčio informacijos ataskaitai parengti, bei užtikrina jų prieinamumą visuomenei.\n\n5. Šio straipsnio 2 ir 4 dalyse nustatytos pareigos nebetaikomos, kai 2 finansinius metus iš eilės netenkinamas šio straipsnio 2 dalyje nurodytas kriterijus.“"
    },
    {
      "provision_ref": "art11",
      "section": "11",
      "title": "11 straipsnis. 32 straipsnio pakeitimas",
      "content": "1. Pakeisti 32 straipsnio 2 dalies nuostatą iki dvitaškio ir ją išdėstyti taip:\n\n„2. Šio įstatymo 30 straipsnio 1 ir 2 dalyse ir 31 straipsnio 2 dalyje nurodytos pajamos suprantamos kaip:“.\n\n2. Papildyti 32 straipsnį 3 dalimi:\n\n„3. Šio įstatymo 30 straipsnio 1 dalyje ir 31 straipsnio 4 dalyje nurodyta pelno mokesčio informacijos ataskaita turi būti parengta elektroniniu formatu, nustatytu 2024 m. lapkričio 29 d. Komisijos įgyvendinimo reglamentu (ES) 2024/2952, kuriuo dėl informacijos, pateiktinos pelno mokesčio informacijos ataskaitose, pagal Europos Parlamento ir Tarybos direktyvą 2013/34/ES nustatomas bendrasis šablonas ir elektroninio ataskaitų teikimo formatai.“"
    },
    {
      "provision_ref": "art12",
      "section": "12",
      "title": "12 straipsnis. 35 straipsnio pakeitimas",
      "content": "1. Pakeisti 35 straipsnio 1 dalį ir ją išdėstyti taip:\n\n„1. Finansų ministras nustato Juridinių asmenų registro duomenų tvarkytojui pateiktų (konsoliduotųjų) finansinių ataskaitų ir (konsoliduotųjų) vadovybės ataskaitų, kai jos pagal šį ar įmonių veiklą reglamentuojančius įstatymus privalo būti parengiamos pagal reikalavimus, nustatytus (konsoliduotųjų) finansinių ataskaitų ir (konsoliduotosios) vadovybės ataskaitos rengimą reglamentuojančiuose teisės aktuose, kokybės stebėsenos (toliau šiame straipsnyje – ataskaitų kokybės stebėsena) tvarką ir paskiria stebėsenos instituciją.“\n\n2. Pakeisti 35 straipsnio 4 dalį ir ją išdėstyti taip:\n\n„4. Jeigu stebėsenos institucija, atlikdama ataskaitų kokybės stebėseną, nustato reikšmingų trūkumų, Juridinių asmenų registro duomenų tvarkytojui pateikia pranešimą apie tai. Šio pranešimo pagrindu Juridinių asmenų registro informacinėje sistemoje įregistruojamas faktas, kad atliekant ataskaitų kokybės stebėseną buvo nustatyta reikšmingų trūkumų. Šis faktas neturi būti išregistruotas iš Juridinių asmenų registro informacinės sistemos tol, kol Juridinių asmenų registro informacinėje sistemoje tvarkomos atitinkamos ataskaitos. Reikšmingų trūkumų kriterijus nustato stebėsenos institucija.“"
    },
    {
      "provision_ref": "art13",
      "section": "13",
      "title": "13 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. (Konsoliduotųjų) ataskaitų, įmonės reorganizavimo pabaigos finansinės ataskaitos, įmonės likvidavimo pabaigos finansinės ataskaitos teikimas Juridinių asmenų registro duomenų tvarkytojui\n\n1. (Konsoliduotosios) finansinės ataskaitos, (konsoliduotoji) vadovybės ataskaita ir, kai taikytina, deklaracija, nurodyta šio įstatymo 23 straipsnio 6 dalyje, kartu su auditoriaus išvada, kai auditas privalomas pagal įstatymus, ir tvarumo atskaitomybės užtikrinimo išvada, kai įmonės (konsoliduotojoje) vadovybės ataskaitoje privaloma pateikti (konsoliduotąją) informaciją tvarumo klausimais, teikiamos Juridinių asmenų registro duomenų tvarkytojui šio įstatymo ir kitų teisės aktų, reglamentuojančių šių ataskaitų teikimą, nustatytais atvejais Juridinių asmenų registro informacinės sistemos nuostatuose nustatyta tvarka.\n\n2. Juridinių asmenų registro duomenų tvarkytojui iki įmonės išregistravimo iš Juridinių asmenų registro informacinės sistemos dienos turi būti pateiktos įmonės reorganizavimo pabaigos finansinė ataskaita ir likvidavimo pabaigos finansinė ataskaita. Įmonės, kurių finansinės ataskaitos parengtos vadovaujantis tarptautiniais finansinės atskaitomybės standartais, vietoj reorganizavimo pabaigos finansinės ataskaitos ir likvidavimo pabaigos finansinės ataskaitos Juridinių asmenų registro duomenų tvarkytojui pateikia pagal šiuos standartus parengtas finansines ataskaitas.\n\n3. (Konsoliduotoji) mokėjimų valdžios institucijoms ataskaita pateikiama Juridinių asmenų registro duomenų tvarkytojui kartu su (konsoliduotosiomis) finansinėmis ataskaitomis ir (konsoliduotąja) vadovybės ataskaita.\n\n4. Šio įstatymo 30 straipsnio 1 dalyje ir 31 straipsnio 1 ir 4 dalyse nurodyta pelno mokesčio informacijos ataskaita ir, kai taikytina, pareiškimas, nurodytas šio įstatymo 31 straipsnio 4 dalyje, pateikiami Juridinių asmenų registro duomenų tvarkytojui per 12 mėnesių nuo finansinių metų, už kuriuos parengta ataskaita, paskutinės dienos.\n\n5. Šio įstatymo 26 straipsnyje nurodyta (konsoliduotoji) tvarumo ataskaita ir, kai taikytina, pareiškimas, nurodytas šio įstatymo 26 straipsnio 6 dalyje, kartu su tvarumo atskaitomybės užtikrinimo išvada pateikiami Juridinių asmenų registro duomenų tvarkytojui per 12 mėnesių nuo finansinių metų, už kuriuos parengta (konsoliduotoji) tvarumo ataskaita, paskutinės dienos.\n\n6. Įmonės, išskyrus įmones, kurių vertybiniais popieriais prekiaujama reguliuojamose rinkose, kurių dalyviai yra viešojo sektoriaus subjektai, ir valstybės valdomos įmonės bei savivaldybių valdomos įmonės savo metinius finansinių ataskaitų rinkinius teikia tiems viešojo sektoriaus subjektams, kurie yra šių juridinių asmenų dalyviai ar juose įgyvendina savininko teises ir pareigas, Viešojo sektoriaus atskaitomybės įstatymo nustatyta tvarka ir terminais, ketvirčio finansinių ataskaitų duomenis pateikdami pasibaigus ketvirčiui ne vėliau kaip per 25 dienas.\n\n7. Kai (konsoliduotojoje) vadovybės ataskaitoje privaloma pateikti (konsoliduotąją) informaciją tvarumo klausimais, Juridinių asmenų registro duomenų tvarkytojui teikiama ES elektroninio ataskaitų teikimo formatu parengta (konsoliduotoji) vadovybės ataskaita.\n\n8. Juridinių asmenų registro duomenų tvarkytojui pateiktų (konsoliduotųjų) finansinių ataskaitų ir (konsoliduotosios) vadovybės ataskaitos formos ir tekstai turi būti tokie, pagal kuriuos buvo parengta auditoriaus išvada ir, kai vadovybės ataskaitoje pateikta informacija tvarumo klausimais, tvarumo atskaitomybės užtikrinimo išvada.“"
    },
    {
      "provision_ref": "art14",
      "section": "14",
      "title": "14 straipsnis. 37 straipsnio pakeitimas",
      "content": "1. Pakeisti 37 straipsnio 2 dalį ir ją išdėstyti taip:\n\n„2. Šio įstatymo 26 straipsnyje nurodyta pagrindinės patronuojančiosios įmonės arba filialą įsteigusios trečiosios valstybės įmonės (konsoliduotoji) tvarumo ataskaita ir, kai taikytina, pareiškimas, nurodytas šio įstatymo 26 straipsnio 6 dalyje, skelbiami lietuvių ir (arba) anglų kalbomis (kalba) ne vėliau kaip per 12 mėnesių nuo finansinių metų, už kuriuos parengta trečiosios valstybės įmonės (konsoliduotoji) tvarumo ataskaita, paskutinės dienos patronuojamosios įmonės arba filialo interneto svetainėje. Ši (konsoliduotoji) tvarumo ataskaita skelbiama kartu su tvarumo atskaitomybės užtikrinimo išvada, kuri parengta pagal Finansinių ataskaitų audito ir kitų užtikrinimo paslaugų įstatymo reikalavimus, valstybės narės tvarumo atskaitomybės užtikrinimo išvadai keliamus reikalavimus arba pagal trečiosios valstybės reikalavimus, o kai trečiosios valstybės įmonė nepateikia tvarumo atskaitomybės užtikrinimo išvados, šio įstatymo 26 straipsnio 6 dalyje nurodyta patronuojamoji įmonė arba filialas pateikia informaciją, kad pagrindinė patronuojančioji įmonė arba atskira įmonė nepateikė tvarumo atskaitomybės užtikrinimo išvados.“\n\n2. Pakeisti 37 straipsnio 4 dalį ir ją išdėstyti taip:\n\n„4. Šio įstatymo 30 straipsnio 1 dalyje ir 31 straipsnio 1 ir 4 dalyse nurodyta pelno mokesčio informacijos ataskaita ir, kai taikytina, šio įstatymo 31 straipsnio 4 dalyje nurodytas pareiškimas turi būti paskelbti lietuvių ir (arba) anglų kalbomis (kalba) ne vėliau kaip per 12 mėnesių nuo finansinių metų, už kuriuos parengta pelno mokesčio informacijos ataskaita, paskutinės dienos įmonės, nurodytos šio įstatymo 30 straipsnio 1 dalyje, patronuojamosios įmonės, nurodytos šio įstatymo 31 straipsnio 3 dalies 1 ir 3 punktuose, arba filialo, nurodyto šio įstatymo 31 straipsnio 3 dalies 2 ir 3 punktuose, interneto svetainėje.“"
    },
    {
      "provision_ref": "art15",
      "section": "15",
      "title": "15 straipsnis. 40 straipsnio pakeitimas",
      "content": "1. Pakeisti 40 straipsnio pavadinimą ir jį išdėstyti taip:\n\n„40 straipsnis. Atsakomybė už (konsoliduotųjų) ataskaitų parengimą, pateikimą Juridinių asmenų registro duomenų tvarkytojui ir paskelbimą“.\n\n2. Pakeisti 40 straipsnio 2 dalies 3 punktą ir jį išdėstyti taip:\n\n„3) šios dalies 1 ir 2 punktuose nurodytų ataskaitų kartu su auditoriaus išvada (jeigu auditas privalomas pagal įstatymus) ir, kai (konsoliduotojoje) vadovybės ataskaitoje pagal įstatymus privaloma pateikti (konsoliduotąją) informaciją tvarumo klausimais, kartu su tvarumo atskaitomybės užtikrinimo išvada pateikimą Juridinių asmenų registro duomenų tvarkytojui pagal šio įstatymo reikalavimus.“\n\n3. Papildyti 40 straipsnį 31 dalimi:\n\n„31. Už šio įstatymo 17 straipsnio 2 dalies 3 punkte nurodytų konsoliduotųjų finansinių ataskaitų ir konsoliduotosios vadovybės ataskaitos kartu su auditoriaus išvada ir tvarumo atskaitomybės užtikrinimo išvada pateikimą Juridinių asmenų registro duomenų tvarkytojui ir paskelbimą šiame įstatyme nustatyta tvarka atsako įmonės, pasinaudojusios šio įstatymo 17 straipsnio 2 dalyje nurodyta išimtimi, vadovas.“\n\n4. Pakeisti 40 straipsnio 6 dalį ir ją išdėstyti taip:\n\n„6. Už šio įstatymo 30 straipsnio 1 dalyje ir 31 straipsnio 1 ir 4 dalyse nurodytos pelno mokesčio informacijos ataskaitos ir, kai taikytina, pareiškimo, nurodyto šio įstatymo 31 straipsnio 4 dalyje, parengimą ir (arba) prieinamumo visuomenei užtikrinimą pagal įstatymuose priskirtą kompetenciją, kiek leidžia asmens (asmenų) turimos žinios ir gebėjimai, atsako šio įstatymo 30 straipsnio 1 dalyje nurodytos pagrindinės patronuojančiosios įmonės ar atskiros įmonės vadovas, valdymo ir priežiūros organų nariai arba šio įstatymo 31 straipsnio 3 dalyje nurodytos patronuojamosios įmonės vadovas, valdymo ir priežiūros organų nariai arba asmuo (asmenys), paskirtas (paskirti) vykdyti informacijos atskleidimo reikalavimus filiale.“\n\n5. Pakeisti 40 straipsnio 7 dalį ir ją išdėstyti taip:\n\n„7. Už (konsoliduotosios) mokėjimų valdžios institucijoms ataskaitos parengimą ir pateikimą Juridinių asmenų registro duomenų tvarkytojui atsako (patronuojamosios) įmonės vadovas.“"
    },
    {
      "provision_ref": "art16",
      "section": "16",
      "title": "16 straipsnis. 41 straipsnio pakeitimas",
      "content": "1. Pakeisti 41 straipsnio 6 dalį ir ją išdėstyti taip:\n\n„6. 2026 m. sausio 1 d. šio įstatymo 36 straipsnis papildomas 9 dalimi:\n„9. Juridinių asmenų registro duomenų tvarkytojas nepriima įmonės (įmonių grupės) pateikto metinių (konsoliduotųjų) finansinių ataskaitų rinkinio be auditoriaus išvados, jeigu auditas privalomas pagal įstatymus.“.“\n\n2. Pakeisti 41 straipsnio 8 dalį ir ją išdėstyti taip:\n\n„8. Jeigu sprendimas dėl įmonės reorganizavimo ar likvidavimo priimamas iki 2025 m. birželio 30 d., rengiant įmonės reorganizavimo ataskaitą ar likvidavimo ataskaitą ir teikiant ją Juridinių asmenų registro duomenų tvarkytojui taikomas iki šio įstatymo įsigaliojimo dienos galiojęs teisinis reguliavimas.“\n\n3. Pakeisti 41 straipsnio 12 dalį ir ją išdėstyti taip:\n\n„12. Kitos didelės įmonės, negu nurodyta šio straipsnio 11 dalyje, ir kitos didelės įmonių grupės, negu nurodyta šio straipsnio 11 dalyje, patronuojančiosios įmonės (konsoliduotąją) informaciją tvarumo klausimais (konsoliduotojoje) vadovybės ataskaitoje pateikia pradedant 2027 m. sausio 1 d. ar vėliau prasidedančiais ataskaitiniais laikotarpiais.“\n\n4. Pakeisti 41 straipsnio 13 dalį ir ją išdėstyti taip:\n\n„13. Mažos ir vidutinės įmonės, kurių vertybiniais popieriais leista prekiauti reguliuojamoje rinkoje, informaciją tvarumo klausimais (konsoliduotojoje) vadovybės ataskaitoje pateikia pradedant 2028 m. sausio 1 d. ar vėliau prasidedančiais ataskaitiniais laikotarpiais.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo pakeitimas",
      "content": "Papildyti Įstatymo priedą 7 punktu:\n\n„7. 2025 m. balandžio 14 d. Europos Parlamento ir Tarybos direktyva (ES) 2025/794, kuria iš dalies keičiamos direktyvos (ES) 2022/2464 ir (ES) 2024/1760, kiek tai susiję su datomis, nuo kurių valstybės narės turi taikyti tam tikrus įmonių informacijos apie tvarumą teikimo ir įmonių tvarumo išsamaus patikrinimo reikalavimus.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo taikymas",
      "content": "1. Šio įstatymo nuostatos, išskyrus šio įstatymo 11 straipsnio 2 dalyje išdėstytą Lietuvos Respublikos įmonių ir įmonių grupių atskaitomybės įstatymo 32 straipsnio 3 dalį, taikomos 2024 m. birželio 22 d. ir vėliau prasidedančių ataskaitinių laikotarpių pelno mokesčio informacijos ataskaitoms ir (konsoliduotosioms) ataskaitoms.\n\n2. Šio įstatymo 11 straipsnio 2 dalyje išdėstyta Įmonių ir įmonių grupių atskaitomybės įstatymo 32 straipsnio 3 dalis taikoma 2025 m. sausio 1 d. ir vėliau prasidedančių ataskaitinių laikotarpių pelno mokesčio informacijos ataskaitoms.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
