{
  "id": "lt-law-ix-1967",
  "type": "statute",
  "title": "Lietuvos Respublikos invalidų socialinės integracijos įstatymo 1, 3, 4, 5 ir 22 straipsnių pakeitimo įstatymas",
  "short_name": "IX-1967",
  "status": "in_force",
  "issued_date": "2004-01-20",
  "in_force_date": "2004-04-01",
  "url": "https://e-tar.lt/portal/lt/legalAct/TAR.2B5B087AF952/mWvwKuCMfr",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Šis įstatymas taip pat apibrėžia visiškos negalios invalido sąvoką, nustato pagrindinius kriterijus, pagal kuriuos I grupės invalidui ir vaikui invalidui pripažįstama visiška negalia (toliau – visiškos negalios invalidas).“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 2 dalies pakeitimas",
      "content": "Pakeisti 3 straipsnio 2 dalį ir ją išdėstyti taip:\n\n„2. Asmenų iki 18 metų, išskyrus tuos, kurie yra (buvo) draudžiami valstybiniu socialiniu draudimu, invalidumas pagal pasireiškimo mastą skirstomas į tris lygius: sunkią, vidutinę ir lengvą negalią. Asmenų iki 18 metų, kurie yra (buvo) draudžiami valstybiniu socialiniu draudimu, ir asmenų nuo 18 metų invalidumas pagal pasireiškimo mastą skirstomas į tris grupes: I, II ir III grupių invalidumą. Bendrojo ir profesinio darbingumo netekimas reiškiamas procentais (%).“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 1 dalies, 3 dalies 1 punkto ir 4 dalies pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Invalidumą nustato:\n\n1) asmenims iki 18 metų, išskyrus tuos, kurie yra (buvo) draudžiami valstybiniu socialiniu draudimu, – Lietuvos nacionalinės sveikatos sistemos asmens sveikatos priežiūros įstaigų gydytojų konsultacinės komisijos; jų nuostatus tvirtina Sveikatos apsaugos ministerija. Šie asmenys pripažįstami vaikais invalidais;\n\n2) asmenims iki 18 metų, kurie yra (buvo) draudžiami valstybiniu socialiniu draudimu, ir asmenims nuo 18 metų – valstybinės medicininės-socialinės ekspertizės komisijos; jų nuostatus tvirtina Vyriausybė (toliau šios dalies 1 ir 2 punktuose nurodytos komisijos vadinamos invalidumą nustatančiomis komisijomis). Šie asmenys pripažįstami invalidais.“\n\n2. Pakeisti 4 straipsnio 3 dalies 1 punktą ir jį išdėstyti taip:\n\n„1) invalidumo fakto, pobūdžio, priežasties, atsiradimo laiko, grupės (lygio), termino, bendrojo ir profesinio darbingumo netekimo masto;“.\n\n3. 4 straipsnio 4 dalyje po žodžio „institucijoms“ įrašyti žodžius „Valstybinio socialinio draudimo fondo valdybai“ ir šią dalį išdėstyti taip:\n\n„4. Invalidumą nustatančių komisijų sprendimai privalomi socialinės globos ir rūpybos įstaigoms (pensionatams), savivaldybių globos ir rūpybos institucijoms, Valstybinio socialinio draudimo fondo valdybai, darbdaviams, ugdymo, mokymo, specialioms invalidų medicininės, profesinės ir socialinės reabilitacijos įstaigoms, invalidams, jų tėvams, globėjams, rūpintojams.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "5 straipsnio pirmajame sakinyje po žodžio „institucijų“ įrašyti žodžius „Valstybinio socialinio draudimo fondo valdybos“ ir šį straipsnį išdėstyti taip:\n\n„5 straipsnis. Suinteresuotų asmenų dalyvavimas nustatant invalidumą\n\nNustatant invalidumą, gali dalyvauti su patariamojo balso teise asmenį gydantis gydytojas, darbdavių, ugdymo, mokymo įstaigų, socialinės globos ir rūpybos įstaigų (pensionatų), savivaldybių globos ir rūpybos institucijų, Valstybinio socialinio draudimo fondo valdybos, invalidų visuomeninių organizacijų atstovai. Jų dalyvavimo tvarką reglamentuoja invalidumą nustatančių komisijų nuostatai.“"
    },
    {
      "provision_ref": "art5",
      "section": "5",
      "title": "5 straipsnis. 22 straipsnio pakeitimas",
      "content": "Pakeisti 22 straipsnio 1 dalį, 2 dalį pripažinti netekusia galios, buvusias 3 ir 4 dalis laikyti atitinkamai 2 ir 3 dalimis, 2 dalyje vietoj žodžių „ar šalpos (socialinės) pensijos“ įrašyti žodžius „šalpos pensijos už invalidų slaugą namuose, socialinės pensijos ar šalpos pensijos“ ir visą straipsnį išdėstyti taip:\n\n„22 straipsnis. Pensijos, pašalpos, kitos išmokos invalidams, jų tėvams, globėjams, rūpintojams\n\n1. Pensijų, valstybinių šalpos išmokų, pašalpų dydį, jų mokėjimo tvarką, kitas sąlygas nustato Valstybinių socialinio draudimo pensijų, Valstybinių pensijų, Valstybinių šalpos išmokų, Gyventojų pajamų garantijų, šis ir kiti įstatymai.\n\n2. Vienas iš visiškos negalios invalido tėvų arba asmuo, nustatyta tvarka pripažintas visiškos negalios invalido globėju arba rūpintoju, slaugantis namuose visiškos negalios invalidą, valstybės lėšomis privalomai draudžiamas valstybiniu socialiniu pensijų draudimu bazinei pensijai Lietuvos Respublikos Vyriausybės ar jos įgaliotos institucijos nustatyta tvarka. Šis asmuo privalomai draudžiamas valstybės lėšomis tik tuo atveju, kai jis negauna jam pačiam priklausančios valstybinės socialinio draudimo pensijos, valstybinės pensijos, šalpos pensijos už invalidų slaugą namuose, socialinės pensijos ar šalpos pensijos.\n\n3. Savivaldybės, įmonės, įstaigos, organizacijos, invalidų visuomeninės organizacijos gali mokėti invalidams, jų tėvams, globėjams, rūpintojams nuolatines ar vienkartines pašalpas, kitas išmokas.“"
    },
    {
      "provision_ref": "art6",
      "section": "6",
      "title": "6 straipsnis. Baigiamosios nuostatos",
      "content": "1. Šis Įstatymas, išskyrus 7 straipsnį, įsigalioja nuo 2004 m. balandžio 1 d.\n\n2. Asmenims iki 16 metų, kurie iki šio Įstatymo įsigaliojimo buvusia tvarka buvo pripažinti vaikais invalidais, invalidumo lygis (sunki, vidutinė arba lengva negalia) iki nustatyto invalidumo termino pabaigos nustatomas jų tėvų (įtėvių), globėjų ar rūpintojų pageidavimu. Pakartotinai tikrinant šių vaikų invalidų sveikatos būklę dėl to, kad pasibaigė nustatyto invalidumo terminas, invalidumo lygis nustatomas privalomai.\n\n3. Asmenims nuo 16 iki 18 metų, kuriems iki šio Įstatymo įsigaliojimo buvo nustatyta I, II ar III invalidumo grupė, invalidumo lygis (sunki, vidutinė ar lengva negalia) nenustatomas. Šiais atvejais I grupės invalidumas prilyginamas sunkiai negaliai, II grupės invalidumas – vidutinei negaliai, III grupės invalidumas – lengvai negaliai. Pasibaigus nustatyto I, II ar III grupės invalidumo terminui, šių invalidų sveikatos būklę tikrina Invalidų socialinės integracijos įstatymo 4 straipsnio 1 dalies 2 punkte nurodytos komisijos."
    },
    {
      "provision_ref": "art7",
      "section": "7",
      "title": "7 straipsnis. Pasiūlymai Vyriausybei",
      "content": "Vyriausybė iki 2004 m. vasario 1 d. įgalioja suinteresuotas institucijas parengti ligų ir būklių, dėl kurių vaikams invalidams nustatomas invalidumo lygis (sunki, vidutinė ir lengva negalia), sąrašą ir invalidumo lygio (sunkios, vidutinės ir lengvos negalios) nustatymo tvarką.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
