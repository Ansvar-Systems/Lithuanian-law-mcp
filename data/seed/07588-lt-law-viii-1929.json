{
  "id": "lt-law-viii-1929",
  "type": "statute",
  "title": "Lietuvos Respublikos administracinių teismų įsteigimo įstatymo 2, 3, 4, 5, 6 straipsnių pakeitimo ir papildymo įstatymo ir administracinių bylų teisenos įstatymo pakeitimo įstatymo įgyvendinimo įstatymas",
  "short_name": "VIII-1929",
  "status": "in_force",
  "issued_date": "2000-09-19",
  "in_force_date": "2000-10-11",
  "url": "https://e-tar.lt/portal/lt/legalAct/TAR.3136EF999B30/TAIS_163074",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos vyriausiojo administracinio",
      "content": "teismo įsteigimas\n1. Lietuvos Vyriausiasis\nadministracinis teismas įsteigiamas ir pradeda veikti nuo 2001 m. sausio 1 d.\n2. Lietuvos apeliacinio teismo\nAdministracinių bylų skyrius kartu su Aukštesniuoju administraciniu teismu iki\n2001 m. sausio 1 d. reorganizuojami į Lietuvos vyriausiąjį administracinį teismą.\n3. Lietuvos vyriausiojo\nadministracinio teismo teisėjų skaičių nustato Respublikos Prezidentas."
    },
    {
      "provision_ref": "art2",
      "section": "2",
      "title": "2 straipsnis. Teisėjų skyrimas",
      "content": "1. Lietuvos vyriausiojo\nadministracinio teismo teisėjus, patariant Teisėjų tarybai, skiria Respublikos\nPrezidentas Seimo pritarimu.\n2. Lietuvos apeliacinio teismo\nAdministracinių bylų skyriaus pirmininkas ir teisėjai, jeigu jie sutinka,\nRespublikos Prezidento dekretu gali būti paskirti Lietuvos vyriausiojo\nadministracinio teismo teisėjais netaikant šio straipsnio 1 dalyje nustatytos\nteisėjų skyrimo tvarkos. Tokią pat teisę turi ir Lietuvos Aukščiausiojo Teismo\nbei Lietuvos apeliacinio teismo teisėjai.\n3. Lietuvos vyriausiojo\nadministracinio teismo pirmininką ir pavaduotoją iš paskirtų Lietuvos\nvyriausiojo administracinio teismo teisėjų skiria Respublikos Prezidentas.\n4. Lietuvos vyriausiojo\nadministracinio teismo pirmininkas ir jo pavaduotojas skiriami devyneriems\nmetams.\n5. Aukštesniojo administracinio\nteismo teisėjai pirmumo teise ir ne konkurso tvarka gali būti paskirti apygardos\nadministracinio teismo ar bendrosios kompetencijos apygardos arba apylinkės\nteismų teisėjais.\n6. Aukštesniojo administracinio\nteismo teisėjus, turinčius ne mažesnį kaip 5 metų teisėjo darbo stažą ar teisės\nkrypties socialinių mokslų daktaro arba habilituoto daktaro mokslinį laipsnį,\nRespublikos Prezidentas Seimo pritarimu gali paskirti Lietuvos vyriausiojo\nadministracinio teismo teisėjais. Dėl šių teisėjų skyrimo Respublikos\nPrezidentui pataria Teisėjų taryba.\n\n[2 straipsnis netenka galios nuo 2002\nm. gegužės 1 d.]\nStraipsnio pakeitimai:\nNr.\nIX-775,\n2002-03-12, Žin., 2002, Nr. 31-1123 (2002-03-27), įsigalioja nuo 2002-05-01"
    },
    {
      "provision_ref": "art3",
      "section": "3",
      "title": "3 straipsnis. Valstybės biudžeto asignavimų teismams perskirstymo ir personalo klausimai",
      "content": "1. Atskyrus nuo Lietuvos\napeliacinio teismo Administracinių bylų skyrių, patikslinama Lietuvos\napeliacinio teismo biudžeto išlaidų sąmata: Administracinių bylų skyriui\nišlaikyti skirtos lėšos perduodamos Lietuvos vyriausiajam administraciniam\nteismui.\n2. Reorganizavus Aukštesnįjį\nadministracinį teismą, jam skirti valstybės biudžeto asignavimai paskirstomi\nLietuvos vyriausiajam administraciniam teismui, Vilniaus apygardos ir Kauno\napygardos administraciniams teismams atsižvelgiant į nustatytą šių teismų\nteisėjų skaičių.\n3. Lietuvos apeliacinio teismo,\nVilniaus apygardos ir Kauno apygardos administracinių teismų teisėjų skaičių\nnustato Respublikos Prezidentas.\n4. Lietuvos apeliacinio teismo\nAdministracinių bylų skyriaus ir Aukštesniojo administracinio teismo\ntarnautojai perkeliami į laisvas to paties lygio ir kategorijų pareigybes\nLietuvos vyriausiajame administraciniame teisme ir apygardų administraciniuose\nteismuose. Jeigu atitinkamos pareigybės nėra ar tarnautojas atsisako pasiūlytų\nkitų pareigų, Valstybės tarnybos įstatymo nustatyta tvarka valstybės\ntarnautojas atleidžiamas iš valstybės tarnybos."
    },
    {
      "provision_ref": "art4",
      "section": "4",
      "title": "4 straipsnis. Administracinių bylų teisenos įstatymo pakeitimo įstatymo įsigaliojimas",
      "content": "Administracinių bylų teisenos\nįstatymo pakeitimo įstatymas įsigalioja nuo\n2001 m. sausio 1 d."
    },
    {
      "provision_ref": "art5",
      "section": "5",
      "title": "5 straipsnis. Bylų priskyrimo",
      "content": "teismams klausimai\n1. Lietuvos apeliacinio teismo\nAdministracinių bylų skyriuje gautos ir nepradėtos nagrinėti, paskirtos, bet\nnepradėtos nagrinėti, nagrinėjamos, atidėtos ar sustabdytos bylos dėl\napeliacinių skundų ir kitos administracinės bylos perduodamos Lietuvos\nvyriausiajam administraciniam teismui.\n2. Aukštesniojo administracinio\nteismo gautos ir nepradėtos nagrinėti, paskirtos, bet nepradėtos nagrinėti,\natidėtos ir sustabdytos bylos dėl apeliacinių skundų, taip pat pirmąja\ninstancija gautos ir nepradėtos nagrinėti, paskirtos, bet nepradėtos nagrinėti,\natidėtos ar sustabdytos bylos dėl norminių administracinių aktų, kuriuos priėmė\ncentriniai valstybinio administravimo subjektai, teisėtumo perduodamos Lietuvos\nvyriausiajam administraciniam teismui.\n3. Aukštesniojo administracinio\nteismo pirmąja instancija gautos ir nepradėtos nagrinėti, paskirtos, bet\nnepradėtos nagrinėti, atidėtos ar sustabdytos bylos perduodamos Vilniaus apygardos\nadministraciniam teismui, išskyrus bylas dėl norminių administracinių aktų,\nkuriuos priėmė centriniai valstybinio administravimo subjektai, teisėtumo.\n4. Lietuvos apeliacinio teismo\nAdministracinių bylų skyriuje ir Aukštesniajame administraciniame teisme\npradėtas nagrinėti administracines bylas turi išnagrinėti tos pačios sudėties\nteismas. Lietuvos apeliacinio teismo Administracinių bylų skyriaus ir\nAukštesniojo administracinio teismo nebaigtos nagrinėti administracinės bylos\npo 2001 m. sausio 1 d. teismams perduodamos pagal kompetenciją.\n5. Administracinių teisės pažeidimų\nbylos pagal skundus dėl įgaliotų valstybės institucijų (pareigūnų) paskirtų\nadministracinių nuobaudų už Administracinių teisės pažeidimų kodekse numatytus\nteisės pažeidimus, apygardų administraciniuose teismuose neišnagrinėtos iki šio\nįstatymo įsigaliojimo, baigiamos nagrinėti pirmąja instancija vadovaujantis\nAdministracinių teisės pažeidimų kodekso ir Administracinių bylų teisenos\nįstatymo normomis.\n6. Apygardų administracinių teismų\nnutartys, nutarimai ir sprendimai, priimti administracinių teisės pažeidimų\nbylose pagal skundus dėl įgaliotų valstybės institucijų (pareigūnų) paskirtų\nadministracinių nuobaudų už Administracinių teisės pažeidimų kodekse numatytus\nteisės pažeidimus, gali būti apskųsti Lietuvos vyriausiajam administraciniam\nteismui per 3 mėnesius nuo šio teismo įsteigimo dienos.\n7. Šio straipsnio 5 dalyje nurodyti\nskundai, gauti Aukštesniajame administraciniame teisme ar apygardų\nadministraciniuose teismuose iki šio įstatymo įsigaliojimo dienos, perduodami\nLietuvos vyriausiajam administraciniam teismui ir jame nagrinėjami apeliacine\ntvarka.\n8. Administracinių teisės pažeidimų\nkodekso 308 straipsnio 1 dalyje numatytas nutarimo skirti administracinę\nnuobaudą perdavimo vykdyti senaties terminas šio įstatymo šiame straipsnyje\nnumatytais atvejais skaičiuojamas nuo tos dienos, kurią bylą apeliacine tvarka\nišnagrinėja Lietuvos vyriausiasis administracinis teismas."
    },
    {
      "provision_ref": "art6",
      "section": "6",
      "title": "6 straipsnis. Pasiūlymai",
      "content": "Vyriausybei\nVyriausybė ar jos įgaliota institucija\nkartu su teismais parengia ir pateikia pasiūlymus dėl šio įstatymo 3 straipsnio\n1 ir 2 dalių įgyvendinimo Lietuvos Respublikos 2001 metų valstybės biudžeto ir\nsavivaldybių biudžetų finansinių rodiklių patvirtinimo įstatyme.\n\nSkelbiu šį Lietuvos Respublikos\nSeimo priimtą įstatymą.\n\nRESPUBLIKOS PREZIDENTAS                                                           VALDAS\nADAMKUS\n______________"
    }
  ],
  "definitions": []
}
