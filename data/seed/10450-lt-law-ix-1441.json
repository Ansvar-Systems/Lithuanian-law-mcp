{
  "id": "lt-law-ix-1441",
  "type": "statute",
  "title": "Lietuvos Respublikos baudžiamojo proceso bei operatyvinės veiklos dalyvių, teisingumo ir teisėsaugos institucijų pareigūnų apsaugos nuo nusikalstamo poveikio įstatymo 3 ir 4 straipsnių pakeitimo įstatymas",
  "short_name": "IX-1441",
  "status": "in_force",
  "issued_date": "2003-04-03",
  "in_force_date": "2003-05-01",
  "url": "https://e-tar.lt/portal/lt/legalAct/TAR.B4E0E3B328F9/JcksUeqZpr",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 1 dalies 2 ir 3 punktų pakeitimas",
      "content": "1. 3 straipsnio 1 dalies 2 punkte išbraukti žodį „teisiamiesiems“, po žodžio „nuteistiesiems“ įrašyti žodį „išteisintiesiems“ ir šį punktą išdėstyti taip:\n\n„2) asmenims, dalyvaujantiems baudžiamajame procese: liudytojams, nukentėjusiesiems, ekspertams, gynėjams, įtariamiesiems, kaltinamiesiems, nuteistiesiems, išteisintiesiems;“.\n\n2. 3 straipsnio 1 dalies 3 punkte vietoj žodžių „tardytojams, kvotėjams“ įrašyti žodžius „ikiteisminio tyrimo pareigūnams“, žodį „teismo“ išbraukti ir šį punktą išdėstyti taip:\n\n„3) teisingumo ir teisėsaugos institucijų pareigūnams: teisėjams, prokurorams, ikiteisminio tyrimo pareigūnams, antstoliams;“."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Apsaugos nuo nusikalstamo poveikio priemonių taikymo pagrindai\n\n1. Apsaugos nuo nusikalstamo poveikio priemonės gali būti taikomos šio įstatymo 3 straipsnio pirmojoje dalyje išvardytiems asmenims, jei atliekant ikiteisminį tyrimą ar nagrinėjant baudžiamąsias bylas dėl sunkių ar labai sunkių nusikaltimų, yra realus pagrindas manyti, jog:\n\n1) asmenų gyvybei ar sveikatai gresia pavojus;\n\n2) gali būti sunaikintas ar sugadintas asmenų turtas;\n\n3) asmenų konstitucinėms teisėms ir laisvėms gresia pavojus.\n\n2. Šio įstatymo 3 straipsnio pirmosios dalies 2 punkte nurodytiems asmenims (išskyrus ekspertus bei gynėjus) bei jų artimiesiems apsaugos nuo nusikalstamo poveikio priemonės taikomos, jeigu šie asmenys aktyviai bendradarbiavo su teisingumo ir teisėsaugos institucijų pareigūnais, padėjo išaiškinti nusikalstamą veiką ar suteikė kitos vertingos informacijos teisingumo ir teisėsaugos institucijų pareigūnams.\n\n3. Apsaugos nuo nusikalstamo poveikio priemonės gali būti skiriamos ir taikomos vykdant operatyvinę veiklą, ikiteisminio tyrimo metu, baudžiamosios bylos nagrinėjimo teisme metu, taip pat pasibaigus operatyvinei veiklai ar baudžiamosios bylos nagrinėjimui teisme.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis Įstatymas įsigalioja kartu su Lietuvos Respublikos baudžiamuoju kodeksu (Žin., 2000, Nr. 89-2741) ir Lietuvos Respublikos baudžiamojo proceso kodeksu (Žin., 2002, Nr. 37-1341).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
