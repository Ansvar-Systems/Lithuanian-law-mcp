{
  "id": "lt-law-ix-564",
  "type": "statute",
  "title": "Lietuvos Respublikos valstybės tarnybos įstatymo 62 ir 69 straipsnių pakeitimo įstatymas",
  "short_name": "IX-564",
  "status": "in_force",
  "issued_date": "2001-10-18",
  "in_force_date": "2001-10-31",
  "url": "https://e-tar.lt/portal/lt/legalAct/TAR.C5419DC0E4EA",
  "provisions": [
    {
      "provision_ref": "art1",
      "section": "1",
      "title": "1 straipsnis. 62 straipsnio 10 dalies pakeitimas",
      "content": "62 straipsnio 10 dalyje vietoj datos „2002 m. sausio 1 d.“ įrašyti datą „2002 m. liepos 1 d.“ ir šią dalį išdėstyti taip:\n\n„10. Viešojo administravimo valstybės tarnautojams ankstesnės darbo apmokėjimo sąlygos lieka galioti iki 2001 m. spalio 1 d., o paslaugų valstybės tarnautojams – iki 2002 m. liepos 1 d.“"
    },
    {
      "provision_ref": "art2",
      "section": "2",
      "title": "2 straipsnis. 69 straipsnio 1 dalies, 2 dalies 2 punkto, 3 ir 4 dalių pakeitimas",
      "content": "1. 69 straipsnio 1 dalyje vietoj datos „2002 m. sausio 1 d.“ įrašyti datą „2002 m. liepos 1 d.“ ir šią dalį išdėstyti taip:\n\n„1. Šio įstatymo šeštajame skirsnyje nustatyta darbo apmokėjimo sistema pradedama įgyvendinti pagal šio straipsnio 2, 3 ir 4 dalių nuostatas nuo 2001 m. spalio 1 d., išskyrus paslaugų valstybės tarnautojus, kuriems ši darbo apmokėjimo sistema taikoma nuo 2002 m. liepos 1 d.“\n\n2. Pakeisti 69 straipsnio 2 dalies 2 punktą ir jį išdėstyti taip:\n\n„2) pereinamuoju laikotarpiu – iki 2004 m. liepos 1 d. – buvęs darbo užmokestis nuosekliai mažinamas ir priartinamas prie naujo darbo užmokesčio dydžio, kiekvieną mėnesį valstybės tarnautojui priklausantį darbo užmokestį apskaičiuojant pagal formulę (kol susilygins su pagal šį įstatymą nustatytu darbo užmokesčiu):\n\nA = C – [ (C – B) x M], čia:\n\nA – pereinamuoju laikotarpiu valstybės tarnautojui priklausantis darbo užmokestis;\n\nB – pagal šį įstatymą nustatytas valstybės tarnautojo darbo užmokestis;\n\nC – valstybės tarnautojo buvęs darbo užmokestis (šio straipsnio 2 dalies 1 punktas);\n\nM – valstybės tarnautojo darbo užmokesčio perskaičiavimo koeficientas, nuosekliai mažinantis buvusį darbo užmokestį. Nustatomi šie pereinamojo laikotarpio koeficientai viešojo administravimo valstybės tarnautojams – M (viešojo administravimo) ir paslaugų valstybės tarnautojams – M (paslaugų):\n\nMetai\n2001\n2002\n2003\n2004\n\nPusmečiai\nII\nI\nII\nI\nII\nI\n\nM (viešojo administravimo)\n0,1\n0,3\n0,5\n0,7\n0,8\n0,9\n\nM (paslaugų)\n0\n0\n0,2\n0,4\n0,6\n0,9\n“\n\n3. Pakeisti 69 straipsnio 3 dalį ir ją išdėstyti taip:\n„3. Valstybės tarnautojams, kurių buvęs darbo užmokestis (šio straipsnio 2 dalies 1 punktas) yra mažesnis už šio įstatymo šeštajame skirsnyje nustatytą darbo užmokestį, naujasis darbo užmokesčio dydis pasiekiamas nuosekliai: pereinamuoju laikotarpiu – iki 2007 m. sausio 1 d. kiekvieną mėnesį valstybės tarnautojui priklausantį darbo užmokestį apskaičiuojant pagal formulę:\nA = [ (B – C) x D] + C, čia:\nA – pereinamuoju laikotarpiu valstybės tarnautojui priklausantis darbo užmokestis;\nB – valstybės tarnautojo darbo užmokestis, apskaičiuotas pagal šio įstatymo nuostatas ir dydžius;\nC – valstybės tarnautojo buvęs darbo užmokestis (šio straipsnio 2 dalies 1 punktas);\nD – valstybės tarnautojo darbo užmokesčio perskaičiavimo koeficientas, nuosekliai didinantis buvusį darbo užmokestį. Nustatomi šie pereinamojo laikotarpio koeficientai:\n\nMetai\n2001\n2002  (II pusmetis)\n2003\n2004\n2005\n2006\n\nD\n0\n0,1\n0,3\n0,5\n0,7\n0,9\n“\n\n4. 69 straipsnio 4 dalyje vietoj datos „2006 m. sausio 1 d.“ įrašyti datą „2007 m. sausio 1 d.“ ir šią dalį išdėstyti taip:\n„4. Šio straipsnio 3 dalies nuostatos turi būti įgyvendintos ne vėliau kaip iki 2007 m. sausio 1 d. Šiuo pereinamuoju laikotarpiu į valstybės tarnautojo pareigas paskirtiems asmenims darbo užmokestis nustatomas ir apskaičiuojamas pagal šio straipsnio 2 ir 3 dalių nuostatas ir nurodytas formules, kuriose dydis C – tai naujai priimto valstybės tarnautojo darbo užmokesčio (tarnybinis atlyginimas (pareiginė alga) kartu su priedais ir priemokomis), apskaičiuoto pagal iki šio straipsnio 1 dalyje nurodytos datos galiojusias darbo apmokėjimo sąlygas, dydis. Jeigu pareigybei teisės aktais buvo nustatyti tarnybinio atlyginimo (pareiginės algos) minimalūs ir maksimalūs dydžiai, įstaigos vadovas, laikydamasis šių dydžių ribų, nustato konkretų tarnybinio atlyginimo (pareiginės algos) dydį, neviršijantį šio įstatymo nustatytos pareiginės algos. Stažuotojams ir asmenims, paskirtiems bandomajam laikotarpiui, mokamas darbo užmokestis, kurį sudaro 70 procentų šios sumos.“"
    },
    {
      "provision_ref": "art3",
      "section": "3",
      "title": "3 straipsnis. Šio Įstatymo 2 straipsnio 2 dalies taikymas",
      "content": "Šio Įstatymo 2 straipsnio 2 dalies nuostatos taikomos nuo 2001 m. spalio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
