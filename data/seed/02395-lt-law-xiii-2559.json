{
  "id": "lt-law-xiii-2559",
  "type": "statute",
  "title": "Lietuvos Respublikos medicinos praktikos įstatymo Nr. I-1555 2, 4, 5, 6, 8 ir 10 straipsnių pakeitimo įstatymas",
  "short_name": "XIII-2559",
  "status": "in_force",
  "issued_date": "2019-11-28",
  "in_force_date": "2020-01-01",
  "url": "https://e-tar.lt/portal/lt/legalAct/5e85dff01b3511ea8e248c77339e1836/UIxebWywDd",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 6 dalį.\n\n2. Pripažinti  netekusia galios 2 straipsnio 11 dalį.\n\n3. Pripažinti netekusia galios 2 straipsnio 17 dalį."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Verstis medicinos praktika Lietuvos Respublikoje turi teisę gydytojas, turintis galiojančią medicinos praktikos licenciją (toliau – licencija).“\n\n2. Pakeisti 4 straipsnio 6 dalį ir ją išdėstyti taip:\n\n„6. Licenciją gydytojui išduoda, atsisako ją išduoti, jos galiojimą sustabdo, jos galiojimo sustabdymą panaikina, licencijos galiojimą panaikina ir licencijos duomenis tikslina Valstybinė akreditavimo sveikatos priežiūros veiklai tarnyba prie Sveikatos apsaugos ministerijos (toliau – licencijas išduodanti institucija), vadovaudamasi šiuo Įstatymu ir sveikatos apsaugos ministro patvirtintomis Medicinos praktikos licencijavimo taisyklėmis. Licencijas išduodanti institucija, siekdama patikrinti, ar įvykdytos licencijos išdavimo sąlygos, ar licencijos turėtojas laikosi šio Įstatymo 10 straipsnyje nurodytų pareigų, ar yra pagrindas sustabdyti licencijos galiojimą, panaikinti licencijos galiojimą, panaikinti licencijos galiojimo sustabdymą, patikslinti licencijos duomenis, turi teisę iš valstybės ir savivaldybių institucijų ir įstaigų, kitų juridinių asmenų, tvarkančių duomenis, susijusius su šiuo Įstatymu reglamentuojama medicinos praktika, gauti duomenis apie gydytojo atitiktį šio Įstatymo 4 straipsnio 5 dalyje nurodytoms licencijos išdavimo sąlygoms, šio Įstatymo 10 straipsnyje nurodytų pareigų vykdymą, juridinių faktų, nurodytų šio Įstatymo 6 straipsnio 1 dalyje ir 8 straipsnio 1 dalies 2–5 punktuose ir 2 dalies 2 punkte, buvimą. Valstybės ir savivaldybių institucijos ir įstaigos, kiti juridiniai asmenys, tvarkantys duomenis, susijusius su šiuo Įstatymu reglamentuojama medicinos praktika, privalo pateikti šioje dalyje nurodytus duomenis licencijas išduodančiai institucijai per jos nurodytą terminą, kuris negali būti trumpesnis kaip 15 dienų.“\n\n3. Pakeisti 4 straipsnio 101 dalį ir ją išdėstyti taip:\n\n„101. Už licencijos išdavimą imama nustatyto dydžio valstybės rinkliava.“\n\n4. Pakeisti 4 straipsnio 11 dalį ir ją išdėstyti taip:\n\n„11. Licencijas išduodanti institucija, siekdama užtikrinti pacientų teisę į tinkamas ir kokybiškas gydytojo paslaugas ir informuoti visuomenę bei gydytojus apie išduotas, patikslintas, sustabdytas ir panaikintas licencijas, Medicinos praktikos licencijavimo taisyklėse nustatyta tvarka savo interneto svetainėje skelbia šiuos aktualius duomenis: licencijos numerį, licencijos turėtojo vardą, pavardę, spaudo numerį, licencijos turėtojo praktikos rūšį, licencijos išdavimo datą, licencijos duomenų patikslinimo datą, patvirtinimo, kad laikytasi licencijuojamos veiklos sąlygų, datą, licencijos galiojimo sustabdymo, licencijos galiojimo sustabdymo panaikinimo ir licencijos galiojimo panaikinimo datą. Šioje dalyje nurodyti duomenys, išskyrus duomenis apie licencijos galiojimo panaikinimą, skelbiami iki licencijos galiojimo panaikinimo dienos. Duomenys apie licencijos galiojimo panaikinimą skelbiami vienus metus nuo jos galiojimo panaikinimo dienos.“\n\n5. Pakeisti 4 straipsnio 12 dalį ir ją išdėstyti taip:\n\n„12. Licencijos išduodamos ir registruojamos Sveikatos priežiūros ir farmacijos specialistų praktikos licencijų registre (toliau – registras), kurio objektai yra licencijos, patvirtinančios fizinių asmenų teisę verstis atitinkama farmacijos, sveikatos priežiūros praktika ar veikla, ir Europos Sąjungos valstybių narių piliečių pateiktos deklaracijos apie laikinųjų atitinkamų asmens sveikatos priežiūros paslaugų teikimą Lietuvos Respublikoje.“\n\n6. Pakeisti 4 straipsnio 13 dalį ir ją išdėstyti taip:\n\n„13. Registro nuostatus tvirtina Vyriausybė. Registro valdytoja yra Sveikatos apsaugos ministerija. Registro tvarkytojus skiria Vyriausybė.“\n\n7. Pripažinti netekusia galios 4 straipsnio 14 dalį."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Europos Sąjungos valstybių narių gydytojų teisės laikinai verstis medicinos praktika ar atlikti vienkartinę medicinos praktikos paslaugą Lietuvos Respublikoje įgijimo sąlygos\n\n1. Gydytojas, kuris yra kitos valstybės narės pilietis, vadovaudamasis Lietuvos Respublikos reglamentuojamų profesinių kvalifikacijų pripažinimo įstatymu, turi teisę teikti laikinas ar vienkartines medicinos praktikos paslaugas Lietuvos Respublikoje ir neturėdamas licencijos.\n\n2. Gydytojas, turintis teisę teikti laikinas ar vienkartines medicinos praktikos paslaugas Lietuvos Respublikoje, turi tas pačias šio Įstatymo ir kitų teisės aktų, reguliuojančių medicinos praktiką, nustatytas teises ir pareigas. Jeigu paslaugų teikėjas nusižengia šioms pareigoms ar licencijas išduodanti institucija sužino faktų, prieštaraujančių šio straipsnio 1 dalies nuostatoms, licencijas išduodanti institucija nedelsdama privalo informuoti apie tai paslaugų teikėjo kilmės valstybės arba tos valstybės, iš kurios jis yra atvykęs, atsakingą instituciją.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 4 dalį ir ją išdėstyti taip:\n\n„4. Licencijas išduodanti institucija sprendimą panaikinti licencijos galiojimą ne vėliau kaip kitą darbo dieną nuo šio sprendimo priėmimo dienos išsiunčia gydytojui ir asmens sveikatos priežiūros įstaigos, kurioje gydytojas verčiasi gydytojo praktika, vadovui arba jo įgaliotam atstovui (toliau – darbdavys).“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Licencijos galiojimo sustabdymas ir licencijos galiojimo sustabdymo panaikinimas\n\n1. Licencijos galiojimas sustabdomas, jeigu:\n\n1) deklaraciją pateikęs gydytojas per 30 dienų nuo deklaracijos pateikimo licencijas išduodančiai institucijai dienos nepateikė licencijai gauti reikalingų dokumentų, jeigu jie nebuvo pateikti kartu su deklaracija;\n\n2) deklaraciją pateikęs gydytojas pateikė klaidingus duomenis, netinkamai įformintus ar ne visus licencijai gauti reikalingus dokumentus ir per Medicinos praktikos licencijavimo taisyklėse nustatytą terminą nepašalino šio licencijas išduodančios institucijos nurodyto trūkumo;\n\n3) profesinės kompetencijos vertinimo komisija nusprendžia, kad gydytojo profesinė kvalifikacija neatitinka licencijoje nurodytos profesinės kvalifikacijos reikalavimų;\n\n4) gydytojas dėl sveikatos būklės negali atlikti profesinių pareigų;\n\n5) gydytojas neįvykdė bent vienos iš šio Įstatymo 10 straipsnio 2 ar 3 punkte nustatytų profesinių pareigų ir per Medicinos praktikos licencijavimo taisyklėse nustatytą terminą nepašalino šio licencijas išduodančios institucijos nurodyto trūkumo;\n\n6) profesinės kompetencijos vertinimo komisija nustatė, kad gydytojas padarė grubią medicinos praktikos klaidą arba per vienus metus nuo paskutinės medicinos praktikos klaidos padarymo padarė medicinos praktikos klaidą, ir nusprendė, kad gydytojo profesinė kvalifikacija neatitinka licencijoje nurodytos profesinės kvalifikacijos reikalavimų.\n\n2. Licencijos galiojimas gali būti sustabdytas:\n\n1) nagrinėjant licencijos galiojimo panaikinimo klausimą;\n\n2) jeigu gydytojas šiurkščiai arba du ar daugiau kartų per kalendorinius metus pažeidžia bent vieną iš šio Įstatymo 10 straipsnio 4–12 punktuose nustatytų profesinių pareigų.\n\n21. Jeigu gydytojo licencijos galiojimas buvo sustabdytas šio straipsnio 1 dalies 3 ar 6 punkte nustatytu pagrindu, gydytojas sveikatos apsaugos ministro nustatyta tvarka privalo tobulinti savo profesinę kvalifikaciją.\n\n22. Jeigu gydytojo licencijos galiojimas buvo sustabdytas šio straipsnio 2 dalies 2 punkte nustatytu pagrindu, gydytojas privalo baigti licencijas išduodančios institucijos nustatytos trukmės ir temos tobulinimosi kursus.\n\n3. Sustabdžius licencijos galiojimą, gydytojui draudžiama verstis medicinos praktika.\n\n4. Licencijas išduodanti institucija sprendimą sustabdyti licencijos galiojimą ne vėliau kaip kitą darbo dieną nuo šio sprendimo priėmimo dienos išsiunčia gydytojui ir gydytojo darbdaviui. Vykdydamas licencijas išduodančios institucijos sprendimą sustabdyti licencijos galiojimą, darbdavys privalo licencijos galiojimo sustabdymo laikotarpiui nušalinti gydytoją nuo pareigų Lietuvos Respublikos darbo kodekso nustatyta tvarka.\n\n5. Licencijos galiojimo sustabdymas panaikinamas licencijas išduodančios institucijos sprendimu:\n\n1) gavus dokumentus ir (ar) duomenis, patvirtinančius, kad išnykęs (išnykę) licencijos galiojimo sustabdymo pagrindas (pagrindai), jeigu licencijos galiojimas buvo sustabdytas šio straipsnio 1 dalies 1, 2, 4 ir 5 punktuose nurodytais pagrindais;\n\n2) gavus dokumentus ir (ar) duomenis, patvirtinančius, kad įvykdytos šio straipsnio 21 arba 22 dalyje nurodytos sąlygos, jeigu licencijos galiojimas buvo sustabdytas šio straipsnio 1 dalies 3 ar 6 punkte arba šio straipsnio 2 dalies 2 punkte nurodytu pagrindu;\n\n3) nenustačius pagrindo panaikinti licencijos galiojimą, jeigu licencijos galiojimas buvo sustabdytas šio straipsnio 2 dalies 1 punkte nurodytu pagrindu.\n\n6. Sprendimas panaikinti licencijos galiojimo sustabdymą priimamas Medicinos praktikos licencijavimo taisyklėse nustatyta tvarka ne vėliau kaip per:\n\n1) 20 dienų nuo prašymo panaikinti licencijos galiojimo sustabdymą ir šio straipsnio 5 dalies 1 ar 2 punkte nurodytų dokumentų ir (ar) duomenų gavimo licencijas išduodančioje institucijoje dienos;\n\n2) 2 darbo dienas nuo licencijas išduodančios institucijos sprendimo, kad nėra pagrindo panaikinti licencijos galiojimą, jeigu licencijos galiojimas buvo sustabdytas šio straipsnio 2 dalies 1 punkte nurodytu pagrindu.\n\n7. Licencijas išduodanti institucija sprendimą panaikinti licencijos galiojimo sustabdymą ne vėliau kaip kitą darbo dieną nuo šio sprendimo priėmimo dienos išsiunčia gydytojui ir gydytojo darbdaviui.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "1. Papildyti 10 straipsnį nauju 11 punktu:\n\n„11) licencijas išduodančiai institucijai teikti šio Įstatymo 4 straipsnio 6 dalyje nurodytus duomenis;“.\n\n2. Buvusį 10 straipsnio 11 punktą laikyti 12 punktu.\n\n3. Pakeisti 10 straipsnio 12 punktą ir jį išdėstyti taip:\n\n„12) atlikti kitas Lietuvos Respublikos teisės aktų, reguliuojančių medicinos praktiką, nustatytas pareigas.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2020 m. sausio 1 d.\n\n2. Lietuvos Respublikos Vyriausybė ir Lietuvos Respublikos sveikatos apsaugos ministras iki 2019 m. gruodžio 31 d. priima šio įstatymo įgyvendinamuosius teisės aktus.\n\n3. Licencijos dublikatų išdavimo procedūros, pradėtos iki šio įstatymo įsigaliojimo, baigiamos pagal iki šio įstatymo įsigaliojimo galiojusius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
