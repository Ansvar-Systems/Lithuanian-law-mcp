{
  "id": "lt-law-xiii-1076",
  "type": "statute",
  "title": "Lietuvos Respublikos valstybės ir savivaldybės įmonių įstatymo Nr. I-722 10 straipsnio pakeitimo įstatymas",
  "short_name": "XIII-1076",
  "status": "in_force",
  "issued_date": "2018-04-10",
  "in_force_date": "2019-01-01",
  "url": "https://e-tar.lt/portal/lt/legalAct/54ce6f90424211e8acd6a982d1f6431f/PRihTrLmLs",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas",
      "content": "1. Pakeisti 10 straipsnio 2 dalies 2 punktą ir jį išdėstyti taip:\n\n„2) kiti fiziniai asmenys, kurių skaičius įmonėse turi sudaryti ne mažiau kaip 1/2 įmonės įstatuose nurodyto valdybos narių skaičiaus;“.\n\n2. Pakeisti 10 straipsnio 7 dalį ir ją išdėstyti taip:\n\n„7. Per 5 dienas nuo specialiųjų reikalavimų valdybos nariui nustatymo dienos apie valdybos nario atranką įmonė turi viešai paskelbti šio Įstatymo 3 straipsnio 9 dalyje nurodytame leidinyje ir įmonės interneto svetainėje. Skelbime turi būti nurodyti specialieji ir bendrieji reikalavimai valdybos nariui ir paraiškos juo tapti pateikimo tvarka.“\n\n3. Pakeisti 10 straipsnio 8 dalį ir ją išdėstyti taip:\n\n„8. Fiziniai asmenys, atitinkantys valdybos nariui nustatytus bendruosius ir specialiuosius reikalavimus, paraiškas tapti įmonės valdybos nariu gali teikti Vyriausybės nustatyta tvarka 20 dienų nuo šio straipsnio 7 dalyje nurodyto viešo paskelbimo dienos. Kandidatus į įmonės valdybos narius, nurodytus šio straipsnio 2 dalies 2 punkte, parenka personalo paieškos (atrankos) paslaugas teikiantys asmenys, parinkti Lietuvos Respublikos viešųjų pirkimų įstatymo nustatyta tvarka. Kandidatų į įmonės valdybos narius parinkimo tvarką nustato Vyriausybė.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2019 m. sausio 1 d.\n\n2. Šio įstatymo 1 straipsnio 1 dalies nuostatos taikomos valstybės ir savivaldybės įmonėse sudarant naują valdybą. Iki šio įstatymo įsigaliojimo sudaryta valdyba atlieka savo funkcijas iki kadencijos, kuriai ji buvo sudaryta, pabaigos arba iki bus sudaryta nauja valdyba.\n\n3. Lietuvos Respublikos Vyriausybė iki 2018 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
