{
  "id": "lt-law-xiv-3010",
  "type": "statute",
  "title": "Lietuvos Respublikos Europos kooperatinių bendrovių įstatymo Nr. X-696 pakeitimo įstatymas",
  "short_name": "XIV-3010",
  "status": "in_force",
  "issued_date": "2024-10-03",
  "in_force_date": "2025-01-01",
  "url": "https://e-tar.lt/portal/lt/legalAct/706603d286d311efabdbb4a1fc8b0b63/hnyOMnsqSr",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos Europos kooperatinių bendrovių įstatymo  Nr. X-696 nauja redakcija",
      "content": "Pakeisti Lietuvos Respublikos Europos kooperatinių bendrovių įstatymą Nr. X-696 ir jį išdėstyti taip:\n\n„LIETUVOS RESPUBLIKOS\nEUROPOS KOOPERATINIŲ BENDROVIŲ\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir paskirtis",
      "content": "1. Šis įstatymas reglamentuoja juridinių asmenų, kurių teisinė forma yra Europos kooperatinė bendrovė, steigimą, valdymą, pertvarkymą ir buveinės perkėlimą į kitą Europos Sąjungos valstybę narę ar Europos ekonominei erdvei priklausančią valstybę (toliau – valstybė).\n\n2. Šio įstatymo nuostatos suderintos su Europos Sąjungos teisės aktu, nurodytu šio įstatymo priede.\n\n3. Europos kooperatinėms bendrovėms, kurių buveinė yra Lietuvos Respublikoje, mutatis mutandis taikomi Lietuvos Respublikos kooperatinių bendrovių (kooperatyvų) įstatymas, reglamentuojantis kooperatines bendroves (kooperatyvus), ir Lietuvos Respublikos akcinių bendrovių įstatymas, reglamentuojantis akcines bendroves, kiek tai leidžia Reglamentas (EB) Nr. 1435/2003 (toliau – Reglamentas) ir kiek kitaip nenustatyta jame, šiame įstatyme ir kituose teisės aktuose, reglamentuojančiuose Europos kooperatines bendroves."
    },
    {
      "provision_ref": "art2",
      "section": "2",
      "title": "2 straipsnis. Europos kooperatinės bendrovės buveinės perkėlimas į kitą valstybę",
      "content": "1. Balsavimas priimant sprendimą dėl Europos kooperatinės bendrovės buveinės perkėlimo į kitą valstybę negali būti slaptas. Dokumentas, patvirtinantis Europos kooperatinės bendrovės visuotinio narių susirinkimo sprendimą dėl Europos kooperatinės bendrovės buveinės perkėlimo į kitą valstybę, ne vėliau kaip per 5 dienas nuo visuotinio narių susirinkimo sprendimo priėmimo dienos turi būti pateiktas Juridinių asmenų registro duomenų tvarkytojui.\n\n2. Apie valdymo organo arba administravimo organo parengtą pasiūlymą dėl Europos kooperatinės bendrovės buveinės perkėlimo į kitą valstybę turi būti viešai paskelbta Europos kooperatinės bendrovės įstatuose nurodytame šaltinyje 3 kartus ne trumpesniais kaip 30 dienų intervalais arba viešai paskelbta įstatuose nurodytame šaltinyje vieną kartą ir pranešta visiems Europos kooperatinės bendrovės kreditoriams raštu. Skelbime ir pranešime turi būti nurodyti Europos kooperatinės bendrovės pavadinimas, buveinė ir kodas, Reglamento 7 straipsnio 2 dalies a ir e punktuose išvardyti duomenys, kur ir kada galima susipažinti su Reglamento 7 straipsnio 4 dalyje išvardytais dokumentais.\n\n3. Pasiūlymas dėl Europos kooperatinės bendrovės buveinės perkėlimo į kitą valstybę turi būti pateiktas Juridinių asmenų registro duomenų tvarkytojui ne vėliau kaip pirmą parengto pasiūlymo dėl buveinės perkėlimo į kitą valstybę viešo paskelbimo Europos kooperatinės bendrovės įstatuose nurodytame šaltinyje dieną.\n\n4. Nuo Juridinių asmenų registro duomenų tvarkytojo viešo paskelbimo apie pasiūlymą perkelti Europos kooperatinės bendrovės buveinę į kitą valstybę dienos Europos kooperatinė bendrovė įgyja Europos kooperatinės bendrovės, kurios buveinė yra perkeliama į kitą valstybę, statusą.\n\n5. Ginant Europos kooperatinės bendrovės, kurios buveinė yra perkeliama į kitą valstybę, kreditorių teises mutatis mutandis taikomas Akcinių bendrovių įstatymas, reglamentuojantis reorganizuojamos akcinės bendrovės kreditorių teisių gynimą."
    },
    {
      "provision_ref": "art3",
      "section": "3",
      "title": "3 straipsnis. Europos kooperatinės bendrovės steigimas",
      "content": "1. Kooperatinė bendrovė (kooperatyvas) gali dalyvauti steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje.\n\n2. Priimant kooperatinės bendrovės (kooperatyvo) narių susirinkimo sprendimą pagal Reglamento 27 straipsnį dėl jungimo sąlygų projekto patvirtinimo mutatis mutandis taikomas Kooperatinių bendrovių (kooperatyvų) įstatymas, reglamentuojantis narių susirinkimo sprendimo dėl kooperatinės bendrovės (kooperatyvo) reorganizavimo priėmimą. Balsavimas dėl jungimo sąlygų projekto patvirtinimo negali būti slaptas.\n\n3. Steigiant Europos kooperatinę bendrovę kooperatinės bendrovės (kooperatyvo) pertvarkymo į Europos kooperatinę bendrovę būdu, nurodytu Reglamento 2 straipsnio 1 dalies penktojoje įtraukoje, pertvarkomos kooperatinės bendrovės (kooperatyvo) valdybos (jeigu valdyba nesudaroma, – administracijos vadovo) parengtame kooperatinės bendrovės (kooperatyvo) pertvarkymo sąlygų projekte turi būti numatytos bent šios sąlygos:\n\n1) informacija, nurodyta Lietuvos Respublikos civilinio kodekso 2.44 straipsnyje;\n\n2) naujos teisinės formos juridinio asmens pavadinimas, buveinė ir teisinė forma – Europos kooperatinė bendrovė;\n\n3) pertvarkomos kooperatinės bendrovės (kooperatyvo) pajų paskirstymas ir išmokos kooperatinės bendrovės (kooperatyvo) nariams;\n\n4) Reglamento 35 straipsnio 5 dalyje nustatytą vertinimą atliekančiai audito įmonei suteikiamos specialios teisės.\n\n4. Ataskaitą, patvirtinančią, kad laikomasi Reglamento 35 straipsnio 5 dalyje nustatytų reikalavimų, rengia audito įmonė, su kuria kooperatinė bendrovė (kooperatyvas) sudaro sutartį.\n\n5. Pertvarkant kooperatinę bendrovę (kooperatyvą) į Europos kooperatinę bendrovę, mutatis mutandis taikomos šio įstatymo 6 straipsnio 3, 4, 5 ir 6 dalys."
    },
    {
      "provision_ref": "art4",
      "section": "4",
      "title": "4 straipsnis. Teisė prieštarauti Europos kooperatinės bendrovės buveinės perkėlimui į kitą valstybę ar Europos kooperatinės bendrovės steigimui",
      "content": "1. Juridinių asmenų registro duomenų tvarkytojas Juridinių asmenų registro informacinės sistemos nuostatuose nustatyta tvarka turi teisę prieštarauti Europos kooperatinės bendrovės buveinės perkėlimui į kitą valstybę ar kooperatinės bendrovės (kooperatyvo) dalyvavimui steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje, jeigu tai pažeidžia viešuosius interesus. Sprendimas prieštarauti dėl Europos kooperatinės bendrovės buveinės perkėlimo į kitą valstybę ar kooperatinės bendrovės (kooperatyvo) dalyvavimo steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje, priimamas atsižvelgiant į šio straipsnio 2 dalyje nurodytų institucijų pateiktas išvadas dėl viešųjų interesų apsaugos.\n\n2. Išvadas dėl Europos kooperatinės bendrovės buveinės perkėlimo į kitą valstybę ar kooperatinės bendrovės (kooperatyvo) dalyvavimo steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje, Juridinių asmenų registro duomenų tvarkytojui teikia:\n\n1) Valstybinė mokesčių inspekcija prie Lietuvos Respublikos finansų ministerijos;\n\n2) Valstybinė vartotojų teisių apsaugos tarnyba;\n\n3) Valstybinio socialinio draudimo fondo valdyba prie Socialinės apsaugos ir darbo ministerijos;\n\n4) Lietuvos bankas, jeigu Europos kooperatinės bendrovės vykdoma veikla priskirta jo priežiūrai.\n\n3. Juridinių asmenų registro duomenų tvarkytojas išduoda pažymėjimus, nurodytus Reglamento 7 straipsnio 8 dalyje ir 29 straipsnio 2 dalyje, tik gavęs visų šio straipsnio 2 dalyje nurodytų institucijų išvadas, kad Europos kooperatinės bendrovės buveinės perkėlimas į kitą valstybę ar kooperatinės bendrovės (kooperatyvo) dalyvavimas steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje, nepažeidžia viešųjų interesų. Juridinių asmenų registro duomenų tvarkytojas nevertina šio straipsnio 2 dalyje nurodytų institucijų pateiktų išvadų pagrįstumo.\n\n4. Ginčai dėl prieštaravimo Europos kooperatinės bendrovės buveinės perkėlimui į kitą valstybę ar kooperatinės bendrovės (kooperatyvo) dalyvavimui steigiant Europos kooperatinę bendrovę jungimo būdu, nurodytu Reglamento 2 straipsnio 1 dalies ketvirtojoje įtraukoje, sprendžiami teismo tvarka."
    },
    {
      "provision_ref": "art5",
      "section": "5",
      "title": "5 straipsnis. Europos kooperatinės bendrovės valdymas",
      "content": "1. Europos kooperatinės bendrovės buveinė, nurodyta Juridinių asmenų registro informacinėje sistemoje, ir jos valdymo organo arba administravimo organo buvimo vieta turi sutapti.\n\n2. Europos kooperatinės bendrovės valdymo organo arba administravimo organo narių turi būti ne mažiau kaip 3.\n\n3. Europos kooperatinės bendrovės priežiūros organo narių turi būti ne mažiau kaip 3 ir ne daugiau kaip 15.\n\n4. Valdymo organas arba priežiūros organas Europos kooperatinės bendrovės įstatuose nustatyta tvarka turi paskirti valdymo organo narį arba administravimo organas Europos kooperatinės bendrovės įstatuose nustatyta tvarka turi paskirti administravimo organo narį, kuris atsako už Europos kooperatinės bendrovės valdymą taip, kaip kooperatinės bendrovės (kooperatyvo) administracijos vadovas atsako pagal Lietuvos Respublikos teisės normas."
    },
    {
      "provision_ref": "art6",
      "section": "6",
      "title": "6 straipsnis. Europos kooperatinės bendrovės pertvarkymas į kooperatinę bendrovę (kooperatyvą)",
      "content": "1. Pertvarkomos Europos kooperatinės bendrovės valdymo organo arba administravimo organo parengtame Europos kooperatinės bendrovės pertvarkymo sąlygų projekte (toliau – pertvarkymo sąlygų projektas) turi būti numatytos bent šios sąlygos:\n\n1) informacija, nurodyta Civilinio kodekso 2.44 straipsnyje;\n\n2) naujos teisinės formos juridinio asmens pavadinimas, buveinė ir teisinė forma – kooperatinė bendrovė (kooperatyvas);\n\n3) pertvarkomos Europos kooperatinės bendrovės pajų paskirstymas ir išmokos Europos kooperatinės bendrovės nariams;\n\n4) Reglamento 76 straipsnio 5 dalyje nustatytą vertinimą atliekančiai audito įmonei suteikiamos specialios teisės.\n\n2. Ataskaitą, patvirtinančią, kad laikomasi Reglamento 76 straipsnio 5 dalyje nustatytų reikalavimų, rengia audito įmonė, su kuria Europos kooperatinė bendrovė sudaro sutartį.\n\n3. Kartu su pertvarkymo sąlygų projektu turi būti parengti kooperatinės bendrovės (kooperatyvo) įstatai ir valdymo arba administravimo organo ataskaita.\n\n4. Pertvarkymo sąlygų projektas turi būti pateikiamas Juridinių asmenų registro duomenų tvarkytojui ne vėliau kaip pirmą viešo paskelbimo apie parengtą pertvarkymo sąlygų projektą Europos kooperatinės bendrovės įstatuose nurodytame šaltinyje dieną. Kartu su pertvarkymo sąlygų projektu Juridinių asmenų registro duomenų tvarkytojui turi būti pateikiama audito įmonės parengta ataskaita ir valdymo arba administravimo organo ataskaita.\n\n5. Nuo Juridinių asmenų registro duomenų tvarkytojo viešo paskelbimo apie pertvarkymo sąlygų projekto sudarymą Europos kooperatinė bendrovė įgyja pertvarkomos Europos kooperatinės bendrovės statusą.\n\n6. Dokumentas, patvirtinantis Europos kooperatinės bendrovės visuotinio narių susirinkimo sprendimą dėl Europos kooperatinės bendrovės pertvarkymo, ne vėliau kaip per 5 dienas turi būti pateiktas Juridinių asmenų registro duomenų tvarkytojui."
    },
    {
      "provision_ref": "art7",
      "section": "7",
      "title": "7 straipsnis. Sandorių, kuriems sudaryti reikalingas visuotinio narių susirinkimo sprendimas, rūšys",
      "content": "Europos kooperatinės bendrovės įstatuose turi būti nurodytos šios sandorių, kuriems sudaryti yra reikalingas visuotinio narių susirinkimo sprendimas, rūšys:\n\n1) sprendimas dėl ilgalaikio turto dalies, didesnės kaip 1/10 Europos kooperatinės bendrovės nuosavo kapitalo vertės, įgijimo, perleidimo ar nuomos;\n\n2) sprendimas dėl kitų ūkio subjektų prievolių laidavimo ar garantavimo arba turto įkeitimo, arba ilgalaikių paskolų paėmimo ir suteikimo, kai tokio sandorio suma yra didesnė kaip 1/10 Europos kooperatinės bendrovės nuosavo kapitalo vertės."
    },
    {
      "provision_ref": "art8",
      "section": "8",
      "title": "8 straipsnis. Juridinių asmenų registro duomenų tvarkytojo teisės ir pareigos",
      "content": "1. Jeigu jungimo sąlygų projektui vertinti norima sudaryti sutartį su bendru auditoriumi ar audito įmone, tokiam auditoriui ar audito įmonei turi pritarti Juridinių asmenų registro duomenų tvarkytojas.\n\n2. Juridinių asmenų registro duomenų tvarkytojas užtikrina Europos kooperatinės bendrovės ir Europos kooperatinės bendrovės filialų bei atstovybių duomenų ir dokumentų skelbimą, taip pat Reglamente nurodytų pranešimų apie Europos kooperatinę bendrovę pateikimą Europos Sąjungos leidinių biurui.\n\n3. Juridinių asmenų registro duomenų tvarkytojas atsako už informacijos pateikimą pagal Reglamento 73 straipsnio 5 dalį.\n\nLietuvos Respublikos\nEuropos kooperatinių bendrovių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2003 m. liepos 22 d. Tarybos reglamentas (EB) Nr. 1435/2003 dėl Europos kooperatinės bendrovės (SCE) statuto.\n\n_______________“."
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė iki 2024 m. gruodžio 31 d. priima šio įstatymo įgyvendinamuosius teisės aktus.\n\n3. Europos kooperatinių bendrovių steigimo ir buveinės perkėlimo procedūros, pradėtos iki įsigaliojant šiam įstatymui, baigiamos vadovaujantis iki šio įstatymo įsigaliojimo dienos galiojusiomis Lietuvos Respublikos Europos kooperatinių bendrovių įstatymo ir jo įgyvendinamųjų teisės aktų nuostatomis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
