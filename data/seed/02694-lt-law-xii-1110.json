{
  "id": "lt-law-xii-1110",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo Nr. IX-975 3, 5, 6, 7, 8, 9 ir 10 straipsnių pakeitimo įstatymas",
  "short_name": "XII-1110",
  "status": "in_force",
  "issued_date": "2014-09-23",
  "in_force_date": "2015-01-01",
  "url": "https://e-tar.lt/portal/lt/legalAct/69f5fcf04a2d11e483c6e89f9dba57fd/JmBApAjXUJ",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Pakeisti 3 straipsnio 1 dalį ir ją išdėstyti taip:\n\n„1. Indėlių draudimo objektas yra indėlininkų indėliai eurais ir užsienio valiuta – Jungtinių Amerikos Valstijų doleriais ir Europos Sąjungos valstybių narių ir Europos ekonominės erdvės valstybių (toliau – Europos valstybės) nacionalinėmis valiutomis (toliau – užsienio valiuta).“\n\n2. Pakeisti 3 straipsnio 2 dalį ir ją išdėstyti taip:\n\n„2. Įsipareigojimų investuotojams draudimo objektas yra įsipareigojimai grąžinti investuotojams vertybinius popierius, nesvarbu, kokia valiuta jie yra išreikšti, arba pinigus eurais ar užsienio valiuta.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Indėlių draudimo suma yra lygi indėlininko indėliui, buvusiam banke, banko filiale arba kredito unijoje draudžiamojo įvykio dieną, tačiau ji negali būti didesnė kaip 100 000 eurų.“\n\n2. Pakeisti 5 straipsnio 3 dalį ir ją išdėstyti taip:\n\n„3. Įsipareigojimų investuotojui draudimo suma yra lygi banko ar įmonės, taip pat banko filiale ar įmonės filiale prisiimtiems įsipareigojimams investuotojui draudžiamojo įvykio dieną, tačiau ji negali būti didesnė kaip 22 000 eurų.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "1. Pakeisti 6 straipsnio 1 dalį ir ją išdėstyti taip:\n\n„1. Bankų, bankų filialų ir kredito unijų draudimo įmoka yra skaičiuojama nuo indėlininkų sąskaitose, atidarytose pagal banko indėlio ir (arba) banko sąskaitos sutartis, esančių pinigų eurais ir (ar) užsienio valiuta sumos, laikomos kredito unijose, bankuose ir bankų filialuose, kuriuose laikomi indėliai nėra kompensuojami arba kitaip apsaugomi pagal užsienio valstybės, kurios jurisdikcijai priklauso filialą įsteigęs užsienio bankas, teisės aktus. Šio Įstatymo numatytu atveju papildomai draudžiant indėlius, draudimo įmoka yra skaičiuojama nuo sumos, kurią sudaro papildomai draudžiamų indėlių sąskaitose, atidarytose pagal banko indėlio ir (arba) banko sąskaitos sutartis, esančių pinigų ir išmokų, mokėtinų indėlininkams pagal užsienio valstybės teisės aktus, skirtumas.“\n\n2. Pakeisti 6 straipsnio 4 dalį ir ją išdėstyti taip:\n\n„4. Bankai, įgiję teisę priimti indėlius, šio Įstatymo 4 straipsnio 1 dalyje numatytais atvejais užsienio bankai, įsteigę filialus, turinčius teisę priimti indėlius, draudimo įmonės tarybos nustatyta tvarka į draudimo įmonės sąskaitą sumoka pirmąją (avansinę) 1 448 eurų draudimo įmoką. Kredito unijos, turinčios teisę priimti indėlius, ir naujai įsteigtos kredito unijos, įgijusios teisę priimti indėlius, draudimo įmonės tarybos nustatyta tvarka į draudimo įmonės sąskaitą sumoka pirmąją (avansinę) 145 eurų draudimo įmoką. Kitas draudimo įmokas apskaičiuoja draudėjas ir moka jas į draudimo įmonės sąskaitą kiekvieną mėnesį.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Įmonių draudimo įmoka\n\n1. Įmonių, kurios neturi teisės teikti papildomos paslaugos – saugoti klientams priklausančius vertybinius popierius ir pinigines lėšas, metinė įmoka yra 868 eurai. Įmonių, kurios turi teisę teikti papildomą paslaugą – saugoti klientams priklausančius vertybinius popierius ir (arba) pinigines lėšas, metinė įmoka – 2 896 eurai.\n\n2. Įmonės, vykdančios pavedimus klientų sąskaita, papildomai moka metinės įmokos dalį – 0,01 procento per praėjusius kalendorinius metus klientų sąskaita įvykdytų pavedimų bendros vertės, tačiau ši dalis turi būti ne mažesnė kaip 289 eurai ir ne didesnė kaip 2 896 eurai.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio pakeitimas",
      "content": "Pakeisti 8 straipsnio 2 dalį ir ją išdėstyti taip:\n\n„2. Jeigu draudėjas per draudimo įmonės tarybos nustatytą terminą nesumoka draudimo įmokos arba jos dalies į draudimo įmonės sąskaitą, už kiekvieną pavėluotą dieną yra skaičiuojami delspinigiai. Delspinigių dydį nustato draudimo įmonės taryba, atsižvelgdama į vidutinę praėjusio kalendorinio ketvirčio palūkanų normą, mokamą už Vyriausybės ne ilgiau kaip vieneriems metams išleistas obligacijas eurais. Delspinigiai apskaičiuojami ir mokami draudimo įmonės tarybos patvirtinta delspinigių už laiku nesumokėtą draudimo įmoką skaičiavimo ir mokėjimo tvarka. Jeigu draudėjas nesumoka draudimo įmokų, reikiama suma ir delspinigiai iš jo išieškomi Lietuvos Respublikos įstatymų nustatyta tvarka. Delspinigiai yra išieškomi, jeigu jų išieškojimo sąnaudos neviršija išieškomos sumos.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "1. Pakeisti 9 straipsnio 3 dalį ir ją išdėstyti taip:\n\n„3. Draudimo išmokų indėlininkams ar investuotojams dydžiai:\n\n1) 100 procentų įsipareigojimų investuotojams iki 3 000 eurų ir 90 procentų įsipareigojimų investuotojams nuo 3 000 eurų iki 22 000 eurų;\n\n2) 100 procentų indėlio iki 100 000 eurų.“\n\n2. Pakeisti 9 straipsnio 4 dalį ir ją išdėstyti taip:\n\n„4. Už indėlius ar įsipareigojimus investuotojams užsienio valiuta draudimo išmokos apskaičiuojamos pagal draudžiamojo įvykio dieną Europos centrinio banko paskutinį paskelbtą orientacinį euro ir užsienio valiutos santykį, o kai euro ir atitinkamos užsienio valiutos santykio Europos centrinis bankas neskelbia, – pagal Lietuvos banko paskutinį paskelbtą orientacinį euro ir užsienio valiutos santykį.“"
    },
    {
      "provision_ref": "art7",
      "section": "7",
      "title": "7 straipsnis. 10 straipsnio pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Draudimo išmokos indėlininkams išmokamos per 20 darbo dienų nuo draudžiamojo įvykio dienos. Draudimo įmonės taryba, esant išskirtinėms aplinkybėms, suderinusi su priežiūros institucija, gali pratęsti šį terminą ne ilgiau kaip 10 darbo dienų. Draudimo išmokos investuotojams išmokamos per 3 mėnesius nuo draudžiamojo įvykio dienos. Draudimo įmonės taryba gali pratęsti šį terminą ne ilgiau kaip 3 mėnesiams. Draudimo išmokos indėlininkams ir investuotojams išmokamos eurais arba atitinkamos Europos valstybės nacionaline valiuta, kai indėliai laikomi ir (ar) įsipareigojimai investuotojams prisiimti banko ar įmonės filiale, įsteigtame Europos valstybėje.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šis įstatymas įsigalioja 2015 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
