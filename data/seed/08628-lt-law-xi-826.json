{
  "id": "lt-law-xi-826",
  "type": "statute",
  "title": "Lietuvos Respublikos teritorijų planavimo įstatymo 2, 4, 5, 8, 11, 12, 14, 18, 24, 26, 28, 29 straipsnių pakeitimo ir papildymo įstatymas",
  "short_name": "XI-826",
  "status": "in_force",
  "issued_date": "2010-05-20",
  "in_force_date": "2010-07-01",
  "url": "https://e-tar.lt/portal/lt/legalAct/TAR.61A7EA3AFEBD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 19 dalies pakeitimas",
      "content": "Pakeisti 2 straipsnio 19 dalį ir ją išdėstyti taip:\n\n„19. Planavimo organizatoriai – Lietuvos Respublikos Vyriausybė (toliau – Vyriausybė) arba jos įgalioti viešojo administravimo subjektai, savivaldybės administracijos direktorius, saugomos teritorijos direkcijos direktorius, juridiniai ir fiziniai asmenys, organizuojantys teritorijų planavimo dokumentų rengimą, derinimą, konsultavimąsi ar viešą svarstymą ir teikimą tvirtinti.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 2 dalies 4 punkto pripažinimas netekusiu galios ir 3 dalies 2 punkto pakeitimas",
      "content": "1. 4 straipsnio 2 dalies 4 punktą pripažinti netekusiu galios.\n\n2. 4 straipsnio 3 dalies 2 punkte po žodžio „išsiskiriančios“ įrašyti žodį „teritoriniu“, žodį „(apskritys)“ išbraukti ir šį punktą išdėstyti taip:\n\n„2) regiono – valstybės teritorijos dalys, išsiskiriančios teritoriniu, administraciniu, principiniu funkciniu bendrumu (rengiami bendrojo ir specialiojo teritorijų planavimo dokumentai);“."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 4 dalies pakeitimas ir papildymas ir 5 dalies pripažinimas netekusia galios",
      "content": "1. Papildyti 5 straipsnio 4 dalį nauju 4 punktu:\n\n„4) įgyvendina valstybės teritorijų planavimo politiką apskrityje;“.\n\n2. Papildyti 5 straipsnio 4 dalį nauju 5 punktu:\n\n„5) pagal kompetenciją organizuoja ir koordinuoja regiono lygmens apskrities teritorijų planavimo dokumentų rengimą;“.\n\n3. Papildyti 5 straipsnio 4 dalį nauju 6 punktu:\n\n„6) pagal kompetenciją atlieka Vyriausybės ar jos įgaliotos institucijos lygmens, regiono lygmens apskrities teritorijų planavimo dokumentų įgyvendinimo stebėseną (monitoringą);“.\n\n4. Buvusį 5 straipsnio 4 dalies 4 punktą laikyti 7 punktu.\n\n5. 5 straipsnio 5 dalį pripažinti netekusia galios."
    },
    {
      "provision_ref": "art4",
      "section": "4",
      "title": "4 straipsnis. 8 straipsnio 2 punkto pakeitimas",
      "content": "8 straipsnio 2 punkte vietoj žodžių „apskrities viršininkas“ įrašyti žodžius „Vyriausybės įgaliota institucija“ ir šį punktą išdėstyti taip:\n\n„2) Vyriausybės įgaliota institucija;“."
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 4 ir 6 dalių pakeitimas",
      "content": "1. Pakeisti 11 straipsnio 4 dalį ir ją išdėstyti taip:\n\n„4. Apskrities teritorijos bendrasis (generalinis) planas rengiamas Vyriausybės įgaliotos institucijos sprendimu. Vyriausybės įgaliota institucija bendrąjį (generalinį) planą teikia tvirtinti Vyriausybei. Į apskrities teritorijų bendrąjį planą privalo būti įtraukti Valstybės saugomų teritorijų, patenkančių į apskrities teritoriją, specialiojo plano sprendiniai.“\n\n2. 11 straipsnio 6 dalyje išbraukti žodžius „apskričių viršininkais“ ir šią dalį išdėstyti taip:\n\n„6. Valstybės teritorijos bendrojo (generalinio) plano sprendiniai turi būti suderinti su ministerijomis ir kitomis institucijomis, pateikusiomis planavimo sąlygas.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas ir papildymas",
      "content": "Pakeisti ir papildyti 12 straipsnį ir jį išdėstyti taip:\n\n„12 straipsnis. Bendrojo teritorijų planavimo dokumentų įgyvendinimas ir keitimas\n\n1. Remdamiesi bendrojo teritorijų planavimo dokumentų sprendinių įgyvendinimo stebėsenos (monitoringo) duomenimis, savivaldybės administracijos direktorius, Vyriausybės įgaliota institucija, Vyriausybė, ne vėliau kaip likus šešiems mėnesiams iki kiekvienų savivaldybės ir Seimo rinkimų pradžios, turi pateikti ataskaitas atitinkamai savivaldybės tarybai, Vyriausybei ar Seimui, taip pat informuoti visuomenę apie bendrojo teritorijų planavimo dokumentų sprendinių įgyvendinimą.\n\n2. Remdamasis valstybės saugomų teritorijų specialiojo tvarkymo plano sprendinių įgyvendinimo stebėsenos (monitoringo) duomenimis, saugomų teritorijų, kurių žemė išimtinai yra valstybės nuosavybė, administracijos direktorius, ne vėliau kaip likus šešiems mėnesiams iki kiekvienų Seimo rinkimų pradžios, privalo pateikti ataskaitas Vyriausybei, taip pat informuoti visuomenę, kaip įgyvendinami valstybės saugomų teritorijų specialiojo tvarkymo plano sprendiniai.\n\n3. Savivaldybės administracijos direktorius, Vyriausybės įgaliota institucija, Vyriausybė per šešis mėnesius po Seimo ir savivaldybių tarybų rinkimų atitinkamai supažindina Seimą, Vyriausybę ir savivaldybės tarybą su valstybės, apskrities ir savivaldybės teritorijos bendrojo teritorijų planavimo dokumentų sprendinių įgyvendinimo rezultatais.\n\n4. Savivaldybės administracijos direktorius, Vyriausybės įgaliota institucija, Vyriausybė per šešis mėnesius po Seimo ir savivaldybių tarybų rinkimų atitinkamai supažindina Vyriausybę ir savivaldybės tarybą su valstybės, apskrities ir savivaldybės teritorijos bendrojo teritorijų planavimo dokumentų sprendinių įgyvendinimo rezultatais.\n\n5. Valstybės saugomų teritorijų, kurių žemė išimtinai yra valstybės nuosavybė, administracijos direktorius ne vėliau kaip per šešis mėnesius po Seimo rinkimų supažindina Vyriausybę su valstybės saugomų teritorijų specialiojo tvarkymo plano sprendinių įgyvendinimo rezultatais.\n\n6. Savivaldybės teritorijos dalies (miesto ar miestelio) bendrieji planai nekeičiami, jeigu šių planų gyvenamosios, visuomeninės, pramonės ir sandėliavimo bei komercinės paskirties teritorijose numatomi kito naudojimo būdo (negu nustatytas) žemės sklypai sudaro ne daugiau kaip 20 procentų bendro konkrečios teritorijos pažymėto ploto, taip pat tais atvejais, kai keičiamas taršių gamybinės paskirties objektų žemės sklypo naudojimo būdas, nesukeliant neigiamų pasekmių gyvenimo ir aplinkos kokybei (šių objektų sąrašą tvirtina savivaldybės taryba).“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio 2 punkto pripažinimas netekusiu galios",
      "content": "14 straipsnio 2 punktą pripažinti netekusiu galios."
    },
    {
      "provision_ref": "art8",
      "section": "8",
      "title": "8 straipsnis. 18 straipsnio 8 dalies pakeitimas",
      "content": "18 straipsnio 8 dalyje išbraukti žodžius „aukštesnių administracinių vienetų valdymo institucijų“ ir šią dalį išdėstyti taip:\n\n„8. Patvirtintas specialusis planas įsigalioja kitą dieną po to, kai Seimo, Vyriausybės, ministerijų ar Vyriausybės įstaigų ir kitų valstybės institucijų sprendimas dėl specialiojo plano patvirtinimo įstatymų nustatytais atvejais paskelbiamas „Valstybės žiniose“ ir visas teritorijų planavimo dokumentas paskelbiamas „Valstybės žinių“ interneto tinklalapyje (www.valstybes-zinios.lt), savivaldybės patvirtintas specialusis planas įsigalioja kitą dieną po jo paskelbimo vietinėje spaudoje arba kitą dieną po oficialaus informacinio pranešimo vietinėje spaudoje apie teritorijų planavimo dokumento patvirtinimą ir viso teritorijų planavimo dokumento paskelbimo atitinkamos savivaldybės interneto tinklalapyje, jeigu pačiuose teisės aktuose nenustatyta vėlesnė jų įsigaliojimo data. Patvirtinti specialieji planai galioja neterminuotai.“"
    },
    {
      "provision_ref": "art9",
      "section": "9",
      "title": "9 straipsnis. 24 straipsnio 1 dalies pakeitimas",
      "content": "Pakeisti 24 straipsnio 1 dalį ir ją išdėstyti taip:\n\n„1. Rengti detaliuosius planus formuojant žemės sklypus gyvenamųjų namų ir kitos paskirties pastatų bei statinių statybai galima tik tais atvejais, kai statyba numatyta savivaldybės teritorijos ar jos dalies bendruosiuose planuose arba specialiuosiuose saugomų teritorijų, zonų ir ribų arba valstybės saugomų teritorijų tvarkymo planuose, saugomų paveldo objektų, taip pat gyvenamųjų ar kitų teritorijų išdėstymo planuose. Jeigu bendrieji planai neparengti, rengti detaliuosius planus svarbių savivaldybės infrastruktūros objektų (išskyrus gyvenamųjų namų) statybai gali būti leidžiama savivaldybės tarybos sprendimu, gavus saugomos teritorijos administracijos pritarimą, jeigu planuojama teritorija patenka į valstybės saugomos teritorijos ribas.“"
    },
    {
      "provision_ref": "art10",
      "section": "10",
      "title": "10 straipsnis. 26 straipsnio 9 dalies pakeitimas",
      "content": "26 straipsnio 9 dalyje vietoj žodžių „apskrities viršininkui“ įrašyti žodžius „Vyriausybės įgaliotai institucijai“ ir šią dalį išdėstyti taip:\n\n„9. Sprendimą dėl detaliojo plano patvirtinimo savivaldybė privalo pateikti Vyriausybės įgaliotai institucijai ne vėliau kaip per 20 darbo dienų nuo jo priėmimo.“"
    },
    {
      "provision_ref": "art11",
      "section": "11",
      "title": "11 straipsnis. 28 straipsnio 4 dalies pakeitimas",
      "content": "28 straipsnio 4 dalyje vietoj žodžių „apskrities viršininko administracija“ įrašyti žodžius „Aplinkos ministerijos įgaliota institucija“ ir šią dalį išdėstyti taip:\n\n„4. Valstybinį teritorijų planavimo dokumentų registrą bei jų centrinę duomenų bazę tvarko Aplinkos ministerija ar jos įgaliota institucija, apskrities – Aplinkos ministerijos įgaliota institucija, savivaldybės – savivaldybės vykdomoji institucija.“"
    },
    {
      "provision_ref": "art12",
      "section": "12",
      "title": "12 straipsnis. 29 straipsnio 3 dalies pakeitimas",
      "content": "29 straipsnio 3 dalyje po žodžio „Valstybinio“ įrašyti žodžius „ir apskrities“, išbraukti žodžius „apskrities – apskrities viršininko administracija“ ir šią dalį išdėstyti taip:\n\n„3. Valstybinio ir apskrities teritorijų planavimo duomenų banko kaupimą ir tvarkymą organizuoja Aplinkos ministerija ar jos įgaliota institucija, savivaldybės – savivaldybės vykdomoji institucija.“"
    },
    {
      "provision_ref": "art13",
      "section": "13",
      "title": "13 straipsnis. Įstatymo įsigaliojimas",
      "content": "Šis įstatymas įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
