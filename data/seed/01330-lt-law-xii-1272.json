{
  "id": "lt-law-xii-1272",
  "type": "statute",
  "title": "Lietuvos Respublikos strateginę reikšmę nacionaliniam saugumui turinčių įmonių ir įrenginių bei kitų nacionaliniam saugumui užtikrinti svarbių įmonių įstatymo Nr. IX-1132 1, 2, 3 ir 7 straipsnių pakeitimo įstatymas",
  "short_name": "XII-1272",
  "status": "in_force",
  "issued_date": "2014-10-21",
  "in_force_date": "2014-11-01",
  "url": "https://e-tar.lt/portal/lt/legalAct/332e48b059ed11e487eff7b424bd0f08/vnYTBlcTUS",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nĮstatymo paskirtis – nustatyti, kurios įmonės turi strateginę ar svarbią reikšmę nacionaliniam saugumui, kurie įrenginiai turi ypatingą strateginę ar strateginę reikšmę nacionaliniam saugumui, kurie iš jų nuosavybės teise privalo priklausyti valstybei, kuriuose iš jų kapitalo dalį gali turėti privatūs nacionaliniai ir užsienio asmenys, atitinkantys nacionalinio saugumo interesus, o kuriuose iš jų privalo būti palikta sprendžiamoji galia valstybei, kaip numatyta šio įstatymo 4 straipsnio 3 dalyje. Šiuo įstatymu taip pat nustatoma tvarka ir kriterijai, kuriais vadovaujantis įvertinama strateginę ar svarbią reikšmę nacionaliniam saugumui turinčių įmonių potencialių dalyvių atitiktis nacionalinio saugumo interesams, apibrėžiami svarbią strateginę reikšmę nacionaliniam saugumui turintys ūkio sektoriai, taip pat ypatingą strateginę ir strateginę reikšmę nacionaliniam saugumui turintys įrenginiai bei jiems ir investuotojams į svarbią strateginę reikšmę nacionaliniam saugumui turinčius ūkio sektorius arba ketinantiems vykdyti veiklą ypatingą strateginę reikšmę ar strateginę reikšmę nacionaliniam saugumui turinčių įrenginių nacionaliniam saugumui svarbios apsaugos zonos teritorijoje taikomos nacionalinio saugumo interesus užtikrinančios specialiosios saugumo priemonės.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Potencialus dalyvis – fizinis arba juridinis asmuo, oficialiai pareiškęs ketinimą ar interesą įsigyti strateginę ar svarbią reikšmę nacionaliniam saugumui turinčios įmonės arba įmonės, steigiamos ar veikiančios svarbią strateginę reikšmę nacionaliniam saugumui turinčiame ūkio sektoriuje, akcijų arba įgyti nuosavybės, valdymo ar bet kurias kitas teises į ypatingą strateginę ar strateginę reikšmę nacionaliniam saugumui turinčius įrenginius. Šiame įstatyme numatytais atvejais potencialiu dalyviu laikytinas ir esamas strateginę ar svarbią reikšmę nacionaliniam saugumui turinčios įmonės akcininkas, siekiantis papildomai įsigyti įmonės akcijų.“\n\n2. Pakeisti 2 straipsnio 4 dalį ir ją išdėstyti taip:\n\n„4. Strateginę ar svarbią reikšmę nacionaliniam saugumui turinčios įmonės ir ypatingą strateginę reikšmę ar strateginę reikšmę nacionaliniam saugumui turintys įrenginiai – Lietuvos Respublikoje esančios ar steigiamos įmonės, projektuojami ar statomi įrenginiai, kuriems pagal jų paskirtį ir (ar) veiklos pobūdį šis įstatymas priskiria ypatingą strateginę, strateginę arba svarbią reikšmę nacionaliniam saugumui ir kuriems dėl esminių nacionalinio saugumo interesų apsaugos nustatomos sąlygos ir reikalavimai dėl įmonių ar įrenginių nuosavybės ar valdymo ar bet kurių kitų teisių, įmonių kapitalo struktūros ir jo pokyčių, taip pat reikalavimai, kuriuos turi tenkinti potencialūs dalyviai.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Strateginę reikšmę nacionaliniam saugumui turinčios valstybės ir savivaldybės įmonės ir valstybei nuosavybės teise priklausantys įrenginiai\n\n1. Strateginę reikšmę nacionaliniam saugumui turi šios valstybės ir savivaldybės įmonės:\n\n1) akcinė bendrovė Lietuvos paštas;\n\n2) valstybės įmonė Ignalinos atominė elektrinė;\n\n3) valstybės įmonė Klaipėdos valstybinio jūrų uosto direkcija;\n\n4) valstybės įmonė Lietuvos naftos produktų agentūra;\n\n5) valstybės įmonė „Oro navigacija“;\n\n6) valstybės įmonė „Automagistralė“;\n\n7) valstybės įmonė „Alytaus regiono keliai“;\n\n8) valstybės įmonė „Kauno regiono keliai“;\n\n9) valstybės įmonė „Klaipėdos regiono keliai“;\n\n10) valstybės įmonė „Marijampolės regiono keliai“;\n\n11) valstybės įmonė „Panevėžio regiono keliai“;\n\n12) valstybės įmonė „Šiaulių regiono keliai“;\n\n13) valstybės įmonė „Tauragės regiono keliai“;\n\n14) valstybės įmonė „Telšių regiono keliai“;\n\n15) valstybės įmonė „Utenos regiono keliai“;\n\n16) valstybės įmonė „Vilniaus regiono keliai“;\n\n17) valstybės įmonė Vidaus vandens kelių direkcija;\n\n18) valstybės įmonė Lietuvos oro uostai;\n\n19) savivaldybės įmonė Šiaulių oro uostas.\n\n2. Strateginę reikšmę nacionaliniam saugumui turi šie valstybei nuosavybės teise priklausantys įrenginiai, jų priklausiniai ir Lietuvos Respublikos Vyriausybės (toliau – Vyriausybė) nutarimu nustatytos šių įrenginių nacionaliniam saugumui svarbios apsaugos zonos:\n\n1) Klaipėdos valstybinio jūrų uosto hidrotechniniai įrenginiai, krantinės, navigacijos keliai ir kanalai, navigaciniai įrenginiai ir kiti infrastruktūros objektai;\n\n2) valstybinės reikšmės keliai pagal Vyriausybės patvirtintą sąrašą;\n\n3) skrydžių valdymo sistemos įrenginiai;\n\n4) viešojo naudojimo geležinkeliai;\n\n5) polderiai ir jų statiniai, patikėjimo teise valdomi Klaipėdos ir Šilutės rajonų savivaldybių ir Pagėgių savivaldybės;\n\n6) aerodromai.\n\n3. Svarbią strateginę reikšmę nacionaliniam saugumui turi šie ūkio sektoriai:\n\n1) energetikos;\n\n2) transporto;\n\n3) informacinių technologijų ir telekomunikacijų, kitų aukštųjų technologijų;\n\n4) finansų ir kredito.\n\n4. Šio straipsnio 1 dalyje nurodytos valstybės įmonės gali būti pertvarkytos į akcines bendroves ar uždarąsias akcines bendroves arba reorganizuotos Lietuvos Respublikos civilinio kodekso nustatytais būdais tik Lietuvos Respublikos Seimui priėmus atitinkamą įstatymą.\n\n5. Šio straipsnio 2 dalyje nurodyti įrenginiai nuosavybės teise priklauso valstybei, bet įstatymų numatytais atvejais ir teisės aktų nustatyta tvarka gali būti išnuomoti ir perduoti pagal panaudos sutartį arba gali būti perduoti valdyti, naudoti ir disponuoti jais patikėjimo teise tik šio straipsnio 1 dalyje nurodytoms valstybės įmonėms, šio straipsnio 2 dalies 5 punkte nurodytoms savivaldybėms ir šio įstatymo 4 straipsnio 1 dalyje nurodytoms įmonėms.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "1. Pakeisti 7 straipsnio 2 dalį ir ją išdėstyti taip:\n\n„2. Potencialaus dalyvio atitikties nacionalinio saugumo interesams įvertinimas atliekamas tais atvejais, kai jis:\n„1) veikdamas savarankiškai ar Lietuvos Respublikos vertybinių popierių įstatymo (toliau – Vertybinių popierių įstatymas) nustatytais atvejais kartu su kitais sutartinai veikiančiais asmenimis, siekia įgyti akcijų, suteikiančių 1/20 ar daugiau balsų strateginę arba svarbią reikšmę turinčioje įmonėje arba įmonėje, veikiančioje šio įstatymo 3 straipsnio 3 dalyje nurodytame svarbią strateginę reikšmę nacionaliniam saugumui turinčiame ūkio sektoriuje;\n\n2) veikdamas savarankiškai ar Vertybinių popierių įstatymo nustatytais atvejais kartu su kitais sutartinai veikiančiais asmenimis, siekia įgyti akcijų, kurios kartu su jo turimu akcijų paketu arba kartu su kitų sutartinai veikiančių asmenų turimu akcijų paketu suteikia daugiau kaip 1/3 balsų strateginę arba svarbią reikšmę turinčioje įmonėje arba įmonėje, veikiančioje šio įstatymo 3 straipsnio 3 dalyje nurodytame svarbią strateginę reikšmę nacionaliniam saugumui turinčiame ūkio sektoriuje;\n\n3) siekia įgyti nuosavybės ar valdymo ar bet kurias kitas teises į strateginę reikšmę nacionaliniam saugumui turintį įrenginį arba ketina vykdyti veiklą į šių įrenginių nacionaliniam saugumui svarbios apsaugos zoną patenkančioje teritorijoje.“\n\n2. Pakeisti 7 straipsnio 5 dalį ir ją išdėstyti taip:\n\n„5. Potencialių dalyvių atitikties nacionalinio saugumo interesams įvertinimą Komisijoje gali inicijuoti Vyriausybė, taip pat valstybės arba savivaldybės institucija, kuri yra valstybei ar savivaldybei nuosavybės teise priklausančių akcinės bendrovės akcijų valdytoja (kuriai šios akcijos perduotos patikėjimo teise) arba kuri įgyvendina valstybės ar savivaldybės įmonės savininko teises ir pareigas, arba kuri priima sprendimus dėl investicijų į svarbią strateginę reikšmę nacionaliniam saugumui turintį ūkio sektorių arba sprendimus dėl investicijų strateginę reikšmę nacionaliniam saugumui turinčių įrenginių apsaugos zonos teritorijoje, arba potencialus dalyvis.“\n\n3. Papildyti 7 straipsnį nauja 14 dalimi ir ją išdėstyti taip:\n\n„14. Asmenims, vykdantiems ar siekiantiems vykdyti ūkinę veiklą ypatingą strateginę reikšmę ar strateginę reikšmę nacionaliniam saugumui turinčių įrenginių nacionaliniam saugumui svarbios apsaugos zonos teritorijoje, taikomi tokie pat apribojimai ir reikalavimai kaip ir strateginę ar svarbią reikšmę nacionaliniam saugumui turinčių įmonių potencialiems dalyviams.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas įsigalioja 2014 m. lapkričio 1 d.\n\n2. Lietuvos Respublikos Vyriausybė iki 2014 m. spalio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
