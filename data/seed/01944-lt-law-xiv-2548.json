{
  "id": "lt-law-xiv-2548",
  "type": "statute",
  "title": "Lietuvos Respublikos loterijų įstatymo Nr. IX-1661 2, 11, 16, 18, 28 ir 29 straipsnių pakeitimo įstatymas",
  "short_name": "XIV-2548",
  "status": "in_force",
  "issued_date": "2024-04-18",
  "in_force_date": "2024-11-01",
  "url": "https://e-tar.lt/portal/lt/legalAct/4bb0838002da11efbcbfb318996800a8/wlGGsfamMH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 21 dalį ir ją išdėstyti taip:\n\n„21. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos akcinių bendrovių įstatyme, Lietuvos Respublikos reklamos įstatyme, Lietuvos Respublikos atitikties vertinimo įstatyme, Lietuvos Respublikos finansinės apskaitos įstatyme, Lietuvos Respublikos elektroninių ryšių įstatyme, Lietuvos Respublikos finansų įstaigų įstatyme, Lietuvos Respublikos mokėjimų įstatyme ir Lietuvos Respublikos finansinių ataskaitų audito įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "1. Pakeisti 11 straipsnio 2 dalies 3 punktą ir jį išdėstyti taip:\n\n„3) duomenų apie finansinę apskaitą tvarkančius asmenis, taip pat bendrovės vadovo pavaduotoją sąrašas, nurodant fizinių asmenų vardus, pavardes, asmens kodus, juridinio asmens pavadinimą, kodą ir buveinės adresą (jeigu bendrovės finansinę apskaitą tvarko juridinis asmuo);“.\n\n2. Pakeisti 11 straipsnio 5 dalį ir ją išdėstyti taip:\n\n„5. Priežiūros institucija per 3 darbo dienas nuo visų šio straipsnio 1, 2 ir 3 dalyse nurodytų tinkamų dokumentų ir informacijos gavimo dienos turi:\n\n1) kreiptis į Įtariamųjų, kaltinamųjų ir nuteistųjų registro tvarkytoją siekdama patikrinti, ar bendrovė, norinti gauti licenciją, atitinka šio įstatymo 16 straipsnio 1–4 punktuose nustatytus nepriekaištingos reputacijos kriterijus;\n\n2) kreiptis į Lietuvos Respublikos valstybės saugumo departamentą, kad šis pateiktų išvadas, ar bendrovė atitinka šio įstatymo 16 straipsnio 6 punkte nustatytus nepriekaištingos reputacijos kriterijus ir jos veikla nekelia grėsmės valstybės saugumui;\n\n3) kreiptis į Finansinių nusikaltimų tyrimo tarnybą prie Lietuvos Respublikos vidaus reikalų ministerijos (toliau – Finansinių nusikaltimų tyrimo tarnyba) dėl turimos neigiamos informacijos apie šio straipsnio 2 dalies 3 ir 4 punktuose nurodytus asmenis pateikimo.“"
    },
    {
      "provision_ref": "art3",
      "section": "3",
      "title": "3 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Nepriekaištinga reputacija\n\nBendrovė laikoma nepriekaištingos reputacijos, išskyrus atvejus, kai:\n\n1) ji yra pripažinta kalta dėl Lietuvos Respublikos baudžiamajame kodekse numatyto sunkaus arba labai sunkaus nusikaltimo nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valstybės tarnybai ir viešiesiems interesams, teisingumui, visuomenės saugumui, valdymo tvarkai ar dėl juos atitinkančių nusikalstamų veikų padarymo pagal kitų valstybių baudžiamuosius įstatymus ir nuo teistumo išnykimo ar panaikinimo dienos nepraėjo 8 metai;\n\n2) jos dalyviai, visų bendrovės kontrolės ir valdymo organų nariai, vadovas, jo pavaduotojas, finansinę apskaitą tvarkantis asmuo ir (arba) bendrovę kontroliuojantis asmuo yra pripažinti kaltais padarę Baudžiamajame kodekse numatytą sunkų arba labai sunkų nusikaltimą ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 8 metai;\n\n3) jos dalyviai, visų bendrovės kontrolės ir valdymo organų nariai, vadovas, jo pavaduotojas, finansinę apskaitą tvarkantis asmuo ir (arba) bendrovę kontroliuojantis asmuo yra pripažinti kaltais padarę Baudžiamajame kodekse numatytą nesunkų arba apysunkį nusikaltimą nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valstybės tarnybai ir viešiesiems interesams, teisingumui, visuomenės saugumui, valdymo tvarkai ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 5 metai;\n\n4) jos dalyviai, visų bendrovės kontrolės ir valdymo organų nariai, vadovas, jo pavaduotojas, finansinę apskaitą tvarkantis asmuo ir (arba) bendrovę kontroliuojantis asmuo yra pripažinti kaltais padarę kitą, negu nurodyta šio straipsnio 2 ir 3 punktuose, Baudžiamajame kodekse arba kitų valstybių baudžiamuosiuose įstatymuose numatytą nusikalstamą veiką ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nepraėjo 3 metai;\n\n5) jos dalyvis (juridinis asmuo) yra bendrovė, kuriai panaikintas licencijos galiojimas pagal šio įstatymo 15 straipsnio 8 dalies 1, 4 ir 5 punktus, ir nuo licencijos galiojimo panaikinimo nepraėjo 5 metai;\n\n6) jos dalyviai, visų bendrovės kontrolės ir valdymo organų nariai, vadovas, jo pavaduotojas, finansinę apskaitą tvarkantis asmuo ir (arba) bendrovę kontroliuojantis asmuo yra įstatymų nustatyta tvarka uždraustos organizacijos nariai.“"
    },
    {
      "provision_ref": "art4",
      "section": "4",
      "title": "4 straipsnis. 18 straipsnio pakeitimas",
      "content": "Pakeisti 18 straipsnio 2 dalies 2 punktą ir jį išdėstyti taip:\n\n„2) pasikeitus bendrovės dalyviams, visų bendrovės kontrolės ir valdymo organų nariams, vadovui, jo pavaduotojui, finansinę apskaitą tvarkantiems asmenims, bendrovę kontroliuojantiems asmenims, ne vėliau kaip per 5 darbo dienas nuo duomenų pasikeitimo įsigaliojimo apie tai pranešti priežiūros institucijai ir pateikti duomenis apie bendrovės atitiktį šio įstatymo 16 straipsnio 2–6 punktuose nustatytiems nepriekaištingos reputacijos kriterijams priežiūros institucijos nustatyta tvarka;“."
    },
    {
      "provision_ref": "art5",
      "section": "5",
      "title": "5 straipsnis. 28 straipsnio pakeitimas",
      "content": "Pakeisti 28 straipsnio 2 dalį ir ją išdėstyti taip:\n\n„2. Draudžiama dalyvauti loterijų organizatoriaus organizuojamoje loterijoje asmenims (patiems arba per kitą asmenį, arba įgaliotiems kito asmens), kurie yra loterijų organizatoriaus dalyviai, visų bendrovės kontrolės ir valdymo organų nariai, loterijų organizatoriaus darbuotojai arba finansinę apskaitą tvarkantys asmenys, bendrovę kontroliuojantys asmenys.“"
    },
    {
      "provision_ref": "art6",
      "section": "6",
      "title": "6 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Loterijų organizavimo apskaitos ypatumai\n\nLoterijų organizatorius privalo tvarkyti finansinę apskaitą taip, kad joje būtų matoma informacija apie parduotų kiekvienos loterijos bilietų skaičių, vertę ir išmokėtų laimėjimų vertę.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2024 m. lapkričio 1 d.\n\n2. Bendrovės, turinčios iki šio įstatymo įsigaliojimo dienos Lošimų priežiūros tarnybos prie Lietuvos Respublikos finansų ministerijos (toliau – priežiūros institucija) išduotą licenciją, atitinkančios iki šio įstatymo įsigaliojimo dienos galiojusio Lietuvos Respublikos loterijų įstatymo 16 straipsnyje nurodytus reikalavimus, įsigaliojus šiam įstatymui laikomos nepriekaištingos reputacijos, išskyrus atvejus, kai įsigaliojus šiam įstatymui atsiranda aplinkybės, nustatytos šio įstatymo 3 straipsnyje išdėstytame Lietuvos Respublikos loterijų įstatymo 16 straipsnyje.\n\n3. Pradėtoms ir iki šio įstatymo įsigaliojimo dienos neužbaigtoms prašymų išduoti licencijas procedūroms nuo šio įstatymo įsigaliojimo dienos taikomos šio įstatymo nuostatos.\n\n4. Dėl iki šio įstatymo įsigaliojimo dienos pateiktų prašymų išduoti licenciją Lietuvos Respublikos loterijų įstatymo 11 straipsnio 7 dalyje nurodytas terminas, per kurį priežiūros institucija išduoda licenciją arba priima sprendimą dėl atsisakymo išduoti licenciją, skaičiuojamas iš naujo nuo šio įstatymo įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
