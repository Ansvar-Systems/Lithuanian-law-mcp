{
  "id": "lt-law-x-1355",
  "type": "statute",
  "title": "Lietuvos Respublikos akcizų įstatymo 8, 9,11, 21, 22, 23, 24, 28, 33, 34, 35 straipsnių pakeitimo ir papildymo įstatymas",
  "short_name": "X-1355",
  "status": "in_force",
  "issued_date": "2007-12-06",
  "in_force_date": "2008-01-01",
  "url": "https://e-tar.lt/portal/lt/legalAct/TAR.82ADF3B6F14B/jdChDMoRaP",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas ir papildymas",
      "content": "1. Papildyti 8 straipsnio 1 dalį 9 punktu:\n\n„9) naujo akcizų tarifo įsigaliojimo dieną asmenims, teisės aktų nustatyta tvarka turintiems teisę verstis didmenine prekyba tabako gaminiais, nuosavybės teise priklausančias cigaretes, kurioms netaikomas akcizų mokėjimo laikino atidėjimo režimas ir (arba) kurios iki naujo akcizų tarifo įsigaliojimo buvo išleistos laisvai cirkuliuoti. Ši nuostata taikoma tik tais atvejais, kai įsigaliojęs naujas akcizų tarifas yra didesnis už iki tol galiojusį akcizų tarifą, ir tik cigaretėms, laikomoms licencijose verstis didmenine prekyba tabako gaminiais nurodytuose padaliniuose (sandėliuose, filialuose ir pan.), iš kurių vyksta didmeninė prekyba tabako gaminiais ir (arba) kuriuose šie gaminiai laikomi.“\n\n2. Papildyti 8 straipsnį nauja 10 dalimi:\n\n„10. Šio straipsnio 1 dalies 9 punkte nurodytu atveju prievolė mokėti akcizus tenka asmeniui, teisės aktų nustatyta tvarka turinčiam teisę verstis didmenine prekyba tabako gaminiais.“\n\n3. Buvusias 8 straipsnio 10 ir 11 dalis laikyti atitinkamai 11 ir 12 dalimis."
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas ir papildymas",
      "content": "1. Papildyti 9 straipsnį nauja 9 dalimi:\n\n„9. Asmuo, kuriam prievolė apskaičiuoti akcizus už cigaretes atsiranda remiantis šio Įstatymo 8 straipsnio 1 dalies 9 punktu, naujo akcizų tarifo už cigaretes įsigaliojimo dieną privalo centrinio mokesčių administratoriaus nustatyta tvarka inventorizuoti dienos pradžioje jam nuosavybės teise priklausančias šio Įstatymo 8 straipsnio 1 dalies 9 punkte nurodytas cigaretes ir per 5 darbo dienas pateikti inventorizacijos aktą vietos mokesčių administratoriui, kurio veiklos teritorijoje yra akcizais apmokestinamų prekių sandėlis, o jeigu asmuo nėra akcizais apmokestinamų prekių sandėlio savininkas, – vietos mokesčių administratoriui, kurio veiklos teritorijoje asmuo registruotas mokesčių mokėtoju. Akcizais apmokestinamų prekių sandėlio savininkas arba registruotas prekybininkas šioje dalyje nustatyta tvarka apskaičiuotą mokėtiną už šio Įstatymo 8 straipsnio 1 dalies 9 punkte nurodytas cigaretes akcizų sumą privalo deklaruoti šio straipsnio 3 dalyje nurodytoje akcizų deklaracijoje. Asmuo (kuris nėra akcizais apmokestinamų prekių sandėlio savininkas ar registruotas prekybininkas) iki kito mėnesio, einančio po to, kurį įsigaliojo naujas akcizų tarifas, 15 dienos privalo vietos mokesčių administratoriui, kurio veiklos teritorijoje asmuo registruotas mokesčių mokėtoju, pateikti centrinio mokesčių administratoriaus nustatytos formos akcizų deklaraciją ir joje deklaruoti mokėtiną už naujo akcizų tarifo įsigaliojimo dieną asmeniui nuosavybės teise priklausančias šio Įstatymo 8 straipsnio 1 dalies 9 punkte nurodytas cigaretes akcizų sumą. Ši suma apskaičiuojama iš akcizų sumos, kuri mokėtina taikant įsigaliojusį naują akcizų tarifą, atėmus akcizų sumą, kuri už šias cigaretes buvo apskaičiuota iki naujo akcizų tarifo įsigaliojimo.“\n\n2. Buvusią 9 straipsnio 9 dalį laikyti 10 dalimi."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas ir papildymas",
      "content": "1. Papildyti 11 straipsnį nauja 3 dalimi:\n\n„3. Šio straipsnio 2 dalies nuostatos netaikomos akcizais apmokestinamų prekių sandėlio savininko arba registruoto prekybininko šio Įstatymo 9 straipsnio 9 dalyje nustatyta tvarka apskaičiuotai mokėtinai akcizų sumai.“\n\n2. Buvusią 11 straipsnio 3 dalį laikyti 4 dalimi."
    },
    {
      "provision_ref": "art4",
      "section": "4",
      "title": "4 straipsnis. 21 straipsnio 1 dalies pakeitimas",
      "content": "21 straipsnio 1 dalyje vietoj skaičiaus „7“ įrašyti skaičių „7,7“ ir šią dalį išdėstyti taip:\n\n„1. Alui taikomas 7,7 lito už 1 procentą faktinės alkoholio koncentracijos, išreikštos tūrio procentais, akcizo tarifas, kuris nustatomas už produkto hektolitrą.“"
    },
    {
      "provision_ref": "art5",
      "section": "5",
      "title": "5 straipsnis. 22 straipsnio pakeitimas",
      "content": "22 straipsnyje vietoj skaičiaus „40“ įrašyti skaičių „48“, vietoj skaičiaus „150“ įrašyti skaičių „180“ ir šį straipsnį išdėstyti taip:\n\n„22 straipsnis. Vynui iš šviežių vynuogių ir kitiems fermentuotiems gėrimams taikomi akcizų tarifai\n\nVynui iš šviežių vynuogių ir kitiems fermentuotiems gėrimams taikomi tokie akcizų tarifai:\n\n1) vynui ir kitiems fermentuotiems gėrimams, kurių faktinė alkoholio koncentracija (kitų fermentuotų gėrimų atveju – gauta tik fermentacijos būdu), išreikšta tūrio procentais, yra ne didesnė kaip 8,5 procento tūrio ir kuriuose fermentuotas gėrimas sudaro 100 procentų tūrio, – 48 litai už produkto hektolitrą;\n\n2) šio straipsnio 1 punkte nenurodytam vynui ir kitiems fermentuotiems gėrimams – 180 litų už produkto hektolitrą.“"
    },
    {
      "provision_ref": "art6",
      "section": "6",
      "title": "6 straipsnis. 23 straipsnio pakeitimas",
      "content": "23 straipsnyje vietoj skaičiaus „150“ įrašyti skaičių „180“, vietoj skaičiaus „230“ įrašyti skaičių „276“ ir šį straipsnį išdėstyti taip:\n\n„23 straipsnis. Tarpiniams produktams taikomi akcizo tarifai\n\nTarpiniams produktams taikomi tokie akcizo tarifai:\n\n1) tarpiniams produktams, kurių faktinė tūrinė alkoholio koncentracija, išreikšta tūrio procentais, yra ne didesnė kaip 15 procentų tūrio, – 180 litų už produkto hektolitrą;\n\n2) tarpiniams produktams, kurių faktinė tūrinė alkoholio koncentracija, išreikšta tūrio procentais, yra didesnė kaip 15 procentų tūrio, – 276 litai už produkto hektolitrą.“"
    },
    {
      "provision_ref": "art7",
      "section": "7",
      "title": "7 straipsnis. 24 straipsnio 1 dalies pakeitimas",
      "content": "24 straipsnio 1 dalyje vietoj skaičiaus „3200“ įrašyti skaičių „3840“ ir šią dalį išdėstyti taip:\n\n„1. Etilo alkoholiui taikomas 3840 litų už gryno etilo alkoholio hektolitrą akcizo tarifas.“"
    },
    {
      "provision_ref": "art8",
      "section": "8",
      "title": "8 straipsnis. 28 straipsnio 2 dalies pakeitimas",
      "content": "28 straipsnio 2 dalies 1 punkte vietoj skaičiaus „66“ įrašyti skaičių „79“, 2 punkte vietoj skaičiaus „15“ įrašyti skaičių „20“ ir šią dalį išdėstyti taip:\n\n„2. Cigaretėms taikomas toks akcizo tarifas:\n\n1) specifinis elementas – 79 litai ir\n\n2) vertybinis elementas – 20 procentų.“"
    },
    {
      "provision_ref": "art9",
      "section": "9",
      "title": "9 straipsnis. 33 straipsnio pakeitimas",
      "content": "33 straipsnio 1 punkte vietoj skaičiaus „1318“ įrašyti skaičių „1116“, vietoj žodžio „toną“ įrašyti skaičių ir žodį „1000 litrų“, 2 punkte vietoj skaičiaus „1934“ įrašyti skaičių „1454“, vietoj žodžio „toną“ įrašyti skaičių ir žodį „1000 litrų“ ir šį straipsnį išdėstyti taip:\n\n„33 straipsnis. Variklių benzinui taikomi akcizo tarifai\n\nVariklių benzinui taikomi tokie akcizų tarifai:\n\n1) bešviniam benzinui – 1116 litų už 1000 litrų produkto;\n\n2) benzinui, turinčiam švino, – 1454 litų už 1000 litrų produkto.“"
    },
    {
      "provision_ref": "art10",
      "section": "10",
      "title": "10 straipsnis. 34 straipsnio pakeitimas",
      "content": "34 straipsnyje vietoj skaičiaus „1002“ įrašyti skaičių „947“, vietoj žodžio „toną“ įrašyti skaičių ir žodį „1000 litrų“ ir šį straipsnį išdėstyti taip:\n\n„34 straipsnis. Žibalui taikomi akcizo tarifai\n\nŽibalui taikomas 947 litų už 1000 litrų produkto akcizo tarifas.“"
    },
    {
      "provision_ref": "art11",
      "section": "11",
      "title": "11 straipsnis. 35 straipsnio 1 ir 2 dalių pakeitimas",
      "content": "1. 35 straipsnio 1 dalyje vietoj skaičiaus „1002“ įrašyti skaičių „947“, vietoj žodžio „toną“ įrašyti skaičių ir žodį „1000 litrų“ ir šią dalį išdėstyti taip:\n\n„1. Gazoliams taikomas 947 litų už 1000 litrų produkto akcizo tarifas, jeigu šiame straipsnyje nenustatyta kitaip.“\n\n2. 35 straipsnio 2 dalyje vietoj skaičiaus „86“ įrašyti skaičių „73“, vietoj žodžio „toną“ įrašyti skaičių ir žodį „1000 litrų“ ir šią dalį išdėstyti taip:\n\n„2. Šildymui skirtiems gazoliams (buitiniam krosnių kurui), pažymėtiems šio Įstatymo 42 straipsnyje nustatyta tvarka, taikomas 73 litų už 1000 litrų produkto akcizo tarifas.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "1. Šis įstatymas, išskyrus šio įstatymo 8 straipsnį, įsigalioja 2008 m. sausio 1 d.\n\n2. Šio įstatymo 8 straipsnis įsigalioja 2008 m. kovo 1 d.\n\nSkelbiu šį Lietuvos Respublikos Seimo priimtą įstatymą\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
