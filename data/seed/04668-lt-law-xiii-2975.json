{
  "id": "lt-law-xiii-2975",
  "type": "statute",
  "title": "Lietuvos Respublikos gyventojų registro įstatymo Nr. I-2237 9, 10, 11, 13, 14 straipsnių pakeitimo ir 12 straipsnio pripažinimo netekusiu galios įstatymas",
  "short_name": "XIII-2975",
  "status": "in_force",
  "issued_date": "2020-05-21",
  "in_force_date": "2022-01-01",
  "url": "https://e-tar.lt/portal/lt/legalAct/b87b23a0a62511ea9515f752ff221ec9/VjFNyijqAj",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "Pakeisti 9 straipsnio 1 dalies 19 punktą ir jį išdėstyti taip:\n\n„19) asmens kontaktiniai duomenys (Nacionalinės elektroninių siuntų pristatymo, naudojant pašto tinklą, informacinės sistemos aktyvuotos elektroninio pristatymo dėžutės adresas; elektroninio pašto adresas ir fiksuotojo arba judriojo ryšio telefono numeris, kurie naudojami susisiekti su asmenimis teikiant jiems Gyventojų registro duomenis, dokumentus ar informaciją pagal pateiktus prašymus, informuojant asmenis apie jiems išduoto kvalifikuoto elektroninio parašo sertifikato galiojimo sustabdymą ar galiojimo atšaukimą).“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Gyventojų registro duomenys tvarkomi vadovaujantis šiuo įstatymu, 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) (toliau – Bendrasis duomenų apsaugos reglamentas), Valstybės informacinių išteklių valdymo įstatymu, Lietuvos Respublikos asmens duomenų teisinės apsaugos įstatymu ir Gyventojų registro nuostatais.“\n\n2. Pakeisti 10 straipsnio 4 dalį ir ją išdėstyti taip:\n\n„4. Gyventojų registro duomenys saugomi Bendrajame duomenų apsaugos reglamente, Valstybės informacinių išteklių valdymo įstatyme, šiame įstatyme ir Gyventojų registro nuostatuose nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "1. Pakeisti 11 straipsnio 1 dalį ir ją išdėstyti taip:\n\n„1. Gyventojų registro duomenys teikiami ir naudojami vadovaujantis šiuo įstatymu, Bendruoju duomenų apsaugos reglamentu, Valstybės informacinių išteklių valdymo įstatymu, Asmens duomenų teisinės apsaugos įstatymu ir Gyventojų registro nuostatais.“\n\n2. Pakeisti 11 straipsnio 6 dalį ir ją išdėstyti taip:\n\n„6. Informacija apie giminystės ir svainystės ryšius gali būti teikiama teisėtvarkos, žvalgybos subjektams, mokesčių administravimo institucijoms teisės aktuose nustatytoms funkcijoms atlikti; Lietuvos Respublikos Seimo komisijoms – įstatymų, Lietuvos Respublikos Seimo nutarimų nustatyta tvarka pavestiems uždaviniams įgyvendinti. Informacija apie giminystės ryšius gali būti teikiama Vyriausiajai tarnybinės etikos komisijai teisės aktuose jai nustatytoms funkcijoms atlikti; notarams – paveldėjimo byloms tvarkyti ir nustatyti, ar nėra įstatymų nustatytų apribojimų sudaryti sandorius su artimaisiais giminaičiais; asmenims, kuriems įstatymų nustatyta teisė spręsti Lietuvos Respublikos pilietybės klausimus, – sprendimams šiais klausimais priimti; konsuliniams pareigūnams – kai to reikia konsulinei veiklai atlikti, taip pat nustatyti, ar nėra įstatymų nustatytų apribojimų sudaryti santuoką ir sandorius su artimaisiais giminaičiais; Nekilnojamojo turto registro tvarkytojui – kai įregistruojami nekilnojamieji daiktai, įgyti nuosavybėn įgyjamąja senatimi; Audito, apskaitos, turto vertinimo ir nemokumo valdymo tarnybai prie Lietuvos Respublikos finansų ministerijos – nemokumo administratoriaus skyrimo apribojimams nustatyti.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pripažinimas netekusiu galios",
      "content": "Pripažinti netekusiu galios 12 straipsnį."
    },
    {
      "provision_ref": "art5",
      "section": "5",
      "title": "5 straipsnis. 13 straipsnio pakeitimas",
      "content": "Pakeisti 13 straipsnio 4 dalies 1 punktą ir jį išdėstyti taip:\n\n„1) teikti duomenis Gyventojų registro tvarkytojui (tvarkytojams) šiame įstatyme, Bendrajame duomenų apsaugos reglamente, Valstybės informacinių išteklių valdymo įstatyme ir Gyventojų registro nuostatuose nustatyta tvarka;“."
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "Pakeisti 14 straipsnio 2 dalį ir ją išdėstyti taip:\n\n„2. Gyventojų registro tvarkytojo (tvarkytojų) darbuotojai turi pasirašyti pasižadėjimus, kad saugos asmens duomenų paslaptį ir nepažeis šio įstatymo, Bendrojo duomenų apsaugos reglamento ir Asmens duomenų teisinės apsaugos įstatymo.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. sausio 1 d.\n\n2. Lietuvos Respublikos Vyriausybė ir kitos institucijos iki 2021 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
