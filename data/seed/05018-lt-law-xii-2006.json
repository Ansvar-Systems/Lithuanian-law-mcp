{
  "id": "lt-law-xii-2006",
  "type": "statute",
  "title": "Lietuvos Respublikos civilinių pirotechnikos priemonių apyvartos kontrolės įstatymo Nr. IX-931 pakeitimo įstatymas",
  "short_name": "XII-2006",
  "status": "in_force",
  "issued_date": "2015-11-12",
  "in_force_date": "2015-12-31",
  "url": "https://e-tar.lt/portal/lt/legalAct/c6a0725091da11e5a6f4e928c954d72b/mvEjarBpCl",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos civilinių pirotechnikos priemonių apyvartos kontrolės įstatymo Nr. IX-931 nauja redakcija",
      "content": "Pakeisti Lietuvos Respublikos civilinių pirotechnikos priemonių apyvartos kontrolės įstatymą Nr. IX-931 ir jį išdėstyti taip:\n\n„LIETUVOS RESPUBLIKOS CIVILINIŲ PIROTECHNIKOS PRIEMONIŲ APYVARTOS KONTROLĖS ĮSTATYMAS\n\nI SKYRIUS\nBENDROSIOS NUOSTATOS"
    },
    {
      "provision_ref": "art1",
      "chapter": "I SKYRIUS BENDROSIOS NUOSTATOS",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas nustato civilinės paskirties pirotechnikos priemonių (toliau – civilinės pirotechnikos priemonės) skirstymą, jų apyvartos teisinius pagrindus ir kontrolę, saugos kontrolės tvarką, licencijavimą, organizacijų, kurių veikla susijusi su civilinėmis pirotechnikos priemonėmis, teises ir pareigas.\n\n2. Šio įstatymo tikslas – užtikrinti visuomenės saugumą, civilinių pirotechnikos priemonių vartotojų apsaugą ir saugą nuo civilinių pirotechnikos priemonių gamybos, laikymo ir naudojimo keliamo pavojaus.\n\n3. Šio įstatymo nuostatos yra suderintos su šio įstatymo priede nurodytais Europos Sąjungos teisės aktais.\n\n4. Šio įstatymo nuostatos nereglamentuoja apyvartos:\n\n1) šaudmenų, sprogstamųjų medžiagų ir sprogmenų, nurodytų Lietuvos Respublikos sprogmenų apyvartos kontrolės įstatyme, Lietuvos Respublikos ginklų ir šaudmenų kontrolės įstatyme;\n\n2) Lietuvos kariuomenei, Lietuvos Respublikos krašto apsaugos ministerijai  (toliau – Krašto apsaugos ministerija) ir jai pavaldžioms įstaigoms, Policijos departamentui prie Vidaus reikalų ministerijos (toliau – Policijos departamentas) ir jam pavaldžioms įstaigoms, Priešgaisrinės apsaugos ir gelbėjimo departamentui prie Vidaus reikalų ministerijos (toliau – Priešgaisrinės apsaugos ir gelbėjimo departamentas) ir jam pavaldžioms įstaigoms nekomerciniam naudojimui skirtų pirotechnikos priemonių;\n\n3) pirotechnikos priemonių, skirtų naudoti aviacinėje kosminėje pramonėje;\n\n4) specialiai žaislams, kuriems taikomas Žaislų saugos techninis reglamentas, patvirtintas Lietuvos Respublikos ūkio ministro 2011 m. balandžio 1 d. įsakymu Nr. 4-174 „Dėl Žaislų saugos techninio reglamento patvirtinimo“, gaminti skirtų kapsulių su sprogstamąja medžiaga;\n\n5) pirotechninių įrenginių, skirtų laivams;\n\n6) Lietuvos Respublikoje įsisteigusio gamintojo savo reikmėms pagamintų fejerverkų, kurių naudojimas patvirtintas tik Lietuvos Respublikos teritorijoje ir kurie lieka tik Lietuvos Respublikos teritorijoje, išskyrus šio įstatymo 7 straipsnio 6 dalyje numatytą išimtį.\n\n5. Lietuvos kariuomenė, Krašto apsaugos ministerija ir jai pavaldžios įstaigos, Policijos departamentas ir jam pavaldžios įstaigos, Priešgaisrinės apsaugos ir gelbėjimo departamentas ir jam pavaldžios įstaigos civilines pirotechnikos priemones nekomerciniam naudojimui įsigyja ir naudoja teisės aktų nustatyta tvarka.\n\n6. Prekybos mugėse, parodose ar civilinių pirotechnikos priemonių reklamai rengiamuose pristatymuose rodyti ir naudoti skirtos civilinės pirotechnikos priemonės, kurios neatitinka šio įstatymo nuostatų, gali būti importuojamos į Lietuvos Respubliką, rodomos ir naudojamos Lietuvos Respublikoje šio įstatymo 20 straipsnio 4 dalyje nustatyta tvarka, jeigu ant šių priemonių aiškiai nurodytas minėtos prekybos mugės, parodos ar pristatymo pavadinimas ir data, taip pat tai, kad šios priemonės neatitinka reikalavimų, numatytų derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, ir nebus parduodamos, iki bus atliktas civilinių pirotechnikos priemonių atitikties įvertinimas ir šios priemonės bus atitinkamai paženklintos.\n\n7. Civilinės pirotechnikos priemonės, pagamintos specialiai moksliniams tyrimams, technologijų plėtrai ir bandymams, kurios neatitinka šio įstatymo nuostatų, gali būti šio įstatymo 20 straipsnio 3 dalyje nustatyta tvarka vežamos tranzitu, importuojamos į Lietuvos Respubliką ir naudojamos, jeigu ant priemonės aiškiai nurodyta, kad civilinė pirotechnikos priemonė neatitinka reikalavimų, numatytų derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, ir šios pirotechnikos priemonės negali būti naudojamos kitiems tikslams, išskyrus mokslinius tyrimus, technologijų plėtrą ir bandymus.\n\n8. Šio straipsnio 6 ir 7 dalyse nurodytų civilinių pirotechnikos priemonių importo, vežimo tranzitu, rodymo, naudojimo, laikymo Lietuvos Respublikoje tvarką nustato Lietuvos Respublikos Vyriausybės įgaliota institucija."
    },
    {
      "provision_ref": "art2",
      "chapter": "I SKYRIUS BENDROSIOS NUOSTATOS",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Atitikties ženklas CE – civilinių pirotechnikos priemonių gamintojo nurodomas ženklas, kuriuo patvirtinama, kad civilinė pirotechnikos priemonė atitinka jai keliamus reikalavimus, numatytus derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą šiuo ženklu.\n\n2. Civilinės pirotechnikos priemonės – specialiai naudoti pramogai, žemės ūkyje, transporto srityje, buityje, pramonėje ar kuriant filmus, televizijos laidas, teatralizuotus vaidinimus ir kitose civilinėse srityse (išskyrus nurodytas šio įstatymo 1 straipsnio 4 dalyje) skirti gaminiai, kuriuose yra sprogstamųjų medžiagų ar sprogstamųjų medžiagų mišinio karščiui, šviesai, garsui, dujoms, dūmams ar tokių efektų deriniui gauti vykstant savaime besitęsiančiai egzoterminei reakcijai.\n\n3. Civilinės pirotechnikos priemonės techninė specifikacija (toliau – techninė specifikacija) – dokumentas, kuriame nustatyti techniniai reikalavimai, kuriuos turi atitikti civilinė pirotechnikos priemonė.\n\n4. Civilinių pirotechnikos priemonių apyvarta – civilinių pirotechnikos priemonių gamyba, tiekimas rinkai, platinimas, importas, eksportas, vežimas tranzitu, įvežimas, išvežimas, įsigijimas, laikymas, naudojimas, paėmimas, sunaikinimas, bandymai, saugos ekspertizė.\n\n5. Civilinių pirotechnikos priemonių atšaukimas – veiksmai, kurių imamasi siekiant susigrąžinti galutiniam naudotojui jau pateiktas civilines pirotechnikos priemones.\n\n6. Civilinių pirotechnikos priemonių eksportas – civilinių pirotechnikos priemonių išvežimas (Lietuvos Respublikoje įforminant jų negrąžinamojo eksporto muitinės procedūrą) į šalis arba teritorijas, kurios nėra Europos Sąjungos valstybės narės arba nepriklauso Europos ekonominei erdvei.\n\n7. Civilinių pirotechnikos priemonių eksportuotojas, importuotojas, įvežantysis ar išvežantysis asmuo – fizinis ar juridinis asmuo, kita organizacija ar jų padalinys, turintys licenciją eksportuoti, importuoti, įvežti, išvežti civilines pirotechnikos priemones.\n\n8. Civilinių pirotechnikos priemonių gamyba – civilinių pirotechnikos priemonių projektavimas, gaminimas, ženklinimas ir pakavimas.\n\n9. Civilinių pirotechnikos priemonių gamintojas – licenciją gaminti civilines pirotechnikos priemones turintis fizinis ar juridinis asmuo, kita organizacija ar jų padalinys, kurie gamina ir ženklina civilines pirotechnikos priemones arba kurių užsakymu civilinės pirotechnikos priemonės projektuojamos ir (ar) gaminamos ir ženklinamos, siekiant jas tiekti rinkai savo vardu ar paženklintas savo prekės ženklu.\n\n10. Civilinių pirotechnikos priemonių importas – civilinių pirotechnikos priemonių įvežimas (Lietuvos Respublikoje įforminant jų išleidimo į laisvąją apyvartą muitinės procedūrą) iš šalių arba teritorijų, kurios nėra Europos Sąjungos valstybės narės arba nepriklauso Europos ekonominei erdvei.\n\n11. Civilinių pirotechnikos priemonių išvežimas – civilinių pirotechnikos priemonių (išskyrus fizinių asmenų asmeninėms reikmėms išvežamus F1, F2, F3 kategorijų fejerverkus, T1 ir P1 kategorijų civilines pirotechnikos priemones) išvežimas iš Lietuvos Respublikos į kitas Europos Sąjungos valstybes nares arba (Lietuvos Respublikoje įforminant jų negrąžinamojo eksporto muitinės procedūrą) į kitas Europos ekonominei erdvei priklausančias šalis arba teritorijas.\n\n12. Civilinių pirotechnikos priemonių įvežimas – civilinių pirotechnikos priemonių (išskyrus fizinių asmenų asmeninėms reikmėms įvežamus F1, F2, F3 kategorijų fejerverkus, T1 ir P1 kategorijų civilines pirotechnikos priemones) įvežimas iš kitų Europos Sąjungos valstybių narių arba (Lietuvos Respublikoje įforminant jų išleidimo į laisvąją apyvartą muitinės procedūrą) iš kitų Europos ekonominei erdvei priklausančių šalių arba teritorijų.\n\n13. Civilinių pirotechnikos priemonių naudotojas – fizinis ar juridinis asmuo, kita organizacija ar jų padalinys, turintys licenciją naudoti F4 kategorijos fejerverkus, T2 ir P2 kategorijų civilines pirotechnikos priemones ir juos naudojantys ūkinėje komercinėje veikloje.\n\n14. Civilinių pirotechnikos priemonių pašalinimas iš rinkos – veiksmai, kurių imamasi siekiant užkirsti kelią civilinių pirotechnikos priemonių tiekimui rinkai tiekimo grandinėje.\n\n15. Civilinių pirotechnikos priemonių pateikimas rinkai – civilinių pirotechnikos priemonių tiekimas Europos Sąjungos ar Europos ekonominės erdvės rinkai pirmą kartą.\n\n16. Civilinių pirotechnikos priemonių platintojas – fizinis ar juridinis asmuo, kita organizacija ar jų padalinys, turintys licenciją platinti civilines pirotechnikos priemones ir jas tiekiantys rinkai savo vardu. Civilinių pirotechnikos priemonių platintojais nelaikomi šių priemonių gamintojai ir importuotojai.\n\n17. Civilinių pirotechnikos priemonių saugos ekspertizė (toliau – saugos ekspertizė) – procedūra, kurią atlikus pateikiama išvada dėl civilinių pirotechnikos priemonių saugos.\n\n18. Civilinių pirotechnikos priemonių tiekimas rinkai – civilinių pirotechnikos priemonių, skirtų platinti ir (arba) naudoti Europos Sąjungos ar Europos ekonominės erdvės rinkoje, tiekimas vykdant komercinę veiklą už atlygį arba be jo. Civilinių pirotechnikos priemonių gamintojo savo reikmėms pagaminti Lietuvos Respublikos Vyriausybės įgaliotos institucijos Lietuvos Respublikos teritorijoje leidžiami naudoti fejerverkai nelaikomi tiekiamais rinkai.\n\n19. Derinamieji Europos Sąjungos teisės aktai – Europos Sąjungos teisės aktai, kuriais suderinamos gaminių pardavimo sąlygos.\n\n20. Ekonominės veiklos vykdytojai – civilinių pirotechnikos priemonių gamintojas, importuotojas ar platintojas.\n\n21. Esminiai civilinių pirotechnikos priemonių saugos reikalavimai (toliau – esminiai saugos reikalavimai) – Lietuvos Respublikos Vyriausybės ar jos įgaliotos institucijos nustatyti saugos reikalavimai, keliami Europos Sąjungoje ar Europos ekonominėje erdvėje gaminamoms, platinamoms, laikomoms ir naudojamoms, į ją importuojamoms, įvežamoms civilinėms pirotechnikos priemonėms.\n\n22. Fejerverkas – pramogai skirtas civilinės pirotechnikos gaminys.\n\n23. Kitos pirotechnikos priemonės – naudoti žemės ūkyje, pramonėje, transporto srityje arba buityje skirtos civilinės pirotechnikos priemonės, išskyrus fejerverkus ir teatrines pirotechnikos priemones.\n\n24. Kontroliuojantis asmuo – asmuo, kuris:\n\n1) tiesiogiai ar netiesiogiai valdo daugiau kaip 50 procentų juridinio asmens akcijų (dalių, pajų) arba kitų teisių į paskirstytinojo pelno dalį, arba išimtinių teisių jas įsigyti arba\n\n2) pats valdydamas ne mažiau kaip 10 procentų juridinio asmens akcijų (dalių, pajų) arba kitų teisių į paskirstytinojo pelno dalį, arba išimtinių teisių jas įsigyti, kartu su susijusiais asmenimis jų valdo daugiau kaip 50 procentų, arba\n\n3) turi teisę išrinkti (paskirti) daugumą juridinio asmens valdymo organų narių ir (arba) faktiškai kontroliuoja juridinio asmens priimamus sprendimus.\n\n25. Paskelbtoji įstaiga – bandymų laboratorija, sertifikavimo ar kontrolės įstaiga, kurią Europos Sąjungos valstybė narė paskiria atsakingą už civilinių pirotechnikos priemonių atitikties įvertinimą ir apie ją praneša kitoms valstybėms narėms.\n\n26. Pirotechnikas – asmuo, turintis šio įstatymo nustatyta tvarka išduotą leidimą tvarkyti (prižiūrėti) ir (ar) naudoti F4 kategorijos fejerverkus, T2 ir (ar) P2 kategorijų civilines pirotechnikos priemones.\n\n27. Pirotechninis mišinys – sprogstamoji medžiaga ar jų mišinys karščiui, šviesai, garsui, dujoms, dūmams ar tokių efektų deriniui gauti vykstant savaime besitęsiančiai egzoterminei reakcijai.\n\n28. Teatrinės pirotechnikos priemonės – civilinės pirotechnikos priemonės, skirtos naudoti vidaus arba lauko scenoje, taip pat kuriant filmus, televizijos laidas, teatralizuotus vaidinimus ar panašiai.\n\n29. Transporto priemonių pirotechnikos priemonės – transporto priemonių saugos įtaisų dalys, kuriose yra pirotechnikos medžiagų ir kurios naudojamos šiems ar kitiems įtaisams įjungti.\n\nII SKYRIUS\nCIVILINIŲ PIROTECHNIKOS PRIEMONIŲ SKIRSTYMAS"
    },
    {
      "provision_ref": "art3",
      "chapter": "II SKYRIUS CIVILINIŲ PIROTECHNIKOS PRIEMONIŲ SKIRSTYMAS",
      "section": "3",
      "title": "3 straipsnis. Civilinių pirotechnikos priemonių skirstymas",
      "content": "1. Civilinės pirotechnikos priemonės pagal jų naudojimo būdą arba paskirtį ir pavojingumą skirstomos į:\n\n1) fejerverkus;\n\n2) teatrines pirotechnikos priemones;\n\n3) kitas pirotechnikos priemones.\n\n2. Civilinių pirotechnikos priemonių priskyrimą atitinkamai kategorijai patvirtina paskelbtoji įstaiga, atlikusi atitikties įvertinimo procedūras."
    },
    {
      "provision_ref": "art4",
      "chapter": "II SKYRIUS CIVILINIŲ PIROTECHNIKOS PRIEMONIŲ SKIRSTYMAS",
      "section": "4",
      "title": "4 straipsnis. Fejerverkų skirstymas",
      "content": "Fejerverkai pagal pavojingumą skirstomi:\n\n1) F1 kategorijos fejerverkai – fejerverkai, keliantys labai mažą pavojų, labai mažai triukšmo ir skirti naudoti aptvertose teritorijose, taip pat naudoti gyvenamosiose patalpose;\n\n2) F2 kategorijos fejerverkai – fejerverkai, keliantys mažą pavojų, mažai triukšmo ir skirti naudoti aptvertose teritorijose, esančiose lauke;\n\n3) F3 kategorijos fejerverkai – fejerverkai, keliantys vidutinį pavojų ir skirti naudoti didelėse atvirose teritorijose, jų keliamas triukšmas neviršija nustatytų ribinių (leistinų) dydžių;\n\n4) F4 kategorijos fejerverkai – fejerverkai, keliantys didelį pavojų ir skirti tvarkyti (prižiūrėti) ir naudoti tik pirotechnikams, jų keliamas triukšmas neviršija nustatytų ribinių (leistinų) dydžių."
    },
    {
      "provision_ref": "art5",
      "chapter": "II SKYRIUS CIVILINIŲ PIROTECHNIKOS PRIEMONIŲ SKIRSTYMAS",
      "section": "5",
      "title": "5 straipsnis. Teatrinių pirotechnikos priemonių skirstymas",
      "content": "Teatrinės pirotechnikos priemonės pagal pavojingumą skirstomos:\n\n1) T1 kategorijos civilinės pirotechnikos priemonės – priemonės, skirtos naudoti scenoje ir keliančios mažą pavojų;\n\n2) T2 kategorijos civilinės pirotechnikos priemonės – priemonės, skirtos tvarkyti (prižiūrėti) ir naudoti scenoje tik pirotechnikams."
    },
    {
      "provision_ref": "art6",
      "chapter": "II SKYRIUS CIVILINIŲ PIROTECHNIKOS PRIEMONIŲ SKIRSTYMAS",
      "section": "6",
      "title": "6 straipsnis. Kitų pirotechnikos priemonių skirstymas",
      "content": "Kitos pirotechnikos priemonės pagal pavojingumą skirstomos:\n\n1) P1 kategorijos civilinės pirotechnikos priemonės – priemonės, išskyrus fejerverkus ir teatrines pirotechnikos priemones, keliančios mažą pavojų;\n\n2) P2 kategorijos civilinės pirotechnikos priemonės – priemonės, išskyrus fejerverkus ir teatrines pirotechnikos priemones, skirtos tvarkyti (prižiūrėti) ir naudoti tik pirotechnikams.\n\nIII SKYRIUS\nCIVILINIŲ PIROTECHNIKOS PRIEMONIŲ SAUGOS KONTROLĖ IR ŽENKLINIMAS"
    },
    {
      "provision_ref": "art7",
      "chapter": "III SKYRIUS CIVILINIŲ PIROTECHNIKOS PRIEMONIŲ SAUGOS KONTROLĖ IR ŽENKLINIMAS",
      "section": "7",
      "title": "7 straipsnis. Civilinių pirotechnikos priemonių atitikties įvertinimas",
      "content": "1. Šiame įstatyme nurodytos civilinės pirotechnikos priemonės turi atitikti reikalavimus, numatytus derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE. Jeigu civilinės pirotechnikos priemonės atitinka darniuosius standartus arba tam tikras jų dalis, nuorodos į kuriuos paskelbtos Europos Sąjungos oficialiajame leidinyje, laikoma, kad civilinės pirotechnikos priemonės atitinka nustatytus esminius saugos reikalavimus, kuriuos apima tie standartai ar jų dalys.\n\n2. Civilinių pirotechnikos priemonių atitikties įvertinimas turi būti atliekamas Lietuvos Respublikoje gaminamoms, įvežamoms, jeigu civilinių pirotechnikos priemonių atitikties įvertinimas nėra atliktas kitoje Europos Sąjungos valstybėje narėje ar Europos ekonominės erdvės valstybėje (toliau – valstybė narė), ir importuojamoms į Lietuvos rinką civilinėms pirotechnikos priemonėms, vadovaujantis Lietuvos Respublikos atitikties įvertinimo įstatymu ir Lietuvos Respublikos Vyriausybės ar jos įgaliotos institucijos nustatyta tvarka.\n\n3. Civilinių pirotechnikos priemonių atitikties įvertinimą atlieka paskelbtosios įstaigos kartu su šių priemonių gamintojais, importuotojais ar įvežančiais asmenimis.\n\n4. Paskelbtoji įstaiga, įvertinusi (nustačiusi), kad civilinės pirotechnikos priemonės atitinka reikalavimus, numatytus derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, išduoda atitikties sertifikatą arba motyvuotai atsisako jį išduoti. Paskelbtoji įstaiga, vadovaudamasi Europos Komisijos nustatyta viena numeravimo sistema, atitikties sertifikato išdavimo metu civilinei pirotechnikos priemonei suteikia registracijos numerį, kurio paskirtis – palengvinti civilinių pirotechnikos priemonių atsekamumą. Paskelbtoji įstaiga, vadovaudamasi Europos Komisijos nustatyta civilinių pirotechnikos priemonių registravimo sistema, tvarko registrą, kuriame duomenys saugomi ne mažiau kaip 10 metų nuo atitikties sertifikato išdavimo dienos. Jeigu paskelbtoji įstaiga nutraukia veiklą, ji šio registro duomenis perduoda saugoti Priešgaisrinės apsaugos ir gelbėjimo departamentui.\n\n5. Atlikti civilinių pirotechnikos priemonių atitikties įvertinimą nereikalaujama, jeigu šių priemonių gamintojas ar jo įgaliotas atstovas, importuotojas, įvežantis asmuo, platintojas ar naudotojas pateikia Lietuvos Respublikos Vyriausybės įgaliotai institucijai valstybės narės paskelbtosios įstaigos išduotą atitikties įvertinimo sertifikatą, patvirtinantį, kad jo pagamintos, importuojamos, įvežamos, platinamos civilinės pirotechnikos priemonės atitinka reikalavimus, numatytus derinamuosiuose Europos Sąjungos teisės aktuose, nustatančiuose ženklinimą atitikties ženklu CE.\n\n6. Atlikti civilinių pirotechnikos priemonių atitikties įvertinimą nereikalaujama, jeigu šių priemonių gamintojas pagamino fejerverkus savo reikmėms Lietuvos Respublikos teritorijoje religinėms, kultūrinėms ar tradicinėms iškilmėms paminėti. Tokiu atveju Lietuvos Respublikos Vyriausybės įgaliota institucija atlieka saugos ekspertizę. Lietuvos Respublikos Vyriausybės įgaliota institucija saugos ekspertizės metu, vadovaudamasi šiuo įstatymu ir Lietuvos Respublikos produktų saugos įstatymu, įvertina civilinių pirotechnikos priemonių savybes, turinčias įtakos šių priemonių naudotojų ir priešgaisrinei saugai, ir pateikia išvadą dėl civilinių pirotechnikos priemonių saugos. Civilinės pirotechnikos priemonės, neatitinkančios naudotojų ir priešgaisrinės saugos reikalavimų, negali būti naudojamos. Saugos ekspertizės atlikimo tvarką nustato Lietuvos Respublikos Vyriausybė ar jos įgaliota institucija."
    },
    {
      "provision_ref": "art8",
      "chapter": "III SKYRIUS CIVILINIŲ PIROTECHNIKOS PRIEMONIŲ SAUGOS KONTROLĖ IR ŽENKLINIMAS",
      "section": "8",
      "title": "8 straipsnis. Civilinių pirotechnikos priemonių ženklinimas",
      "content": "1. Jeigu, atlikus civilinių pirotechnikos priemonių atitikties įvertinimą, gaminys atitinka reikalavimus, numatytus derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, kiekviena civilinė pirotechnikos priemonė turi būti paženklinta matomu, lengvai įskaitomu ir nenutrinamu atitikties ženklu CE. Jeigu neįmanoma pažymėti civilinės pirotechnikos priemonės atitikties ženklu CE, prie jos turi būti klijuojama lipni etiketė arba tokiu pačiu būdu paženklinama mažiausia civilinių pirotechnikos priemonių pakuotė. Lipni etiketė turi būti pagaminta taip, kad jos negalima būtų panaudoti dar kartą. Naudojamas atitikties ženklas CE turi atitikti 2008 m. liepos 9 d. Europos Parlamento ir Tarybos sprendimo Nr. 768/2008/EB dėl bendrosios gaminių pardavimo sistemos ir panaikinančio Sprendimą 93/465/EEB (OL 2008 L 218, p. 82) nuostatas.\n\n2. Civilinė pirotechnikos priemonė atitikties ženklu CE pažymima iki jos pateikimo rinkai momento.\n\n3. Šalia atitikties ženklo CE nurodomas paskelbtosios įstaigos identifikacinis numeris, jeigu ši įstaiga dalyvauja atliekant gamybos kontrolę. Civilinę pirotechnikos priemonę paskelbtosios įstaigos identifikaciniu numeriu pažymi pati įstaiga arba jos pavedimu tai padaro civilinių pirotechnikos priemonių gamintojas.\n\n4. Kiekviena Lietuvos Respublikoje pagaminta ar platinama civilinė pirotechnikos priemonė, išskyrus transporto priemonių pirotechnikos priemones, turi būti paženklinta etikete, kurioje lietuvių kalba matomai, aiškiai ir nenutrinamai įrašytas gamintojo pavadinimas ir adresas, kuriuo galima susisiekti su gamintoju (nurodomas vienintelis gamintojo kontaktinis centras), jeigu gamintojas nėra įsisteigęs valstybėje narėje, importuotojo pavadinimas ir adresas, kuriuo galima susisiekti, registruotas prekės pavadinimas (ženklas), tipas, jos registracijos numeris, civilinės pirotechnikos priemonės, partijos ar serijos numeris, kategorija, pirotechninio mišinio bendra masė, amžius, nuo kurio galima įsigyti atitinkamą pirotechnikos priemonę, gaminio naudojimo instrukcija, mažiausias saugus atstumas iki pirotechnikos priemonės ją naudojant (jeigu priemonė skirta naudoti tik lauke ar gaminio konstrukciniai ypatumai nustato tokią būtinybę), pagaminimo metai. Papildomai civilinių pirotechnikos priemonių naudojimas (jeigu reikia) gali būti pavaizduotas grafiškai.\n\n5. Ant kiekvieno tiekiamo rinkai F1 kategorijos fejerverko, jeigu gaminys skirtas naudoti tik lauke, turi būti užrašyta „Naudoti tik lauke“ ir nurodytas mažiausias saugus atstumas.\n\n6. Ant kiekvieno tiekiamo rinkai F2 kategorijos fejerverko turi būti užrašyta „Naudoti tik lauke“ ir, jeigu gaminio konstrukciniai ypatumai nustato tokią būtinybę, nurodytas mažiausias saugus atstumas.\n\n7. Ant kiekvieno tiekiamo rinkai F3 kategorijos fejerverko turi būti užrašyta „Naudoti tik lauke“ ir nurodytas mažiausias saugus atstumas.\n\n8. Ant kiekvieno tiekiamo rinkai F4 kategorijos fejerverko turi būti užrašyta „Naudoti tik pirotechnikams“ ir nurodytas mažiausias saugus atstumas.\n\n9. Ant kiekvienos tiekiamos rinkai T1 kategorijos civilinės pirotechnikos priemonės, jeigu gaminys skirtas naudoti tik lauke, turi būti užrašyta „Naudoti tik lauke“ ir nurodytas mažiausias saugus atstumas.\n\n10. Ant kiekvienos tiekiamos rinkai T2 kategorijos civilinės pirotechnikos priemonės turi būti užrašyta „Naudoti tik pirotechnikams“ ir nurodytas mažiausias saugus atstumas.\n\n11. Jeigu ant civilinės pirotechnikos priemonės nėra pakankamai vietos šio straipsnio 4–10 dalyse reikalaujamai informacijai nurodyti, tokia informacija turi būti pateikta ant kiekvienos mažiausios pakuotės.\n\n12. Transporto priemonių pirotechnikos priemonių etiketėse turi būti nurodytas šių priemonių gamintojo pavadinimas ir adresas, kuriuo galima susisiekti su gamintoju (nurodomas vienintelis gamintojo kontaktinis centras), jeigu gamintojas nėra įsisteigęs valstybėje narėje, importuotojo pavadinimas ir adresas, kuriuo galima susisiekti, registruotas prekės pavadinimas (ženklas) ir tipas, jos registracijos numeris, transporto priemonės pirotechnikos priemonės, partijos ar serijos numeris, pateikta informacija, kaip saugiai naudoti gaminį.\n\n13. Jeigu ant transporto priemonės pirotechnikos priemonės neužtenka vietos užrašyti šio straipsnio 12 dalyje nurodytos informacijos, ši informacija nurodoma ant gaminio pakuotės.\n\nIV SKYRIUS\nCIVILINIŲ PIROTECHNIKOS PRIEMONIŲ gamybos, PLATINIMO, importo, eksporto, įvežimo, išvežimo, F4 kategorijos fejerverkų, T2 ir P2 kategorijų civilinių pirotechnikos priemonių naudojimo LICENCIJAVIMAS"
    },
    {
      "provision_ref": "art9",
      "chapter": "IV SKYRIUS CIVILINIŲ PIROTECHNIKOS PRIEMONIŲ gamybos, PLATINIMO, importo, eksporto, įvežimo, išvežimo, F4 kategorijos fejerverkų, T2 ir P2 kategorijų civilinių pirotechnikos priemonių naudojimo LICENCIJAVIMAS",
      "section": "9",
      "title": "9 straipsnis. Licencijų rūšys ir licencijų išdavimo tvarka",
      "content": "1. Licencijų rūšys:\n\n1) licencija eksportuoti, importuoti, įvežti, išvežti civilines pirotechnikos priemones;\n\n2) licencija platinti civilines pirotechnikos priemones, išskyrus šio straipsnio 8 dalyje nurodytą atvejį;\n\n3) licencija gaminti civilines pirotechnikos priemones Lietuvos Respublikoje;\n\n4) licencija naudoti F4 kategorijos fejerverkus, T2 ir P2 kategorijų civilines pirotechnikos priemones.\n\n2. Licencijas, nurodytas šiame straipsnyje, išduoda Lietuvos Respublikos Vyriausybės įgaliota institucija.\n\n3. Fizinis ar juridinis asmuo, kita organizacija ar jų padalinys, norintys gauti šio straipsnio 1 dalyje nurodytą licenciją, licencijas išduodančiai institucijai tiesiogiai, per atstumą, elektroninėmis priemonėmis per Policijos elektroninių paslaugų sistemą (toliau – PEPS) arba per kontaktinį centrą pateikia Lietuvos Respublikos Vyriausybės patvirtintose licencijavimo taisyklėse nurodytus ir šiose taisyklėse nustatyta tvarka įformintus dokumentus.\n\n4. Licencija verstis licencijuojama veikla turi būti išduota arba motyvuotas rašytinis atsisakymas išduoti licenciją turi būti pateiktas ne vėliau kaip per 30 kalendorinių dienų nuo visų dokumentų, nurodytų Lietuvos Respublikos Vyriausybės patvirtintose licencijavimo taisyklėse ir įformintų šiose taisyklėse nustatyta tvarka, gavimo licencijas išduodančioje institucijoje dienos. Jeigu per 30 kalendorinių dienų licencija neišduodama, atsakymo nepateikimas nelaikomas licencijos išdavimu.\n\n5. Licencijas išduodanti institucija, gavusi visus tinkamai įformintus dokumentus, reikalingus išduoti licencijai, ne vėliau kaip per 5 darbo dienas išsiunčia pareiškėjui ar jo įgaliotam asmeniui patvirtinimą, kad visi tinkamai įforminti dokumentai, reikalingi licencijai išduoti, gauti. Patvirtinime taip pat nurodoma šio straipsnio 4 dalyje nurodytas terminas licencijai išduoti, sprendimo apskundimo tvarka ir terminai. Nustačiusi, kad pateiktame prašyme nurodyti ne visi būtini duomenys arba pateikti ne visi ar netinkamai įforminti dokumentai, kurių reikia licencijai išduoti, licencijas išduodanti institucija per 5 darbo dienas nuo tokių dokumentų gavimo dienos praneša pareiškėjui apie būtinybę per 10 darbo dienų nuo pranešimo gavimo dienos ištaisyti šiuos trūkumus ir apie tai, kad terminas licencijai išduoti skaičiuojamas nuo visų tinkamai įformintų dokumentų pateikimo dienos.\n\n6. Licencija neišduodama:\n\n1) juridiniams asmenims, kitoms organizacijoms ar jų padaliniams, kuriems verstis šio įstatymo nustatyta veikla uždrausta įsiteisėjusiu teismo nuosprendžiu;\n\n2) fiziniams ir juridiniams asmenims, kitoms organizacijoms ar jų padaliniams, kurie neatitinka šio įstatymo 11 straipsnyje nustatytų reikalavimų;\n\n3) fiziniams ir juridiniams asmenims, kitoms organizacijoms ar jų padaliniams, kurie licencijai gauti licencijas išduodančiai institucijai pateikė ne visus reikiamus tinkamai įformintus dokumentus ar pateikė netikslius, neišsamius duomenis ir per šio straipsnio 5 dalyje nustatytą terminą nepatikslino duomenų ir (ar) nepateikė trūkstamų dokumentų, arba pateikė žinomai klaidingą informaciją ar suklastotus dokumentus;\n\n4) jeigu nesumokėta valstybės rinkliava už šio straipsnio 1 dalyje nurodytos licencijos išdavimą.\n\n7. Licencijoje, suteikiančioje teisę verstis civilinių pirotechnikos priemonių gamyba, turi būti nurodytos leistinos gaminti civilinių pirotechnikos priemonių kategorijos.\n\n8. Nelicencijuojama ūkinė komercinė veikla yra F1 ir F2 kategorijų fejerverkų platinimas."
    },
    {
      "provision_ref": "art10",
      "chapter": "IV SKYRIUS CIVILINIŲ PIROTECHNIKOS PRIEMONIŲ gamybos, PLATINIMO, importo, eksporto, įvežimo, išvežimo, F4 kategorijos fejerverkų, T2 ir P2 kategorijų civilinių pirotechnikos priemonių naudojimo LICENCIJAVIMAS",
      "section": "10",
      "title": "10 straipsnis. Pirotechnikų mokymas ir atestavimas",
      "content": "1. Asmenys, siekiantys dirbti pirotechnikais, privalo būti atestuoti. Atestuojami tik tie asmenys, kurie išklausė pirotechnikų mokymo programą. Atestuotiems asmenims išduodamas pirotechnikų mokymo programos baigimo pažymėjimas, kuriuo patvirtinama, kad asmuo gali tvarkyti (prižiūrėti) ir (ar) naudoti F4 kategorijos fejerverkus, T2 ir (ar) P2 kategorijų civilines pirotechnikos priemones.\n\n2. Pirotechnikų mokymo programą, atestavimo ir pirotechnikų mokymo programos baigimo pažymėjimų, kuriais patvirtinama, kad asmuo gali tvarkyti (prižiūrėti) ir (ar) naudoti F4 kategorijos fejerverkus, T2 ir (ar) P2 kategorijų civilines pirotechnikos priemones, išdavimo tvarką nustato Lietuvos Respublikos Vyriausybės įgaliota institucija.\n\n3. Pirotechnikais taip pat pripažįstami asmenys, turintys užsienio valstybių kompetentingų institucijų išduotus dokumentus, patvirtinančius, kad asmuo gali saugiai tvarkyti (prižiūrėti) ir (ar) naudoti F4 kategorijos fejerverkus, T2 ir (ar) P2 kategorijų civilines pirotechnikos priemones."
    },
    {
      "provision_ref": "art11",
      "chapter": "IV SKYRIUS CIVILINIŲ PIROTECHNIKOS PRIEMONIŲ gamybos, PLATINIMO, importo, eksporto, įvežimo, išvežimo, F4 kategorijos fejerverkų, T2 ir P2 kategorijų civilinių pirotechnikos priemonių naudojimo LICENCIJAVIMAS",
      "section": "11",
      "title": "11 straipsnis. Teisės dirbti darbą, susijusį su licencijuojama veikla, apribojimai",
      "content": "1. Juridinio asmens, kitos organizacijos ar jų padalinio, kuris verčiasi šio įstatymo 9 straipsnyje nustatyta licencijuojama veikla, darbuotoju, kuris vykdo ar prižiūri civilinių pirotechnikos priemonių gamybą, įsigijimą, laikymą, realizavimą ar tvarko apskaitą (prie tokių darbuotojų nepriskiriami buhalterinę apskaitą tvarkantys darbuotojai), juridinio asmens, kitos organizacijos ar jų padalinio vadovu, kuris tiesiogiai kontroliuoja civilinių pirotechnikos priemonių gamybą, įsigijimą, laikymą, realizavimą ar apskaitą, fiziniu asmeniu, kuris verčiasi licencijuojama veikla, pirotechniku negali būti:\n\n1) asmuo, sergantis ligomis ar turintis fizinių trūkumų, dėl kurių asmuo negali tinkamai elgtis su pirotechnikos priemonėmis;\n\n2) asmuo, kuriam Lietuvos Respublikos organizuoto nusikalstamumo užkardymo įstatymo nustatyta tvarka taikomi teismo įpareigojimai;\n\n3) asmuo, kuriam įsiteisėjusiu teismo nuosprendžiu paskirta baudžiamojo poveikio priemonė – teisės dirbti darbą, susijusį su civilinių pirotechnikos priemonių apyvarta, arba užsiimti šio įstatymo nustatyta veikla atėmimas;\n\n4) už tyčinį nusikaltimą nuteistas asmuo, kuriam dėl to neišnykęs ar nepanaikintas teistumas;\n\n5) asmuo, padaręs pakartotinai per metus administracinį teisės pažeidimą būdamas neblaivus, apsvaigęs nuo narkotinių, psichotropinių ar kitų svaigiųjų medžiagų;\n\n6) asmuo, padaręs pakartotinai per metus administracinį teisės pažeidimą, susijusį su civilinių pirotechnikos priemonių apyvartos reikalavimų nesilaikymu.\n\n2. Kontroliuojančiu asmeniu, juridinio asmens, kitos organizacijos ar jų padalinio vadovu, kurio veikla nėra tiesiogiai susijusi su civilinių pirotechnikos priemonių gamybos, įsigijimo, laikymo, realizavimo ar apskaitos kontrole, negali būti asmuo, kuris atitinka bent vieną iš šio straipsnio 1 dalies 2–6 punktuose nustatytų kriterijų.\n\n3. Ligų ir fizinių trūkumų, dėl kurių asmuo negali tinkamai elgtis su pirotechnikos priemonėmis, sąrašą nustato Lietuvos Respublikos sveikatos apsaugos ministras."
    },
    {
      "provision_ref": "art12",
      "chapter": "IV SKYRIUS CIVILINIŲ PIROTECHNIKOS PRIEMONIŲ gamybos, PLATINIMO, importo, eksporto, įvežimo, išvežimo, F4 kategorijos fejerverkų, T2 ir P2 kategorijų civilinių pirotechnikos priemonių naudojimo LICENCIJAVIMAS",
      "section": "12",
      "title": "12 straipsnis. Licencijos galiojimo sustabdymas ir panaikinimas",
      "content": "1. Jeigu licencijos turėtojas pažeidžia šiame įstatyme nustatytus licencijuojamos veiklos sąlygų reikalavimus, licencijas išduodanti institucija (išskyrus šiame straipsnyje numatytus atvejus, kai licencijos galiojimas sustabdomas ar panaikinamas nedelsiant) įspėja licencijos turėtoją apie galimą licencijos galiojimo sustabdymą ir nustato ne ilgesnį kaip 3 mėnesių terminą nustatytiems pažeidimams pašalinti bei pateikti tai įrodančius dokumentus. Pranešimas apie galimą licencijos galiojimo sustabdymą licencijos turėtojui gali būti pateiktas tiesiogiai, per atstumą, elektroninėmis priemonėmis per PEPS arba per kontaktinį centrą.\n\n2. Licencijos galiojimas sustabdomas, jeigu:\n\n1) licencijos turėtojas, įspėtas apie galimą licencijos galiojimo sustabdymą, per licencijas išduodančios institucijos nustatytą ne ilgesnį kaip 3 mėnesių terminą nepašalina licencijuojamos veiklos pažeidimų;\n\n2) paaiškėja, kad juridinio asmens, kitos organizacijos ar jų padalinio, kuris verčiasi šio įstatymo 9 straipsnyje nustatyta licencijuojama veikla, darbuotojas, kuris vykdo ar prižiūri civilinių pirotechnikos priemonių gamybą, įsigijimą, laikymą, realizavimą ar tvarko apskaitą (prie tokių darbuotojų nepriskiriami buhalterinę apskaitą tvarkantys darbuotojai), juridinio asmens, kitos organizacijos ar jų padalinio vadovas, kuris tiesiogiai kontroliuoja civilinių pirotechnikos priemonių gamybą, įsigijimą, laikymą, realizavimą ar apskaitą, fizinis asmuo, kuris verčiasi licencijuojama veikla, pirotechnikas atitinka bent vieną iš šio įstatymo 11 straipsnio 1 dalies 1–6 punktuose nustatytų kriterijų;\n\n3) paaiškėja, kad kontroliuojantis asmuo, juridinio asmens, kitos organizacijos ar jų padalinio vadovas, kurio veikla nėra tiesiogiai susijusi su civilinių pirotechnikos priemonių gamybos, įsigijimo, laikymo, realizavimo ar apskaitos kontrole, atitinka bent vieną iš šio įstatymo 11 straipsnio 1 dalies 2–6 punktuose nustatytų kriterijų;\n\n4) licencijos turėtojas per 30 kalendorinių dienų raštu nepateikė duomenų, susijusių su vykdoma licencijuojama veikla, po to kai licencijas išduodanti institucija ar civilinių pirotechnikos priemonių apyvartos kontrolę atliekanti valstybės institucija raštu paprašė tokius duomenis pateikti.\n\n3.    Licencijas išduodanti institucija, sustabdžiusi licencijos galiojimą, licencijos turėtojui nustato ne ilgesnį kaip 3 mėnesių terminą nustatytiems licencijuojamos veiklos sąlygų pažeidimams pašalinti. Licencijos turėtojui per nustatytą terminą licencijas išduodančiai institucijai pateikus dokumentus, įrodančius, kad licencijuojamos veiklos sąlygų pažeidimai pašalinti arba buvo panaikintos (išnyko) priežastys, dėl kurių licencijos galiojimas buvo sustabdytas, licencijas išduodančios institucijos sprendimu licencijos galiojimo sustabdymas panaikinamas.\n\n4. Licencijos galiojimas panaikinamas, jeigu:\n\n1) licencijos turėtojas raštu prašė panaikinti licencijos galiojimą;\n\n2) licencijos turėtojas per licencijas išduodančios institucijos nustatytą ne ilgesnį kaip 3 mėnesių terminą nuo licencijos galiojimo sustabdymo nepašalino licencijuojamos veiklos sąlygų pažeidimo arba nebuvo panaikintos (neišnyko) priežastys, dėl kurių buvo sustabdytas licencijos galiojimas;\n\n3) licencijos turėtojas, kuris buvo įspėtas apie galimą licencijos galiojimo sustabdymą, per vienus metus nuo įspėjimo apie galimą licencijos galiojimo sustabdymą gavimo dienos antrą kartą pažeidė licencijuojamos veiklos sąlygas;\n\n4) nustatoma, kad licencijos turėtojas civilinių pirotechnikos priemonių apyvartos kontrolę atliekančių valstybės institucijų pareigūnams pateikė su licencijuojama veikla susijusią žinomai klaidingą informaciją ar suklastotus dokumentus;\n\n5) licencijos turėtojas – juridinis asmuo, kita organizacija ar jų padalinys yra likviduotas ar reorganizuotas;\n\n6) licencijos turėtojas, kurio licencijos galiojimas sustabdytas, toliau vykdė licencijuojamą veiklą;\n\n7) licencijos turėtojas – fizinis asmuo miršta;\n\n8) licencijos turėtojui – juridiniam asmeniui, kitai organizacijai ar jų padaliniui įsiteisėjusiu teismo nuosprendžiu uždrausta verstis šio įstatymo nustatyta veikla.\n\n5. Panaikinus licencijos galiojimą, nauja licencija gali būti išduota ne anksčiau kaip po 3 metų nuo jos galiojimo panaikinimo dienos. Licencija gali būti išduota anksčiau negu po 3 metų nuo jos galiojimo panaikinimo dienos, jeigu jos galiojimas panaikintas šio straipsnio 4 dalies 1 punkte nurodytu pagrindu.\n\n6. Panaikinusi licencijos galiojimą, licencijas išduodanti institucija per 5 kalendorines dienas nuo licencijos galiojimo panaikinimo dienos apie tai praneša licencijos turėtojui ir teritorinei policijos įstaigai, kurios teritorijoje yra licencijos turėtojo buveinė.\n\nV SKYRIUS\nLICENCIJUOJAMOS VEIKLOS SĄLYGOS, CIVILINIŲ PIROTECHNIKOS\nPRIEMONIŲ APYVARTOS REIKALAVIMAI"
    },
    {
      "provision_ref": "art13",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "13",
      "title": "13 straipsnis. Bendrosios pareigos",
      "content": "1. Už šiame įstatyme nustatytų civilinių pirotechnikos priemonių apyvartos saugos reikalavimų įgyvendinimą yra atsakingi civilinių pirotechnikos priemonių gamintojai, eksportuotojai, importuotojai, įvežantieji ir išvežantieji asmenys, platintojai, pirotechnikai, taip pat civilines pirotechnikos priemones naudojantys fiziniai, juridiniai asmenys, organizacijos ir jų padaliniai.\n\n2. Licencijos turėtojas privalo:\n\n1) kaupti duomenis apie importuojamų, įvežamų, naudojamų, eksportuojamų, išvežamų ir platinamų civilinių pirotechnikos priemonių sudėtį, savybes, saugos priemones ir šias priemones taikyti savo veikloje;\n\n2) tiekti rinkai tik tinkamai paženklintas, derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, numatytus reikalavimus atitinkančias civilines pirotechnikos priemones;\n\n3) civilinių pirotechnikos priemonių platinimo, naudojimo ar laikymo (sandėliavimo) vietose, taip pat transportuojant civilines pirotechnikos priemones laikytis Lietuvos Respublikos teisės aktuose nustatytų darbo ir priešgaisrinės saugos dirbant su sprogstamosiomis (degiosiomis) medžiagomis ir gaminiais reikalavimų;\n\n4) iki licencijuojamos veiklos pradžios įsirengti patalpas civilinėms pirotechnikos priemonėms gaminti ir (ar) laikyti ir gauti teritorinės policijos įstaigos leidimą gaminti ir laikyti visų kategorijų civilines pirotechnikos priemones ar leidimą laikyti visų kategorijų civilines pirotechnikos priemones;\n\n5) gamybos vietoje ir reklamuodamasis interneto svetainėse, jeigu tokias turi, nurodyti licencijos rūšį, numerį, licenciją išdavusią įstaigą, išdavimo datą ir šio įstatymo 14 straipsnio 2 dalyje numatyto leidimo rūšį, numerį, leidimą išdavusią įstaigą ir išdavimo datą;\n\n6) F4 kategorijos fejerverkus, T2, P2 kategorijų civilines pirotechnikos priemones platinti tik subjektams, turintiems šio įstatymo 14 straipsnio 2 dalyje nurodytą leidimą.\n\n3. Teritorinė policijos įstaiga ne rečiau kaip 2 kartus per metus, taip pat gavusi skundą ar kitą informaciją apie civilinių pirotechnikos priemonių apyvartos tvarkos pažeidimus, privalo patikrinti, kaip asmuo laikosi licencijuojamos veiklos sąlygų. Apie nustatytus pažeidimus teritorinė policijos įstaiga privalo ne vėliau kaip per 3 darbo dienas informuoti licencijas išduodančią instituciją.\n\n4. Šio įstatymo 14 straipsnio 2 dalyje ir 16 straipsnio 1 dalyje numatytame leidime nurodoma didžiausia pirotechninio mišinio bendra masė, kurią leidžiama laikyti patalpose, skirtose civilinėms pirotechnikos priemonėms gaminti ir (ar) laikyti, ir F2 kategorijos fejerverkų platinimo vietoje."
    },
    {
      "provision_ref": "art14",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "14",
      "title": "14 straipsnis. Leidimas gaminti ir (ar) laikyti civilines pirotechnikos priemones",
      "content": "1. Patalpos civilinėms pirotechnikos priemonėms gaminti ir (ar) laikyti turi atitikti Lietuvos Respublikos Vyriausybės įgaliotos institucijos nustatytus bendruosius eksploatuojamų objektų priešgaisrinės saugos reikalavimus.\n\n2. Leidimas gaminti ir laikyti visų kategorijų civilines pirotechnikos priemones arba leidimas laikyti visų kategorijų civilines pirotechnikos priemones išduodamas neterminuotam laikui, jeigu patalpos, kuriose ketinama gaminti ir (ar) laikyti civilines pirotechnikos priemones, fiziniam ar juridiniam asmeniui, kitai organizacijai ar jų padaliniui, norinčiam gauti šį leidimą, priklauso nuosavybes teise. Jeigu patalpos naudojamos kitais teisėtais pagrindais – leidimas išduodamas ne ilgesniam negu pastatų (statinių) ar patalpų valdytojų sutikime nustatytam terminui.\n\n3. Fizinis ar juridinis asmuo, kita organizacija ar jų padalinys, norintys gauti šio straipsnio 2 dalyje nurodytą leidimą, teritorinei policijos įstaigai, kurios teritorijoje planuojama laikyti ir (ar) gaminti civilines pirotechnikos priemones, tiesiogiai, per atstumą, elektroninėmis priemonėmis per PEPS arba per kontaktinį centrą pateikia Lietuvos Respublikos Vyriausybės įgaliotos institucijos patvirtintose leidimų gaminti ir (ar) laikyti civilines pirotechnikos priemones išdavimo taisyklėse nurodytus ir šių taisyklių nustatyta tvarka įformintus dokumentus.\n\n4. Leidimas gaminti ir laikyti visų kategorijų civilines pirotechnikos priemones ar leidimas laikyti visų kategorijų civilines pirotechnikos priemones turi būti išduotas arba motyvuotas rašytinis atsisakymas išduoti leidimą turi būti pateiktas ne vėliau kaip per 30 kalendorinių dienų nuo visų dokumentų, nurodytų Lietuvos Respublikos Vyriausybės įgaliotos institucijos patvirtintose leidimų gaminti ir (ar) laikyti civilines pirotechnikos priemones išdavimo taisyklėse ir įformintų šiose taisyklėse nustatyta tvarka, gavimo teritorinėje policijos įstaigoje, kuriai pateiktas prašymas, dienos.\n\n5. Nustačiusi, kad pateiktame prašyme nurodyti ne visi būtini duomenys arba pateikti ne visi ar netinkamai įforminti dokumentai, kurių reikia leidimui išduoti, teritorinė policijos įstaiga, kuriai pateiktas prašymas, per 3 darbo dienas nuo tokio prašymo gavimo dienos tiesiogiai, per atstumą, elektroninėmis priemonėmis per PEPS arba per kontaktinį centrą praneša pareiškėjui apie būtinybę per 10 darbo dienų nuo pranešimo gavimo dienos pateikti trūkstamus ar tinkamai įformintus dokumentus ar duomenis. Prašymo ir kitų dokumentų trūkumų šalinimo terminas neįskaitomas į šio straipsnio 4 dalyje nurodytą terminą.\n\n6. Teritorinė policijos įstaiga informuoja savivaldybės administraciją apie tai, kad yra išduotas leidimas gaminti ir laikyti visų kategorijų civilines pirotechnikos priemones ar leidimas laikyti visų kategorijų civilines pirotechnikos priemones jos teritorijoje.\n\n7. Leidimas gaminti ir laikyti visų kategorijų civilines pirotechnikos priemones ar leidimas laikyti visų kategorijų civilines pirotechnikos priemones neišduodamas, jeigu:\n\n1) pateiktame prašyme nurodyti ne visi būtini duomenys arba pateikti ne visi ar netinkamai įforminti dokumentai ir pareiškėjas neįvykdė teritorinės policijos įstaigos reikalavimo pašalinti šiuos trūkumus;\n\n2) pareiškėjui sustabdytas ar panaikintas šio įstatymo 9 straipsnyje nurodytos licencijos galiojimas;\n\n3) nustatoma, kad teritorinei policijos įstaigai buvo pateikta informacija žinant, kad ji klaidinga arba suklastota;\n\n4) nustatoma, kad patalpos, kuriose bus gaminamos ir (ar) laikomos civilinės pirotechnikos priemonės, neatitinka teisės aktuose nustatytų reikalavimų;\n\n5) nustatoma, kad juridinio asmens, kitos organizacijos ar jų padalinio, kuris verčiasi šio įstatymo 9 straipsnyje nustatyta licencijuojama veikla, darbuotojas, kuris vykdo ar prižiūri civilinių pirotechnikos priemonių gamybą, įsigijimą, laikymą, realizavimą ar tvarko apskaitą (prie tokių darbuotojų nepriskiriami buhalterinę apskaitą tvarkantys darbuotojai), juridinio asmens, kitos organizacijos ar jų padalinio vadovas, kuris tiesiogiai kontroliuoja civilinių pirotechnikos priemonių gamybą, įsigijimą, laikymą, realizavimą ar apskaitą, fizinis asmuo, kuris verčiasi licencijuojama veikla, pirotechnikas atitinka bent vieną iš šio įstatymo 11 straipsnio 1 dalies 1–6 punktuose nustatytų kriterijų.\n\n8. Leidimo gaminti ir laikyti visų kategorijų civilines pirotechnikos priemones ar leidimo laikyti visų kategorijų civilines pirotechnikos priemones galiojimą teritorinė policijos įstaiga sustabdo, jeigu:\n\n1) nustato, kad patalpos, kuriose gaminamos ir (ar) laikomos civilinės pirotechnikos priemonės, neatitinka teisės aktuose nustatytų reikalavimų;\n\n2) nustato, kad juridinio asmens, kitos organizacijos ar jų padalinio, kuris verčiasi šio įstatymo 9 straipsnyje nustatyta licencijuojama veikla, darbuotojas, kuris vykdo ar prižiūri civilinių pirotechnikos priemonių gamybą, įsigijimą, laikymą, realizavimą ar tvarko apskaitą (prie tokių darbuotojų nepriskiriami buhalterinę apskaitą tvarkantys darbuotojai), juridinio asmens, kitos organizacijos ar jų padalinio vadovas, kuris tiesiogiai kontroliuoja civilinių pirotechnikos priemonių gamybą, įsigijimą, laikymą, realizavimą ar apskaitą, fizinis asmuo, kuris verčiasi licencijuojama veikla, pirotechnikas atitinka bent vieną iš šio įstatymo 11 straipsnio 1 dalies 1–6 punktuose nustatytų kriterijų.\n\n9. Teritorinė policijos įstaiga, sustabdžiusi leidimo gaminti ir laikyti visų kategorijų civilines pirotechnikos priemones ar leidimo laikyti visų kategorijų civilines pirotechnikos priemones galiojimą, nustato ne ilgesnį kaip 3 mėnesių terminą nustatytiems pažeidimams pašalinti. Leidimo turėtojui per teritorinės policijos įstaigos nustatytą terminą pateikus dokumentus, įrodančius, kad nustatyti pažeidimai pašalinti arba buvo panaikintos (išnyko) priežastys, dėl kurių leidimo galiojimas buvo sustabdytas, leidimo galiojimo sustabdymas panaikinamas.\n\n10. Leidimo gaminti ir laikyti visų kategorijų civilines pirotechnikos priemones ar leidimo laikyti visų kategorijų civilines pirotechnikos priemones galiojimą teritorinė policijos įstaiga panaikina, jeigu:\n\n1) juridinis asmuo, kita organizacija ar jų padalinys likviduojamas ar miršta fizinis asmuo;\n\n2) leidimą turintis subjektas pateikia prašymą dėl leidimo galiojimo panaikinimo;\n\n3) per teritorinės policijos nustatytą ne ilgesnį kaip 3 mėnesių terminą nepašalinamos priežastys, dėl kurių leidimo galiojimas buvo sustabdytas;\n\n4) panaikintas leidimą turinčio subjekto turėtos šio įstatymo 9 straipsnyje nurodytos licencijos galiojimas;\n\n5) akivaizdžiai neleidžiama arba sudaromos kliūtys kontroliuojančiųjų institucijų darbuotojams atlikti patikrinimą;\n\n6) civilinės pirotechnikos priemonės gaminamos ir (ar) laikomos pažeidžiant įstatymų, kitų teisės aktų reikalavimus ir tai kelia grėsmę žmonių gyvybei, sveikatai, aplinkai, visuomenės saugumui ar viešajai tvarkai;\n\n7) nustatoma, kad teritorinei policijos įstaigai buvo pateikta informacija žinant, kad ji klaidinga arba suklastota;\n\n8) nustatoma, kad leidimą turintis subjektas neteko nuosavybės teisės į patalpas, kuriose gaminamos ir (ar) laikomos civilinės pirotechnikos priemonės, ar teisės naudoti šias patalpas kitais teisėtais pagrindais."
    },
    {
      "provision_ref": "art15",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "15",
      "title": "15 straipsnis. Civilinių pirotechnikos priemonių apyvartos saugos reikalavimai",
      "content": "1. Versdamiesi licencijuojama veikla, civilinių pirotechnikos priemonių eksportuotojai, įvežantieji, išvežantieji asmenys ar platintojai privalo:\n\n1) turėti gamintojo pateiktą informaciją apie civilinių pirotechnikos priemonių naudojimą ir būtinas saugos priemones. Informaciją apie saugų civilinių pirotechnikos priemonių naudojimą teikti asmenims, kurie naudos civilines pirotechnikos priemones;\n\n2) jeigu pirotechnikas reikalauja, rašytine ar elektronine forma pateikti transporto priemonės pirotechnikos priemonės saugos duomenų lapą;\n\n3) patikrinti, ar yra atliktas civilinių pirotechnikos priemonių atitikties įvertinimas ir jos tinkamai paženklintos.\n\n2. Versdamiesi licencijuojama veikla, civilinių pirotechnikos priemonių importuotojai privalo laikytis šio straipsnio 1 dalies 1 ir 2 punktuose nurodytų reikalavimų. Importuotojai taip pat privalo:\n\n1) užtikrinti, kad būtų atliktas civilinių pirotechnikos priemonių atitikties įvertinimas ir jos būtų tinkamai paženklintos;\n\n2) atsižvelgdami į civilinių pirotechnikos priemonių keliamą pavojų, siekdami apsaugoti vartotojų sveikatą ir užtikrinti jų saugumą, civilinių pirotechnikos priemonių apyvartos kontrolę atliekančių institucijų prašymu tirti rinkai teikiamų civilinių pirotechnikos priemonių bandinius, nagrinėti skundus ir informaciją apie reikalavimų neatitinkančias ir atšauktas civilines pirotechnikos priemones, taip pat informuoti platintojus apie tokią stebėseną.\n\n3. Versdamiesi licencijuojama veikla, civilinių pirotechnikos priemonių gamintojai privalo laikytis šio straipsnio 1 dalies 2 punkte ir 2 dalies 1 punkte nurodytų reikalavimų. Gamintojai taip pat privalo:\n\n1) garantuoti, kad visų pagamintų civilinių pirotechnikos priemonių konstrukcija, jų gamybos technologija užtikrintų, kad civilinių pirotechnikos priemonių keliamas pavojus gyvybei ir sveikatai, aplinkai, turtui būtų minimalus, jeigu bus laikomasi saugos taisyklių reikalavimų;\n\n2) išbandyti pagamintų civilinių pirotechnikos priemonių pavyzdžius realiomis sąlygomis;\n\n3) užtikrinti, kad būtų išlaikyta serijinės produkcijos atitiktis reikalavimams, numatytiems derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, tinkamai atsižvelgta į civilinės pirotechnikos priemonės projekto ar charakteristikų pakeitimus ir darniųjų standartų ar kitų techninių specifikacijų, kuriais remiantis deklaruojama pirotechnikos gaminio atitiktis, pakeitimus;\n\n4) užtikrinti civilinių pirotechnikos priemonių gamybai naudojamų žaliavų, nebaigtų gaminti ir pagamintų civilinių pirotechnikos priemonių saugos sąlygas, šalinančias ar iki minimumo sumažinančias civilinių pirotechnikos priemonių, pirotechninių mišinių ir žaliavų savaiminio užsidegimo ar sprogimo galimybę;\n\n5) parengti ir turėti objekto, kuriame laikomi ir gaminami civilinės pirotechnikos priemonės, pirotechniniai mišiniai, žaliavos, galimų avarijų prevencijos ir padarinių likvidavimo planus, suderintus su Priešgaisrinės apsaugos ir gelbėjimo departamentu ar jam pavaldžiomis įstaigomis;\n\n6) gamindami civilines pirotechnikos priemones, įvertinti ir užtikrinti fizinį ir cheminį medžiagų stabilumą įvairiomis aplinkos sąlygomis;\n\n7) gamindami civilines pirotechnikos priemones, įvertinti ir užtikrinti apsaugos priemones nuo civilinių pirotechnikos priemonių ir jų gamybai reikalingų pirotechninių mišinių, pirotechnikos priemonių sudedamųjų dalių ar žaliavų savaiminio sprogimo ar užsidegimo;\n\n8) gamindami civilines pirotechnikos priemones, įvertinti ir užtikrinti civilinių pirotechnikos priemonių tinkamumą laikyti iki gamintojo nurodytos datos;\n\n9) užtikrinti sveikas ir saugias darbuotojų darbo sąlygas;\n\n10) atsižvelgdami į civilinių pirotechnikos priemonių keliamą pavojų, siekdami apsaugoti vartotojų sveikatą ir užtikrinti jų saugumą, civilinių pirotechnikos priemonių apyvartos kontrolę atliekančių institucijų prašymu tirti rinkai teikiamų civilinių pirotechnikos priemonių bandinius, nagrinėti skundus ir informaciją apie reikalavimų neatitinkančias ir atšauktas civilines pirotechnikos priemones, taip pat informuoti platintojus apie tokią stebėseną.\n\n4. Versdamiesi licencijuojama veikla, civilinių pirotechnikos priemonių naudotojai privalo laikytis šio straipsnio 1 dalies 1 punkte nurodytų reikalavimų. Naudotojai taip pat privalo:\n\n1) užtikrinti saugų civilinių pirotechnikos priemonių naudojimą;\n\n2) suderinti su savivaldybės administracijos direktoriumi ir Priešgaisrinės apsaugos ir gelbėjimo departamentu ar jam pavaldžiomis įstaigomis vietą, kurioje bus naudojami F4 kategorijos fejerverkai, T2 ar P2 kategorijų civilinės pirotechnikos priemonės, ir civilinių pirotechnikos priemonių naudojimo laiką;\n\n3) parengti ir turėti vietos, kurioje planuoja naudoti F4 kategorijos fejerverkus, T2 ar P2 kategorijų civilines pirotechnikos priemones, galimos avarijos prevencijos ir padarinių likvidavimo planą, suderintą su Priešgaisrinės apsaugos ir gelbėjimo departamentu ar jam pavaldžiomis įstaigomis.\n\n5. Importuotojas arba platintojas, jeigu jis civilines pirotechnikos priemones rinkai pateikia savo vardu ar naudodamas savo prekės ženklą arba taip pakeičia pateiktas civilines pirotechnikos priemones, kad gali pasikeisti jų atitiktis nustatytiems reikalavimams, laikomas gamintoju ir įgyja visas šio straipsnio 3 dalyje nustatytas gamintojo pareigas.\n\n6. Ekonominės veiklos vykdytojai taip pat privalo vykdyti šias pareigas:\n\n1) kai yra pakankamas pagrindas manyti, kad į rinką pateko civilinės pirotechnikos priemonės, neatitinkančios reikalavimų, numatytų derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, nedelsdami imtis veiksmų siekiant pašalinti trūkumus, susijusius su civilinių pirotechnikos priemonių neatitiktimi, arba prireikus pašalinti tokias civilines pirotechnikos priemones iš rinkos ar jas atšaukti;\n\n2) jeigu civilinė pirotechnikos priemonė kelia pavojų, nedelsdami apie tai pranešti valstybių narių, kuriose jie tiekė rinkai tokį gaminį, kompetentingoms nacionalinėms institucijoms pateikiant išsamią informaciją apie neatitiktį reikalavimams, numatytiems derinamuosiuose Europos Sąjungos teisės aktuose, nustatančiuose ženklinimą atitikties ženklu CE, ir veiksmus, kurių buvo imtasi siekiant pašalinti nustatytus trūkumus, susijusius su civilinių pirotechnikos priemonių neatitiktimi, arba prireikus pašalinti tokias civilines pirotechnikos priemones iš rinkos ar jas atšaukti;\n\n3) civilinių pirotechnikos priemonių apyvartos kontrolę atliekančių institucijų prašymu teikti visą reikalingą informaciją ir dokumentus, būtinus civilinės pirotechnikos priemonės atitikčiai reikalavimams, numatytiems derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, įrodyti, ir bendradarbiauti dėl visų veiksmų, kurių imamasi siekiant pašalinti rinkai pateiktų civilinių pirotechnikos priemonių keliamą pavojų.\n\n7. Ekonominės veiklos vykdytojai civilinių pirotechnikos priemonių apyvartos kontrolę atliekančių institucijų prašymu turi identifikuoti kiekvieną ekonominės veiklos vykdytoją:\n\n1) kuris pateikė jiems civilinę pirotechnikos priemonę. Informacija, susijusi su ekonominės veiklos vykdytojo identifikavimu, turi būti saugoma ne mažiau kaip 10 metų nuo tos dienos, kurią civilinė pirotechnikos priemonė jiems buvo pateikta;\n\n2) kuriam buvo pateikta civilinė pirotechnikos priemonė. Informacija, susijusi su ekonominės veiklos vykdytojo identifikavimu, turi būti saugoma ne mažiau kaip 10 metų nuo tos dienos, kurią jie pateikė civilinę pirotechnikos priemonę ekonominės veiklos vykdytojui."
    },
    {
      "provision_ref": "art16",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "16",
      "title": "16 straipsnis. F1 ir F2 kategorijų fejerverkų platinimo sąlygos",
      "content": "1. Fiziniai ar juridiniai asmenys, kitos organizacijos ar jų padaliniai kiekvienai F2 kategorijos fejerverkų platinimo vietai turi gauti leidimą platinti F2 kategorijos fejerverkus, kuris išduodamas neterminuotam laikui.\n\n2. F1 kategorijos fejerverkams platinti leidimo nereikia.\n\n3. Fizinis ar juridinis asmuo, kita organizacija ar jų padalinys, norintis gauti leidimą platinti F2 kategorijos fejerverkus, teritorinei policijos įstaigai, kurios teritorijoje planuojamas platinimas, tiesiogiai, per atstumą, elektroninėmis priemonėmis per PEPS arba per kontaktinį centrą pateikia pranešimą, kuriame pareiškėjas nurodo apie ketinimą platinti F2 kategorijos fejerverkus, ir Lietuvos Respublikos Vyriausybės įgaliotos institucijos patvirtintose F1 ir F2 kategorijų fejerverkų platinimo ir leidimų platinti F2 kategorijos fejerverkus išdavimo taisyklėse nurodytus ir šių taisyklių nustatyta tvarka įformintus dokumentus.\n\n4. Laikoma, kad leidimas platinti F2 kategorijos fejerverkus yra išduotas kitą dieną po pranešimo, kuriame pareiškėjas nurodo apie ketinimą platinti F2 kategorijos fejerverkus, ir dokumentų, nurodytų Lietuvos Respublikos Vyriausybės įgaliotos institucijos patvirtintose F1 ir F2 kategorijų fejerverkų platinimo ir leidimų platinti F2 kategorijos fejerverkus išdavimo taisyklėse ir įformintų šiose taisyklėse nustatyta tvarka, pateikimo teritorinei policijos įstaigai, kurios teritorijoje planuojamas platinimas, dienos.\n\n5. Nustačiusi, kad pateiktame pranešime, kuriame pareiškėjas nurodo apie ketinimą platinti F2 kategorijos fejerverkus, nurodyti ne visi būtini duomenys arba pateikti ne visi ar netinkamai įforminti dokumentai, kurių reikia leidimui išduoti, teritorinė policijos įstaiga, kuriai pateiktas pranešimas, per 3 darbo dienas nuo tokio pranešimo gavimo dienos tiesiogiai, per atstumą, elektroninėmis priemonėmis per PEPS arba per kontaktinį centrą praneša pareiškėjui apie leidimo platinti F2 kategorijos fejerverkus galiojimo sustabdymą ir būtinybę per 10 darbo dienų nuo teritorinės policijos įstaigos pranešimo gavimo dienos pateikti trūkstamus ar tinkamai įformintus dokumentus ar duomenis. Leidimo platinti F2 kategorijos fejerverkus turėtojui per nustatytą terminą pašalinus trūkumus, dėl kurių leidimo galiojimas buvo sustabdytas, teritorinės policijos įstaigos sprendimu leidimo galiojimo sustabdymas panaikinamas.\n\n6. Leidimo platinti F2 kategorijos fejerverkus galiojimą teritorinė policijos įstaiga panaikina, jeigu:\n\n1) nustatoma, kad leidimui gauti buvo pateikti klaidingi duomenys;\n\n2) jeigu leidimą turintis subjektas per nustatytą terminą nepašalino trūkumų, dėl kurių leidimo galiojimas buvo sustabdytas;\n\n3) Priešgaisrinės apsaugos ir gelbėjimo departamentas ar jam pavaldi įstaiga, ar teritorinė policijos įstaiga per vienus metus antrą kartą praneša apie nustatytus pagal kompetenciją Lietuvos Respublikos teisės aktų, reglamentuojančių civilinių pirotechnikos priemonių apyvartą, pažeidimus, padarytus asmens, turinčio leidimą platinti F2 kategorijos fejerverkus;\n\n4) nustatoma, kad civilinės pirotechnikos priemonės buvo platinamos asmeniui, neturinčiam teisės jų įsigyti;\n\n5) leidimą turintis subjektas pateikia prašymą dėl leidimo galiojimo panaikinimo.\n\n7. Fiziniai ar juridiniai asmenys, kitos organizacijos ar jų padaliniai neturi teisės gauti leidimo platinti F2 kategorijos fejerverkus, jeigu jiems leidimo platinti F2 kategorijos fejerverkus galiojimas buvo panaikintas šio straipsnio 6 dalies 1, 3 ir 4 punktuose nurodytais pagrindais ir nuo jo galiojimo panaikinimo dienos nepraėjo 2 metai."
    },
    {
      "provision_ref": "art17",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "17",
      "title": "17 straipsnis. Civilinių pirotechnikos priemonių naudojimo ir (ar) platinimo apribojimai",
      "content": "1. Draudžiama:\n\n1) platinti civilines pirotechnikos priemones (išskyrus F1 kategorijos fejerverkus) arčiau kaip 30 metrų nuo mokyklų;\n\n2) naudoti civilines pirotechnikos priemones (išskyrus F1 kategorijos fejerverkus) arčiau kaip 30 metrų nuo mokyklų, gydymo ir reabilitacijos įstaigų, kulto, šarvojimo patalpų, jeigu tai nesuderinta su pastatų (statinių) ar patalpų valdytojais, taip pat kitose savivaldybės tarybos nustatytose vietose;\n\n3) jeigu tai trikdo viešąją rimtį, naudoti civilines pirotechnikos priemones nuo 22.00 val. iki 8.00 val. (išskyrus švenčių dienas, taip pat per masinius renginius, kuriuos rengti savivaldybės vykdomoji institucija yra išdavusi leidimą), kitu teisės aktuose nustatytu ar savivaldybės tarybos nustatytu laiku;\n\n4) naudoti civilines pirotechnikos priemones ne pagal paskirtį;\n\n5) naudoti ir (ar) platinti civilines pirotechnikos priemones, kurių garantijos (saugojimo) laikas yra pasibaigęs;\n\n6) naudoti ir (ar) platinti civilines pirotechnikos priemones asmenims, kurie neturi teisės jų įsigyti ir (ar) naudoti;\n\n7) naudoti ir (ar) platinti civilines pirotechnikos priemones neblaiviems asmenims arba asmenims, apsvaigusiems nuo narkotinių, psichotropinių ar kitų svaigiųjų medžiagų;\n\n8) naudoti ir (ar) platinti civilines pirotechnikos priemones, kurios yra akivaizdžiai mechaniškai ar kitaip pažeistos, deformuotos, ant kurių yra korozijos ar skysčių dėmių pėdsakų;\n\n9) gaminti, naudoti ir (ar) platinti civilines pirotechnikos priemones, pažeidžiant šio įstatymo nustatytus reikalavimus;\n\n10) naudoti ir (ar) platinti civilines pirotechnikos priemones, kurios neatitinka reikalavimų, numatytų derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą atitikties ženklu CE, ir nėra tinkamai paženklintos.\n\n2. Civilinių pirotechnikos priemonių gamintojas, eksportuotojas, importuotojas, įvežantysis ar išvežantysis asmuo, platintojas, naudotojas civilines pirotechnikos priemones, kurių garantijos (saugojimo) laikas pasibaigęs ar kurias dėl mechaninių ar kitokių pažeidimų nesaugu naudoti, nedelsdamas privalo neatlygintinai perduoti sunaikinti Lietuvos Respublikos Vyriausybės nustatyta tvarka jos įgaliotai institucijai. Civilinių pirotechnikos priemonių sunaikinimo darbų išlaidas apmoka civilines pirotechnikos priemones sunaikinti pateikęs šių priemonių gamintojas, eksportuotojas, importuotojas, įvežantysis ar išvežantysis asmuo, platintojas ar naudotojas.\n\n3. Per 2 mėnesius po leidimo, nurodyto šio įstatymo 14 straipsnio 2 dalyje, galiojimo laiko pasibaigimo ar jo galiojimo panaikinimo, leidimo, nurodyto šio įstatymo 16 straipsnio 1 dalyje, galiojimo panaikinimo arba šio įstatymo 9 straipsnio 1 dalyje nurodytos licencijos galiojimo panaikinimo fizinis ar juridinis asmuo, kita organizacija ar jų padalinys gali perleisti turimas civilines pirotechnikos priemones reikiamą licenciją ar leidimą turinčiam subjektui."
    },
    {
      "provision_ref": "art18",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "18",
      "title": "18 straipsnis. Civilinių pirotechnikos priemonių apskaita",
      "content": "1. Civilinių pirotechnikos priemonių gamintojai, eksportuotojai, importuotojai, įvežantieji ar išvežantieji asmenys, platintojai ir naudotojai privalo užtikrinti gaminamų, įsigytų, laikomų (sandėliuojamų), sunaudotų ir išplatintų civilinių pirotechnikos priemonių apskaitą ir reguliariai teikti šiuos duomenis Lietuvos Respublikos Vyriausybės įgaliotai institucijai.\n\n2. Gamintojai privalo saugoti techninius dokumentus ir atitikties deklaraciją, o importuotojai – šių dokumentų kopijas ne mažiau kaip 10 metų nuo civilinės pirotechnikos priemonės pateikimo rinkai dienos.\n\n3. Gamintojai ir importuotojai privalo saugoti duomenis apie civilinių pirotechnikos priemonių, kurias jie pagamino arba tiekia rinkai, registracijos numerius, pavadinimą, kategoriją ir gamybos vietą ne mažiau kaip 10 metų nuo civilinės pirotechnikos priemonės pateikimo rinkai dienos. Nutraukę veiklą, gamintojai ir importuotojai šiuos duomenis perduoda saugoti teritorinei policijos įstaigai.\n\n4. Civilinių pirotechnikos priemonių apskaitos tvarkymo ir duomenų pateikimo tvarką nustato Lietuvos Respublikos Vyriausybės įgaliota institucija."
    },
    {
      "provision_ref": "art19",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "19",
      "title": "19 straipsnis. Teisė importuoti, įvežti civilinių pirotechnikos priemonių sudedamąsias dalis, pirotechninius mišinius, žaliavas",
      "content": "1. Civilinių pirotechnikos priemonių gamintojas, importuodamas ar įveždamas į Lietuvos Respubliką civilinių pirotechnikos priemonių gamybai reikalingas sudedamąsias dalis, pirotechninius mišinius ar žaliavas, privalo Lietuvos Respublikos strateginių prekių kontrolės įstatymo nustatyta tvarka turėti importo, įvežimo licenciją, jeigu šios sudedamosios dalys, pirotechniniai mišiniai ar žaliavos yra įtraukti į Bendrąjį karinės įrangos sąrašą.\n\n2. Jeigu civilinių pirotechnikos priemonių sudedamosios dalys, pirotechniniai mišiniai ar žaliavos nepatenka į Bendrąjį karinės įrangos sąrašą, bet yra įtraukti į Lietuvos Respublikos Vyriausybės ar jos įgaliotų institucijų patvirtintus pavojingų medžiagų sąrašus, gamintojas šio įstatymo 20 straipsnyje nustatyta tvarka privalo gauti leidimą juos importuoti."
    },
    {
      "provision_ref": "art20",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "20",
      "title": "20 straipsnis. Leidimai eksportuoti, importuoti, vežti tranzitu civilines pirotechnikos priemones",
      "content": "1. Civilinių pirotechnikos priemonių eksportuotojas, importuotojas, gamintojas ar kitas asmuo, pageidaujantis eksportuoti, importuoti ar vežti tranzitu civilines pirotechnikos priemones, turi gauti vienkartinį terminuotą leidimą.\n\n2. Civilinių pirotechnikos priemonių eksportuotojas, importuotojas, pageidaujantis importuoti į Lietuvą atitikties įvertinimui atlikti civilinių pirotechnikos priemonių pavyzdžių, turi gauti vienkartinį terminuotą leidimą.\n\n3. Civilinių pirotechnikos priemonių gamintojas, eksportuotojas, importuotojas, pageidaujantis importuoti, eksportuoti ar vežti tranzitu civilines pirotechnikos priemones, pagamintas specialiai moksliniams tyrimams, technologijų plėtrai ir bandymams, turi gauti vienkartinį terminuotą leidimą.\n\n4. Civilinių pirotechnikos priemonių gamintojas, eksportuotojas, importuotojas, pageidaujantis importuoti į Lietuvą pirotechnikos priemones, skirtas prekybos mugėse, parodose ar pirotechnikos priemonių reklamai rengiamuose pristatymuose rodyti ir naudoti, turi gauti vienkartinį terminuotą leidimą.\n\n5. Šio straipsnio 1–4 dalyse nurodytus vienkartinius terminuotus leidimus išduoda Policijos departamentas.\n\n6. Fizinis ar juridinis asmuo, kita organizacija ar jų padalinys, norintys gauti šio straipsnio 1–4 dalyse nurodytus vienkartinius terminuotus leidimus, Policijos departamentui tiesiogiai, per atstumą, elektroninėmis priemonėmis per PEPS arba per kontaktinį centrą pateikia Lietuvos Respublikos Vyriausybės įgaliotos institucijos patvirtintose vienkartinių terminuotų leidimų eksportuoti, importuoti, vežti tranzitu civilines pirotechnikos priemones išdavimo taisyklėse nurodytus ir šiose taisyklėse nustatyta tvarka įformintus dokumentus.\n\n7. Dokumentai vienkartiniams terminuotiems leidimams gauti pateikiami lietuvių, rusų arba anglų kalba. Jeigu dokumentai leidimams gauti pateikiami ne nurodytomis kalbomis, kartu pateikiami ir šių dokumentų patvirtinti vertimai pasirinktinai į vieną iš nurodytų kalbų (šis reikalavimas taikomas tik dokumentams, kurie išduoti ne valstybėse narėse).\n\n8. Vienkartinis terminuotas leidimas turi būti išduotas arba motyvuotas rašytinis atsisakymas išduoti vienkartinį terminuotą leidimą turi būti pateiktas ne vėliau kaip per 5 darbo dienas nuo visų Lietuvos Respublikos Vyriausybės įgaliotos institucijos patvirtintose vienkartinių terminuotų leidimų eksportuoti, importuoti, vežti tranzitu civilines pirotechnikos priemones išdavimo taisyklėse nurodytų ir šiose taisyklėse nustatyta tvarka įformintų dokumentų gavimo Policijos departamente dienos.\n\n9. Vienkartinis terminuotas leidimas neišduodamas, jeigu:\n\n1) prašymas netinkamai įformintas ar pateikti ne visi dokumentai arba jie netinkamai įforminti ir pareiškėjas Policijos departamento prašymu per 10 darbo dienų nuo pranešimo gavimo dienos nepašalino šių trūkumų;\n\n2) pareiškėjui sustabdytas ar panaikintas šio įstatymo 9 straipsnyje nurodytos licencijos galiojimas;\n\n3) pareiškėjas negali užtikrinti civilinių pirotechnikos priemonių saugaus laikymo (sandėliavimo) Lietuvos Respublikos teritorijoje sąlygų. Šiame punkte nustatytas pagrindas netaikomas, jeigu siekiama gauti leidimą vežti pirotechnikos priemones tranzitu.\n\n10. Vienkartinio terminuoto leidimo galiojimas sustabdomas, jeigu:\n\n1) paaiškėja, kad prašyme nurodyti duomenys ar kartu su prašymu pateikti dokumentai ir informacija yra neteisingi;\n\n2) licencijos turėtojui yra sustabdytas šio įstatymo 9 straipsnyje nurodytos licencijos galiojimas;\n\n3) neteko juridinės galios kartu su prašymu pateiktas (pateikti) dokumentas (dokumentai).\n\n11. Vienkartinio terminuoto leidimo galiojimo sustabdymas panaikinamas leidimo turėtojui per Policijos departamento nustatytą ne ilgesnį kaip 3 mėnesių terminą pašalinus leidimo sustabdymo priežastis ir pateikus tai įrodančius dokumentus.\n\n12. Vienkartinio terminuoto leidimo galiojimas panaikinamas, jeigu šio straipsnio 10 dalyje numatytais pagrindais buvo sustabdytas leidimo galiojimas ir leidimo turėtojas per Policijos departamento nustatytą ne ilgesnį kaip 3 mėnesių terminą nepašalino priežasčių, dėl kurių leidimo galiojimas buvo sustabdytas, taip pat jeigu licencijos turėtojui panaikintas šio įstatymo 9 straipsnyje nurodytos licencijos galiojimas.\n\n13. Fizinis asmuo asmeninėms reikmėms gali be leidimo įsivežti į Lietuvos Respubliką, išsivežti iš jos F1, F2 ar F3 kategorijų fejerverkus, T1 ir P1 kategorijų civilines pirotechnikos priemones."
    },
    {
      "provision_ref": "art21",
      "chapter": "V SKYRIUS LICENCIJUOJAMOS VEIKLOS SĄLYGOS, CIVILINIŲ PIROTECHNIKOS",
      "section": "21",
      "title": "21 straipsnis. Civilinių pirotechnikos priemonių įsigijimo ir naudojimo apribojimai",
      "content": "1. F1 kategorijos fejerverkus gali įsigyti ir juos naudoti ne jaunesni kaip 14 metų asmenys.\n\n2. F2 kategorijos fejerverkus gali įsigyti ir juos naudoti ne jaunesni kaip 16 metų asmenys.\n\n3. F3 kategorijos fejerverkus, T1 ir P1 kategorijų civilines pirotechnikos priemones gali įsigyti ir jas naudoti ne jaunesni kaip 18 metų asmenys.\n\n4. F4 kategorijos fejerverkus, T2 ir P2 kategorijų civilines pirotechnikos priemones gali įsigyti, jas naudoti ir tiekti rinkai tik pirotechnikai.\n\n5. Transporto priemonių P1 kategorijos civilinės pirotechnikos priemonės, įskaitant oro pagalvių ir saugos diržų įtempimo ribotuvų sistemas, neplatinamos visuomenei, išskyrus atvejus, kai šios transporto priemonių pirotechnikos priemonės integruojamos į transporto priemonę arba į nuimamą transporto priemonės dalį.\n\n6. Naudojant civilines pirotechnikos priemones, būtina laikytis šių priemonių naudojimo instrukcijų reikalavimų.\n\nVI SKYRIUS\nCIVILINIŲ PIROTECHNIKOS PRIEMONIŲ APYVARTOS KONTROLĖ"
    },
    {
      "provision_ref": "art22",
      "chapter": "VI SKYRIUS CIVILINIŲ PIROTECHNIKOS PRIEMONIŲ APYVARTOS KONTROLĖ",
      "section": "22",
      "title": "22 straipsnis. Civilinių pirotechnikos priemonių apyvartos kontrolė, šią kontrolę atliekančių valstybės institucijų teisės ir pareigos",
      "content": "1. Civilinių pirotechnikos priemonių apyvartą Lietuvos Respublikos teritorijoje pagal kompetenciją kontroliuoja Policijos departamentas ir jam pavaldžios įstaigos, Priešgaisrinės apsaugos ir gelbėjimo departamentas ir jam pavaldžios įstaigos, savivaldybės administracijos direktorius.\n\n2. Lietuvos Respublikos Vyriausybės įgaliota institucija turi teisę riboti ar uždrausti laikyti, platinti ar naudoti F2 ir F3 kategorijų fejerverkus, teatrines ir kitas pirotechnikos priemones fiziniams, juridiniams asmenims, kitoms organizacijoms ar jų padaliniams (išskyrus licencijų turėtojus ir pirotechnikus), jeigu šių civilinių pirotechnikos priemonių laikymas, platinimas ir naudojimas kelia grėsmę žmonių gyvybei, sveikatai, aplinkai, visuomenės saugumui ir viešajai tvarkai.\n\n3. Civilinių pirotechnikos priemonių apyvartos kontrolę atliekančių valstybės institucijų pareigūnai, savivaldybės administracijos direktorius turi teisę:\n\n1) tikrinti, kaip laikomasi civilinių pirotechnikos priemonių apyvartą reglamentuojančių teisės aktų reikalavimų;\n\n2) apžiūrėti teritoriją ir patalpas, kuriose gaminamos, laikomos (sandėliuojamos), parduodamos civilinės pirotechnikos priemonės, ir joje (jose) atlikti patikrinimą;\n\n3) gauti iš fizinio ar juridinio asmens, kitos organizacijos ar jų padalinio, ar iš kitos civilinių pirotechnikos priemonių apyvartos kontrolę atliekančios valstybės institucijos visą turimą informaciją apie veiksmus, susijusius su civilinių pirotechnikos priemonių apyvarta;\n\n4) siūlyti licenciją išdavusiai institucijai priimti sprendimą dėl licencijos galiojimo sustabdymo ar panaikinimo, jeigu licencijos turėtojas padarė civilinių pirotechnikos priemonių apyvartos tvarkos pažeidimų;\n\n5) nustatę civilinių pirotechnikos priemonių apyvartos tvarkos pažeidimų, duoti fiziniam ar juridiniam asmeniui, kitai organizacijai ar jų padaliniui privalomuosius nurodymus pašalinti šiuos trūkumus;\n\n6) imtis kitų priemonių, nustatytų įstatymuose ir kituose teisės aktuose.\n\n4. Jeigu civilinių pirotechnikos priemonių apyvartos kontrolę atliekanti valstybės institucija negali įvertinti, ar civilinės pirotechnikos priemonės yra saugios, ji, vadovaudamasi Lietuvos Respublikos produktų saugos įstatymu, gali užsakyti valstybinę produktų saugos ekspertizę.\n\n5. Civilinių pirotechnikos priemonių apyvartos kontrolę atliekanti valstybės institucija, nustačiusi civilinių pirotechnikos priemonių apyvartos tvarkos pažeidimus, kurie gali kelti pavojų žmonių gyvybei, sveikatai, aplinkai, visuomenės saugumui ir viešajai tvarkai, įpareigoja atitinkamą ekonominės veiklos vykdytoją imtis veiksmų, būtinų nustatytiems pažeidimams pašalinti, ir, atsižvelgdama į pavojaus pobūdį, nurodo protingą šių taisomųjų veiksmų įvykdymo terminą.\n\n6. Jeigu ekonominės veiklos vykdytojas per civilinių pirotechnikos priemonių apyvartos kontrolę atliekančios valstybės institucijos nurodytą terminą nesiima veiksmų, būtinų nustatytiems civilinių pirotechnikos priemonių apyvartos tvarkos pažeidimams, kurie gali kelti pavojų žmonių gyvybei, sveikatai, aplinkai, visuomenės saugumui ir viešajai tvarkai, pašalinti, civilinių pirotechnikos priemonių apyvartos kontrolę atliekanti valstybės institucija nedelsdama imasi priemonių civilinei pirotechnikos priemonei pašalinti iš rinkos, uždrausti ją tiekti rinkai, ją atšaukti arba apriboti jos laisvą judėjimą ir informuoja apie tai paskelbtąją įstaigą.\n\n7. Lietuvos Respublikos Vyriausybės įgaliota institucija:\n\n1) teikia kiekvienais metais Europos Komisijai civilinių pirotechnikos priemonių rinkos priežiūros vykdymo ataskaitą;\n\n2) gavusi Europos Komisijos pranešimą, imasi šiame įstatyme nustatytų priemonių civilinėms pirotechnikos priemonėms pašalinti iš rinkos, uždrausti jas tiekti rinkai, jas atšaukti arba apriboti jų laisvą judėjimą.\n\n8. Jeigu Lietuvos Respublikos Vyriausybės įgaliota institucija nustato, kad atitikties ženklu CE paženklintos civilinės pirotechnikos priemonės, kuriai yra išduotas atitikties sertifikatas, neatitiktis neapsiriboja Lietuvos Respublikos teritorija ir kelia pavojų žmonių gyvybei, sveikatai, aplinkai, visuomenės saugumui ir viešajai tvarkai, ji nedelsdama informuoja Europos Komisiją ir visas valstybes nares apie vertinimo rezultatus ir veiksmus, kurių privalo imtis ekonominės veiklos vykdytojas, kad būtų pašalinti nustatyti civilinių pirotechnikos priemonių apyvartos tvarkos pažeidimai.\n\n9. Jeigu ekonominės veiklos vykdytojas nesiima veiksmų, būtinų nustatytiems civilinių pirotechnikos priemonių apyvartos tvarkos pažeidimams, kurie gali kelti pavojų žmonių gyvybei, sveikatai, aplinkai, visuomenės saugumui ir viešajai tvarkai, pašalinti, Lietuvos Respublikos Vyriausybės įgaliota institucija imasi priemonių civilinei pirotechnikos priemonei pašalinti iš rinkos, uždrausti ją tiekti rinkai, ją atšaukti arba apriboti jos laisvą judėjimą ir apie tai informuoja Europos Komisiją, visas valstybes nares, nurodydama priežastis, dėl kurių priimtas toks sprendimas.\n\n10. Europos Komisijai ir valstybėms narėms pateikiamoje informacijoje turi būti nurodyti reikalavimų neatitinkančiai civilinei pirotechnikos priemonei identifikuoti būtini duomenys, civilinės pirotechnikos priemonės kilmė, tariamos neatitikties pobūdis ir susijusi rizika, taikomų nacionalinių priemonių pobūdis ir trukmė, taip pat atitinkamo ekonominės veiklos vykdytojo pateikti argumentai. Taip pat nurodoma, ar neatitiktis priskirtina vienai iš šių priežasčių:\n\n1) civilinė pirotechnikos priemonė neatitinka saugos reikalavimų ar kelia pavojų asmens sveikatai;\n\n2) šio įstatymo 7 straipsnio 1 dalyje nurodyti darnieji standartai, kuriais remiantis daryta atitikties prielaida, turi trūkumų.\n\n11. Jeigu per 3 mėnesius po šio straipsnio 9 dalyje nurodytos informacijos gavimo dienos nei valstybės narės, nei Europos Komisija nepateikia prieštaravimų dėl Lietuvos Respublikos Vyriausybės įgaliotos institucijos taikomos priemonės, priemonė laikoma pagrįsta ir valstybės narės imasi veiksmų atitinkamai civilinei pirotechnikos priemonei pašalinti iš rinkos, uždrausti ją tiekti rinkai, ją atšaukti arba apriboti jos laisvą judėjimą.\n\n12. Jeigu dėl Lietuvos Respublikos Vyriausybės įgaliotos institucijos taikomos priemonės valstybės narės arba Europos Komisija pateikia prieštaravimų arba jeigu Europos Komisija nusprendžia, kad priemonės taikymas neatitinka Europos Sąjungos teisės aktų, Europos Komisija įvertina taikomą priemonę ir nusprendžia, ar ši priemonė pagrįsta. Jeigu nusprendžiama, kad ši priemonė nepagrįsta, Lietuvos Respublikos Vyriausybės įgaliota institucija ją atšaukia ir apie tai informuoja atitinkamą ekonominės veiklos vykdytoją."
    },
    {
      "provision_ref": "art23",
      "chapter": "VI SKYRIUS CIVILINIŲ PIROTECHNIKOS PRIEMONIŲ APYVARTOS KONTROLĖ",
      "section": "23",
      "title": "23 straipsnis. Civilinių pirotechnikos priemonių paėmimas",
      "content": "1. Civilinės pirotechnikos priemonės paimamos:\n\n1) jeigu civilinės pirotechnikos priemonės gaminamos, įsigyjamos, laikomos (sandėliuojamos), naudojamos ar parduodamos neturint licencijos ir (ar) leidimo (išskyrus šio įstatymo nustatytus atvejus, kai licencija ar leidimas nereikalingi), nėra atlikta jų saugos ekspertizė arba jeigu tiekiamos rinkai pagamintos civilinės pirotechnikos priemonės, kurių atitiktis nėra įvertinta;\n\n2) jeigu per 2 mėnesius po leidimo galiojimo pasibaigimo arba licencijos ir (ar) leidimo galiojimo panaikinimo fizinis ar juridinis asmuo, kita organizacija ar jų padalinys neperleidžia turimų pirotechnikos priemonių reikiamą licenciją ir (ar) leidimą turinčiam subjektui;\n\n3) pažeidus šio įstatymo reikalavimus, kai pažeidimas kelia grėsmę žmonių gyvybei, sveikatai, aplinkai, visuomenės saugumui ar viešajai tvarkai;\n\n4) jeigu nustatoma, kad atitikties ženklu CE paženklinta civilinė pirotechnikos priemonė, kuriai yra išduotas atitikties sertifikatas, gali kelti pavojų žmonių sveikatai ir saugai (iki Europos Komisija priima galutinį sprendimą dėl civilinių pirotechnikos priemonių arba šio įstatymo 22 straipsnio 11 dalyje numatytam laikotarpiui, jeigu nepateikiami prieštaravimai dėl Lietuvos Respublikos Vyriausybės įgaliotos institucijos taikomos priemonės);\n\n5) jeigu civilinės pirotechnikos priemonės eksportuojamos, importuojamos ar vežamos tranzitu neturint šio įstatymo 20 straipsnio 1–4 dalyse nurodyto vienkartinio terminuoto leidimo.\n\n2. Šio straipsnio 1 dalies 1–4 punktuose nustatytais atvejais civilines pirotechnikos priemones paima teritorinė policijos įstaiga.\n\n3. Šio straipsnio 1 dalies 5 punkte nustatytu atveju taikomos 1992 m. spalio 12 d. Tarybos reglamento (EEB) Nr. 2913/92 (OL 2004 m. specialusis leidimas, 2 skyrius, 4 tomas, p. 307), nustatančio Bendrijos muitinės kodeksą, 75 straipsnio nuostatos.\n\n4. Paimtos civilinės pirotechnikos priemonės saugomos jas paėmusios institucijos ar įstaigos užplombuotose įmonės, iš kurios civilinės pirotechnikos priemonės buvo paimtos, patalpose, o jeigu tokios galimybės nėra, – pirotechnikos priemonėms laikyti pritaikytuose policijos įstaigų ar Lietuvos kariuomenės sandėliuose.\n\n5. Civilinės pirotechnikos priemonės, paimtos šio įstatymo nustatytais atvejais, saugomos tol, kol priimamas sprendimas grąžinti jas turėjusiam subjektui ar sunaikinti. Priėmus sprendimą dėl civilinių pirotechnikos priemonių sunaikinimo, jas sunaikina Lietuvos Respublikos Vyriausybės įgaliota institucija.\n\n6. Šio straipsnio 1 dalies 5 punkte nustatytu atveju paimtos civilinės pirotechnikos priemonės, neturinčios Bendrijos prekių statuso, lieka muitinės prižiūrimos ir dėl jų turi būti įforminami atitinkami muitinės sankcionuoti veiksmai.\n\n7. Tvarką, reglamentuojančią civilinių pirotechnikos priemonių paėmimą, sprendimo dėl civilinių pirotechnikos priemonių grąžinimo ar sunaikinimo priėmimą, nustato Lietuvos Respublikos Vyriausybės įgaliota institucija."
    },
    {
      "provision_ref": "art24",
      "chapter": "VI SKYRIUS CIVILINIŲ PIROTECHNIKOS PRIEMONIŲ APYVARTOS KONTROLĖ",
      "section": "24",
      "title": "24 straipsnis. Civilinių pirotechnikos priemonių sunaikinimas",
      "content": "Civilinės pirotechnikos priemonės sunaikinamos Lietuvos Respublikos Vyriausybės nustatyta tvarka.\n\nVII SKYRIUS\nBAIGIAMOSIOS NUOSTATOS"
    },
    {
      "provision_ref": "art25",
      "chapter": "VII SKYRIUS BAIGIAMOSIOS NUOSTATOS",
      "section": "25",
      "title": "25 straipsnis. Atsakomybė už šio įstatymo pažeidimus",
      "content": "Asmenys, pažeidę šio įstatymo reikalavimus, atsako Lietuvos Respublikos įstatymų nustatyta tvarka.\n\nLietuvos Respublikos\ncivilinių pirotechnikos\npriemonių apyvartos\nkontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2013 m. birželio 12 d. Europos Parlamento ir Tarybos direktyva 2013/29/ES dėl valstybių narių įstatymų, susijusių su pirotechnikos gaminių tiekimu rinkai, suderinimo (nauja redakcija) (OL 2013 L 178, p. 27).\n\n2. 2014 m. balandžio 16 d. Komisijos įgyvendinimo direktyva Nr. 2014/58/ES, kuria pagal Europos Parlamento ir Tarybos direktyvą Nr. 2007/23/EB sukuriama pirotechnikos gaminių atsekamumo sistema (OL 2014 L 115, p. 28).“"
    },
    {
      "provision_ref": "art2",
      "chapter": "VII SKYRIUS BAIGIAMOSIOS NUOSTATOS",
      "section": "2",
      "title": "2 straipsnis. Pereinamojo laikotarpio nuostatos",
      "content": "1. Civilinių pirotechnikos priemonių, kurios buvo pateiktos rinkai iki šio įstatymo įsigaliojimo ir kurios atitiko jų tiekimo rinkai metu galiojusius teisės aktų reikalavimus, civilinė apyvarta leidžiama.\n\n2. Iki 2017 m. liepos 4 d. galioja iki šio įstatymo įsigaliojimo išduotos licencijos:\n\n1) importuoti, įvežti, eksportuoti ir išvežti civilines pirotechnikos priemones;\n\n2) parduoti civilines pirotechnikos priemones;\n\n3) gaminti civilines pirotechnikos priemones;\n\n4) importuoti, eksportuoti, įvežti, išvežti civilines pirotechnikos priemones;\n\n5) prekiauti civilinėmis pirotechnikos priemonėmis;\n\n6) gaminti civilines pirotechnikos priemones Lietuvos Respublikoje;\n\n7) naudoti 4 kategorijos fejerverkus, T2 ir P2 kategorijų civilines pirotechnikos priemones.\n\n3. Leidimai gaminti ir laikyti visų klasių civilines pirotechnikos priemones, leidimai laikyti visų klasių civilines pirotechnikos priemones ir leidimai laikyti visų klasių technines pirotechnikos priemones, kuriais buvo leista gaminti ir (ar) laikyti 2 ar 3 kategorijos fejerverkus, išduoti iki 2010 m. liepos 4 d., galioja iki jų galiojimo pabaigos arba iki 2017 m. liepos 4 d., atsižvelgiant į tai, kuri data yra ankstesnė.\n\n4. Leidimai gaminti ir laikyti visų kategorijų civilines pirotechnikos priemones, leidimai laikyti visų kategorijų civilines pirotechnikos priemones ir leidimai laikyti kitas pirotechnikos priemones, kuriais buvo leista gaminti ir (ar) laikyti 4 kategorijos fejerverkus, teatrines pirotechnikos priemones ar kitas pirotechnikos priemones, išduoti iki 2013 m. liepos 4 d., galioja iki jų galiojimo pabaigos arba iki 2017 m. liepos 4 d., atsižvelgiant į tai, kuri data yra ankstesnė."
    },
    {
      "provision_ref": "art3",
      "chapter": "VII SKYRIUS BAIGIAMOSIOS NUOSTATOS",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 ir 3 dalis, įsigalioja 2015 m. gruodžio 31 d.\n\n2. Lietuvos Respublikos Vyriausybė ar jos įgaliotos institucijos ir Lietuvos Respublikos sveikatos apsaugos ministras iki 2015 m. gruodžio 30 d. priima šio įstatymo įgyvendinamuosius teisės aktus.\n\n3. Šio įstatymo 1 straipsnyje išdėstyto Lietuvos Respublikos civilinių pirotechnikos priemonių apyvartos kontrolės įstatymo 7 straipsnio 4 dalies nuostatos, nustatančios paskelbtosios įstaigos pareigą civilinei pirotechnikos priemonei suteikti registracijos numerį, tvarkyti registrą, nutraukus savo veiklą registro duomenis perduoti saugoti Priešgaisrinės apsaugos ir gelbėjimo departamentui prie Vidaus reikalų ministerijos, ir 18 straipsnio 3 dalies nuostatos, nustatančios gamintojo ir importuotojo pareigą kaupti duomenis apie civilinių pirotechnikos priemonių registracijos numerius, pavadinimą, kategoriją, gamybos vietą, saugoti šiuos duomenis ne mažiau kaip 10 metų nuo civilinių pirotechnikos priemonių pateikimo rinkai dienos, o nutraukusiems savo veiklą – šiuos duomenis perduoti saugoti teritorinei policijos įstaigai, įsigalioja 2016 m. spalio 17 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Atitikties ženklas CE",
      "definition": "civilinių pirotechnikos priemonių gamintojo nurodomas ženklas, kuriuo patvirtinama, kad civilinė pirotechnikos priemonė atitinka jai keliamus reikalavimus, numatytus derinamuosiuose Europos Sąjungos teisės aktuose bei jų įgyvendinamuosiuose Lietuvos Respublikos teisės aktuose, nustatančiuose ženklinimą šiuo ženklu.",
      "source_provision": "art2"
    },
    {
      "term": "Civilinės pirotechnikos priemonės",
      "definition": "specialiai naudoti pramogai, žemės ūkyje, transporto srityje, buityje, pramonėje ar kuriant filmus, televizijos laidas, teatralizuotus vaidinimus ir kitose civilinėse srityse (išskyrus nurodytas šio įstatymo 1 straipsnio 4 dalyje) skirti gaminiai, kuriuose yra sprogstamųjų medžiagų ar sprogstamųjų medžiagų mišinio karščiui, šviesai, garsui, dujoms, dūmams ar tokių efektų deriniui gauti vykstant savaime besitęsiančiai egzoterminei reakcijai.",
      "source_provision": "art2"
    },
    {
      "term": "Civilinės pirotechnikos priemonės techninė specifikacija (toliau",
      "definition": "techninė specifikacija) – dokumentas, kuriame nustatyti techniniai reikalavimai, kuriuos turi atitikti civilinė pirotechnikos priemonė.",
      "source_provision": "art2"
    },
    {
      "term": "Civilinių pirotechnikos priemonių apyvarta",
      "definition": "civilinių pirotechnikos priemonių gamyba, tiekimas rinkai, platinimas, importas, eksportas, vežimas tranzitu, įvežimas, išvežimas, įsigijimas, laikymas, naudojimas, paėmimas, sunaikinimas, bandymai, saugos ekspertizė.",
      "source_provision": "art2"
    },
    {
      "term": "Civilinių pirotechnikos priemonių atšaukimas",
      "definition": "veiksmai, kurių imamasi siekiant susigrąžinti galutiniam naudotojui jau pateiktas civilines pirotechnikos priemones.",
      "source_provision": "art2"
    },
    {
      "term": "Civilinių pirotechnikos priemonių eksportas",
      "definition": "civilinių pirotechnikos priemonių išvežimas (Lietuvos Respublikoje įforminant jų negrąžinamojo eksporto muitinės procedūrą) į šalis arba teritorijas, kurios nėra Europos Sąjungos valstybės narės arba nepriklauso Europos ekonominei erdvei.",
      "source_provision": "art2"
    },
    {
      "term": "Civilinių pirotechnikos priemonių eksportuotojas, importuotojas, įvežantysis ar išvežantysis asmuo",
      "definition": "fizinis ar juridinis asmuo, kita organizacija ar jų padalinys, turintys licenciją eksportuoti, importuoti, įvežti, išvežti civilines pirotechnikos priemones.",
      "source_provision": "art2"
    },
    {
      "term": "Civilinių pirotechnikos priemonių gamyba",
      "definition": "civilinių pirotechnikos priemonių projektavimas, gaminimas, ženklinimas ir pakavimas.",
      "source_provision": "art2"
    },
    {
      "term": "Civilinių pirotechnikos priemonių gamintojas",
      "definition": "licenciją gaminti civilines pirotechnikos priemones turintis fizinis ar juridinis asmuo, kita organizacija ar jų padalinys, kurie gamina ir ženklina civilines pirotechnikos priemones arba kurių užsakymu civilinės pirotechnikos priemonės projektuojamos ir (ar) gaminamos ir ženklinamos, siekiant jas tiekti rinkai savo vardu ar paženklintas savo prekės ženklu.",
      "source_provision": "art2"
    },
    {
      "term": "Civilinių pirotechnikos priemonių importas",
      "definition": "civilinių pirotechnikos priemonių įvežimas (Lietuvos Respublikoje įforminant jų išleidimo į laisvąją apyvartą muitinės procedūrą) iš šalių arba teritorijų, kurios nėra Europos Sąjungos valstybės narės arba nepriklauso Europos ekonominei erdvei.",
      "source_provision": "art2"
    },
    {
      "term": "Civilinių pirotechnikos priemonių išvežimas",
      "definition": "civilinių pirotechnikos priemonių (išskyrus fizinių asmenų asmeninėms reikmėms išvežamus F1, F2, F3 kategorijų fejerverkus, T1 ir P1 kategorijų civilines pirotechnikos priemones) išvežimas iš Lietuvos Respublikos į kitas Europos Sąjungos valstybes nares arba (Lietuvos Respublikoje įforminant jų negrąžinamojo eksporto muitinės procedūrą) į kitas Europos ekonominei erdvei priklausančias šalis arba teritorijas.",
      "source_provision": "art2"
    },
    {
      "term": "Civilinių pirotechnikos priemonių įvežimas",
      "definition": "civilinių pirotechnikos priemonių (išskyrus fizinių asmenų asmeninėms reikmėms įvežamus F1, F2, F3 kategorijų fejerverkus, T1 ir P1 kategorijų civilines pirotechnikos priemones) įvežimas iš kitų Europos Sąjungos valstybių narių arba (Lietuvos Respublikoje įforminant jų išleidimo į laisvąją apyvartą muitinės procedūrą) iš kitų Europos ekonominei erdvei priklausančių šalių arba teritorijų.",
      "source_provision": "art2"
    },
    {
      "term": "Civilinių pirotechnikos priemonių naudotojas",
      "definition": "fizinis ar juridinis asmuo, kita organizacija ar jų padalinys, turintys licenciją naudoti F4 kategorijos fejerverkus, T2 ir P2 kategorijų civilines pirotechnikos priemones ir juos naudojantys ūkinėje komercinėje veikloje.",
      "source_provision": "art2"
    },
    {
      "term": "Civilinių pirotechnikos priemonių pašalinimas iš rinkos",
      "definition": "veiksmai, kurių imamasi siekiant užkirsti kelią civilinių pirotechnikos priemonių tiekimui rinkai tiekimo grandinėje.",
      "source_provision": "art2"
    },
    {
      "term": "Civilinių pirotechnikos priemonių pateikimas rinkai",
      "definition": "civilinių pirotechnikos priemonių tiekimas Europos Sąjungos ar Europos ekonominės erdvės rinkai pirmą kartą.",
      "source_provision": "art2"
    },
    {
      "term": "Civilinių pirotechnikos priemonių platintojas",
      "definition": "fizinis ar juridinis asmuo, kita organizacija ar jų padalinys, turintys licenciją platinti civilines pirotechnikos priemones ir jas tiekiantys rinkai savo vardu. Civilinių pirotechnikos priemonių platintojais nelaikomi šių priemonių gamintojai ir importuotojai.",
      "source_provision": "art2"
    },
    {
      "term": "Civilinių pirotechnikos priemonių saugos ekspertizė (toliau",
      "definition": "saugos ekspertizė) – procedūra, kurią atlikus pateikiama išvada dėl civilinių pirotechnikos priemonių saugos.",
      "source_provision": "art2"
    },
    {
      "term": "Civilinių pirotechnikos priemonių tiekimas rinkai",
      "definition": "civilinių pirotechnikos priemonių, skirtų platinti ir (arba) naudoti Europos Sąjungos ar Europos ekonominės erdvės rinkoje, tiekimas vykdant komercinę veiklą už atlygį arba be jo. Civilinių pirotechnikos priemonių gamintojo savo reikmėms pagaminti Lietuvos Respublikos Vyriausybės įgaliotos institucijos Lietuvos Respublikos teritorijoje leidžiami naudoti fejerverkai nelaikomi tiekiamais rinkai.",
      "source_provision": "art2"
    },
    {
      "term": "Derinamieji Europos Sąjungos teisės aktai",
      "definition": "Europos Sąjungos teisės aktai, kuriais suderinamos gaminių pardavimo sąlygos.",
      "source_provision": "art2"
    },
    {
      "term": "Ekonominės veiklos vykdytojai",
      "definition": "civilinių pirotechnikos priemonių gamintojas, importuotojas ar platintojas.",
      "source_provision": "art2"
    },
    {
      "term": "Esminiai civilinių pirotechnikos priemonių saugos reikalavimai (toliau",
      "definition": "esminiai saugos reikalavimai) – Lietuvos Respublikos Vyriausybės ar jos įgaliotos institucijos nustatyti saugos reikalavimai, keliami Europos Sąjungoje ar Europos ekonominėje erdvėje gaminamoms, platinamoms, laikomoms ir naudojamoms, į ją importuojamoms, įvežamoms civilinėms pirotechnikos priemonėms.",
      "source_provision": "art2"
    },
    {
      "term": "Fejerverkas",
      "definition": "pramogai skirtas civilinės pirotechnikos gaminys.",
      "source_provision": "art2"
    },
    {
      "term": "Kitos pirotechnikos priemonės",
      "definition": "naudoti žemės ūkyje, pramonėje, transporto srityje arba buityje skirtos civilinės pirotechnikos priemonės, išskyrus fejerverkus ir teatrines pirotechnikos priemones.",
      "source_provision": "art2"
    },
    {
      "term": "Kontroliuojantis asmuo",
      "definition": "asmuo, kuris:\n\n1) tiesiogiai ar netiesiogiai valdo daugiau kaip 50 procentų juridinio asmens akcijų (dalių, pajų) arba kitų teisių į paskirstytinojo pelno dalį, arba išimtinių teisių jas įsigyti arba\n\n2) pats valdydamas ne mažiau kaip 10 procentų juridinio asmens akcijų (dalių, pajų) arba kitų teisių į paskirstytinojo pelno dalį, arba išimtinių teisių jas įsigyti, kartu su susijusiais asmenimis jų valdo daugiau kaip 50 procentų, arba\n\n3) turi teisę išrinkti (paskirti) daugumą juridinio asmens valdymo organų narių ir (arba) faktiškai kontroliuoja juridinio asmens priimamus sprendimus.",
      "source_provision": "art2"
    },
    {
      "term": "Paskelbtoji įstaiga",
      "definition": "bandymų laboratorija, sertifikavimo ar kontrolės įstaiga, kurią Europos Sąjungos valstybė narė paskiria atsakingą už civilinių pirotechnikos priemonių atitikties įvertinimą ir apie ją praneša kitoms valstybėms narėms.",
      "source_provision": "art2"
    },
    {
      "term": "Pirotechnikas",
      "definition": "asmuo, turintis šio įstatymo nustatyta tvarka išduotą leidimą tvarkyti (prižiūrėti) ir (ar) naudoti F4 kategorijos fejerverkus, T2 ir (ar) P2 kategorijų civilines pirotechnikos priemones.",
      "source_provision": "art2"
    },
    {
      "term": "Pirotechninis mišinys",
      "definition": "sprogstamoji medžiaga ar jų mišinys karščiui, šviesai, garsui, dujoms, dūmams ar tokių efektų deriniui gauti vykstant savaime besitęsiančiai egzoterminei reakcijai.",
      "source_provision": "art2"
    },
    {
      "term": "Teatrinės pirotechnikos priemonės",
      "definition": "civilinės pirotechnikos priemonės, skirtos naudoti vidaus arba lauko scenoje, taip pat kuriant filmus, televizijos laidas, teatralizuotus vaidinimus ar panašiai.",
      "source_provision": "art2"
    },
    {
      "term": "Transporto priemonių pirotechnikos priemonės",
      "definition": "transporto priemonių saugos įtaisų dalys, kuriose yra pirotechnikos medžiagų ir kurios naudojamos šiems ar kitiems įtaisams įjungti.\n\nII SKYRIUS\nCIVILINIŲ PIROTECHNIKOS PRIEMONIŲ SKIRSTYMAS",
      "source_provision": "art2"
    }
  ]
}
