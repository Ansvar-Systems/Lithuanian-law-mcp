{
  "id": "lt-law-ix-404",
  "type": "statute",
  "title": "Lietuvos Respublikos mokesčių administravimo įstatymo 29 straipsnio 7 dalies 4 punkto įgyvendinimo įstatymas",
  "short_name": "IX-404",
  "status": "in_force",
  "issued_date": "2001-06-26",
  "in_force_date": "2002-01-01",
  "url": "https://e-tar.lt/portal/lt/legalAct/TAR.2805055C2636",
  "provisions": [
    {
      "provision_ref": "art1",
      "section": "1",
      "title": "1 straipsnis. Savivaldybių mokestinių pajamų išlyginimas",
      "content": "1. Savivaldybių mokestinių pajamų dalį, negautą dėl mokestinės nepriemokos pripažinimo beviltiška pagal Mokesčių administravimo įstatymo 29 straipsnio 7 dalies 4 punktą ir priklausiusią pervesti į valstybės iždo sąskaitą, teritorinė valstybinė mokesčių inspekcija perveda į šią sąskaitą iš savivaldybės, kurios asignavimų valdytojo finansinių prievolių suma ar jos dalis buvo padengtos pripažinus šią mokestinę nepriemoką beviltiška, biudžetui priklausančios pajamų dalies. Ši mokestinių pajamų dalis pervedama į valstybės iždo sąskaitą proporcingai kiekvieną mėnesį lygiomis dalimis per trejus metus.\n\n2. Pervesta mokestinių pajamų dalis iš iždo sąskaitos vadovaujantis tų metų Lietuvos Respublikos valstybės biudžeto ir savivaldybių biudžetų finansinių rodiklių patvirtinimo įstatymu paskirstoma kitų savivaldybių biudžetams."
    },
    {
      "provision_ref": "art2",
      "section": "2",
      "title": "2 straipsnis. Mokestinių pajamų išlyginimas tarp valstybės biudžeto ir valstybės pinigų fondų",
      "content": "Valstybės biudžeto mokestinių pajamų dalį, negautą dėl mokestinės nepriemokos pripažinimo beviltiška pagal Mokesčių administravimo įstatymo 29 straipsnio 7 dalies 4 punktą ir priklausiusią pervesti į valstybės iždo sąskaitą, teritorinė valstybinė mokesčių inspekcija perveda į šią sąskaitą iš valstybės pinigų fondui, kurio asignavimų valdytojo finansinių prievolių suma ar jos dalis buvo padengtos pripažinus šią mokestinę nepriemoką beviltiška, priklausančios pajamų dalies. Ši mokestinių pajamų dalis pervedama į valstybės iždo sąskaitą proporcingai kiekvieną mėnesį lygiomis dalimis per trejus metus."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja nuo 2002 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
