{
  "id": "lt-law-xiii-3372",
  "type": "statute",
  "title": "Lietuvos Respublikos šalpos pensijų įstatymo Nr. I-675 9 straipsnio pakeitimo įstatymas",
  "short_name": "XIII-3372",
  "status": "in_force",
  "issued_date": "2020-11-05",
  "in_force_date": "2020-11-14",
  "url": "https://e-tar.lt/portal/lt/legalAct/6240263025bd11eb932eb1ed7f923910/XTmlpOWxKu",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "1. Pakeisti 9 straipsnio 2 dalį ir ją išdėstyti taip:\n\n„2. Našlaičiams, netekusiems abiejų tėvų (įtėvių), šalpos našlaičių pensijos skiriamos už kiekvieną iš mirusių tėvų (įtėvių).“\n\n2. Papildyti 9 straipsnį 3 dalimi:\n\n„3. Teisė gauti šalpos našlaičių pensiją išlieka:\n\n1) įvaikinus mirusiojo vaikus (įvaikius), turinčius teisę gauti šalpos našlaičių pensiją;\n\n2) šio straipsnio 1 dalies 2 punkto reikalavimus atitinkantiems našlaičiams, kurie tais pačiais kalendoriniais metais baigė bendrojo ugdymo programą ir įstojo į švietimo įstaigą mokytis pagal formaliojo profesinio ugdymo programą ar studijuoti pagal nuolatinių studijų programą – laikotarpiu nuo rugsėjo 1 dienos iki dienos, kurią švietimo įstaigoje prasideda mokslo ar studijų metai pagal formaliojo profesinio ugdymo programą ar nuolatinių studijų programą, pagal kurią mokytis ar studijuoti įstojo našlaitis.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo taikymas",
      "content": "Įsigaliojus šiam įstatymui:\n\n1) šio įstatymo 1 straipsnio 2 dalimi keičiamo Lietuvos Respublikos šalpos pensijų įstatymo 9 straipsnio 3 dalies 2 punkto nuostatos taikomos ir šalpos našlaičių pensijos jas turintiems teisę gauti našlaičiams, 2020 metais įstojusiems į švietimo įstaigas, kuriose mokslo ar studijų metai prasidėjo vėliau negu 2020 m. rugsėjo 1 d., mokytis pagal formaliojo profesinio ugdymo programas ar studijuoti pagal nuolatinių studijų programas, skiriamos ir (ar) mokamos nuo 2020 m. rugsėjo 1 d.;\n\n2) vadovaujantis šio straipsnio 1 punktu našlaičiui mokėtina šalpos našlaičių pensijos nepriemoka išmokama kartu su šalpos našlaičių pensija ne vėliau kaip iki 2020 m. gruodžio 31 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
