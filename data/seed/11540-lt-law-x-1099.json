{
  "id": "lt-law-x-1099",
  "type": "statute",
  "title": "Lietuvos Respublikos teismų įstatymo 75, 76, 77, 79, 80 ir 81 straipsnių pakeitimo įstatymas",
  "short_name": "X-1099",
  "status": "in_force",
  "issued_date": "2007-04-19",
  "in_force_date": "2007-04-26",
  "url": "https://e-tar.lt/portal/lt/legalAct/TAR.F212BAD86BE0",
  "provisions": [
    {
      "provision_ref": "art1",
      "section": "1",
      "title": "1 straipsnis. 75 straipsnio 2 dalies pakeitimas",
      "content": "75 straipsnio 2 dalyje vietoj žodžio „šešeriems“ įrašyti žodį „penkeriems“ ir šią dalį išdėstyti taip:\n\n„2. Vyriausiojo administracinio teismo pirmininkas, pirmininko pavaduotojas skiriamas penkeriems metams.“"
    },
    {
      "provision_ref": "art2",
      "section": "2",
      "title": "2 straipsnis. 76 straipsnio 1 dalies pakeitimas",
      "content": "76 straipsnio 1 dalyje išbraukti žodžius „iš paskirtų į atitinkamą teismą teisėjų“ ir šią dalį išdėstyti taip:\n\n„1. Kandidatūras į laisvas apylinkės teismo, apygardos administracinio teismo, apygardos teismo, Vyriausiojo administracinio teismo pirmininko, pirmininko pavaduotojo, skyriaus pirmininko vietas parenka ir teikia jas Respublikos Prezidentui šio Įstatymo 551 straipsnio 1 dalyje nurodyta Atrankos komisija. Kandidatūras į nurodytas pareigas Atrankos komisija atrenka pagal Teisėjų tarybos patvirtintus Teisėjų karjeros siekiančių asmenų atrankos nuostatus ir Teisėjų karjeros siekiančių asmenų vertinimo kriterijus.“"
    },
    {
      "provision_ref": "art3",
      "section": "3",
      "title": "3 straipsnis. 77 straipsnio 1 ir 4 dalių pakeitimas",
      "content": "1. 77 straipsnio 1 dalyje po žodžio „pirmininką“ įrašyti žodžius „iš paskirtų šio teismo teisėjų“ ir šią dalį išdėstyti taip:\n\n„1. Apeliacinio teismo pirmininką iš paskirtų šio teismo teisėjų Seimo pritarimu skiria Respublikos Prezidentas.“\n\n2. 77 straipsnio 4 dalyje vietoj žodžio „šešeriems“ įrašyti žodį „penkeriems“ ir šią dalį išdėstyti taip:\n\n„4. Apeliacinio teismo pirmininkas, skyriaus pirmininkas skiriamas penkeriems metams.“"
    },
    {
      "provision_ref": "art4",
      "section": "4",
      "title": "4 straipsnis. 79 straipsnio pakeitimas",
      "content": "Pakeisti 79 straipsnį ir jį išdėstyti taip:\n\n„79 straipsnis. Aukščiausiojo Teismo pirmininko, skyriaus pirmininko skyrimas\n\n1. Aukščiausiojo Teismo pirmininką iš paskirtų šio teismo teisėjų skiria Seimas Respublikos Prezidento teikimu.\n\n2. Aukščiausiojo Teismo skyriaus pirmininką iš paskirtų šio teismo teisėjų skiria Seimas Respublikos Prezidento teikimu.\n\n3. Aukščiausiojo Teismo pirmininkas, skyriaus pirmininkas skiriamas penkeriems metams.\n\n4. Kandidatūros į Aukščiausiojo Teismo pirmininko ir skyriaus pirmininko pareigas svarstomos Teisėjų taryboje šio Įstatymo 56 straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 80 straipsnio 4 dalies pakeitimas",
      "content": "Pakeisti 80 straipsnio 4 dalį ir ją išdėstyti taip:\n\n„4. Teisėjas tos pačios pakopos teisme į tas pačias – teismo pirmininko, pirmininko pavaduotojo ar skyriaus pirmininko – pareigas gali būti skiriamas ne daugiau kaip dviem kadencijoms iš eilės. Po dviejų iš eilės kadencijų teisėjas į tos pačios pakopos teismo pirmininko, pirmininko pavaduotojo ar skyriaus pirmininko pareigas gali būti skiriamas, jei po jo antros kadencijos pabaigos yra praėję ne mažiau kaip penkeri metai.“"
    },
    {
      "provision_ref": "art6",
      "section": "6",
      "title": "6 straipsnis. 81 straipsnio 3 ir 7 dalių pakeitimas",
      "content": "1. 81 straipsnio 3 dalyje išbraukti žodžius „patarus Aukščiausiojo Teismo pirmininkui“ ir šią dalį išdėstyti taip:\n\n„3. Aukščiausiojo Teismo skyriaus pirmininką iš pareigų atleidžia Seimas Respublikos Prezidento teikimu.“\n\n2. 81 straipsnio 7 dalyje po žodžio „straipsnio“ įrašyti skaičius „2, 3“ ir šią dalį išdėstyti taip:\n\n„7. Dėl šio straipsnio 2, 3, 4, 5 ir 6 dalyse nurodytų asmenų atleidimo iš pareigų Respublikos Prezidentui pataria Teisėjų taryba.“"
    },
    {
      "provision_ref": "art7",
      "section": "7",
      "title": "7 straipsnis. Baigiamosios nuostatos",
      "content": "1. Iki šio įstatymo įsigaliojimo Respublikos Prezidento paskirti teismų pirmininkai, pirmininkų pavaduotojai ir skyrių pirmininkai eina pareigas iki kadencijos, kuriai buvo paskirti, pabaigos.\n\n2. Jei teismų pirmininkai, pirmininkų pavaduotojai ir skyrių pirmininkai iki šio įstatymo įsigaliojimo ėjo pareigas kadencijos trukmės ar ilgesnį laikotarpį, šis laikotarpis prilyginamas pirmajai jų kadencijai tame pačiame teisme einant tas pačias pareigas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
