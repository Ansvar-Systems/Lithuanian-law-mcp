{
  "id": "lt-law-xiv-838",
  "type": "statute",
  "title": "Lietuvos Respublikos investicijų įstatymo Nr. VIII-1312 1, 2, 3, 9-1, 12 ir 13 straipsnių pakeitimo įstatymas",
  "short_name": "XIV-838",
  "status": "in_force",
  "issued_date": "2021-12-23",
  "in_force_date": "2022-01-01",
  "url": "https://e-tar.lt/portal/lt/legalAct/9fe4fd70697411eca9ac839120d251c4/oiRVrmaWgA",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\n1. Šis įstatymas nustato investavimo Lietuvos Respublikoje sąlygas, investuotojų teises ir šiame įstatyme nurodytų investicijų apsaugos priemones.\n\n2. Valstybės ir savivaldybių investavimas reglamentuotas Lietuvos Respublikos strateginio valdymo įstatyme, Lietuvos Respublikos regioninės plėtros įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme, Lietuvos Respublikos nacionalinių plėtros įstaigų įstatyme ir Lietuvos Respublikos vietos savivaldos įstatyme.\n\n3. Investavimo į komercinius bankus, kitas kredito įstaigas, draudimo įmones ir kitas finansine veikla besiverčiančias įmones ypatumus nustato šių įmonių ir įstaigų veiklą reglamentuojantys Lietuvos Respublikos įstatymai.\n\n4. Šio įstatymo ketvirtajame2 skirsnyje nustatytas specialus teisinis reguliavimas taikomas investavimui į stambius projektus skatinti, todėl šiems teisiniams santykiams kiti įstatymai taikomi tiek, kiek tai neprieštarauja šio įstatymo ketvirtajam2 skirsniui.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 4 dalį ir ją išdėstyti taip:\n\n„4. Investuotojas – užsienio valstybė, tarptautinė organizacija, Lietuvos Respublikos arba užsienio juridinis ar fizinis asmuo, kurie Lietuvos Respublikos įstatymų nustatyta tvarka investuoja nuosavą, skolintą ar patikėjimo teise valdomą ir naudojamą turtą ir kurie Lietuvos Respublikos valstybės skolos įstatymo nustatyta tvarka nepriskiriami valdžios sektoriui.“\n\n2. Pakeisti 2 straipsnio 6 dalį ir ją išdėstyti taip:\n\n„6. Investavimo objektas – investuojamas investuotojo nuosavas, skolintas ar patikėjimo teise valdomas ir naudojamas turtas.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "1. Pakeisti 3 straipsnio 2 dalies 1 punktą ir jį išdėstyti taip:\n\n„1) vidaus investicijos – Lietuvos Respublikos fizinių ir juridinių asmenų investicijos Lietuvos Respublikoje;“.\n\n2. Pripažinti netekusiu galios 3 straipsnio 3 dalies 1 punktą."
    },
    {
      "provision_ref": "art4",
      "section": "4",
      "title": "4 straipsnis. 91 straipsnio pakeitimas",
      "content": "Pakeisti 91 straipsnį ir jį išdėstyti taip:\n\n„91 straipsnis. Pramonės parko steigimas, jame veikiančių ūkio subjektų veikla ir investavimas pramonės parke\n\n1. Pramonės parko steigimo tikslas – didinti šalies ūkio konkurencingumą, kurti darbo vietas ir skatinti Europos Sąjungos standartus ir aplinkosaugos reikalavimus atitinkančią veiklą pramonės, logistikos ir paslaugų srityse.\n\n2. Pramonės parko steigimą inicijuoja savivaldybės taryba arba Lietuvos Respublikos Vyriausybė kartu su savivaldybės taryba, priimdamos sprendimus dėl pramonės parko steigimo. Ši nuostata taikoma ir steigiant pramonės parką privačioje pramoninėje teritorijoje.\n\n3. Sprendimai dėl teritorijų planavimo dokumentų, kuriais planuojama pramonės parko teritorija, rengimo ir pramonės parko steigimo priimami vadovaujantis Lietuvos Respublikos teritorijų planavimo įstatymu, Lietuvos Respublikos teritorijos bendrojo plano koncepcija ir kitais teisės aktais, reglamentuojančiais teritorijų planavimą. Tam, kad teritorija galėtų tapti pramonės parku, savivaldybės taryba turi užtikrinti, kad ta teritorija atitiktų šiuos pramonės parkui privalomus reikalavimus:\n\n1) teritorija turi būti numatyta teritorijų planavimo dokumentuose;\n\n2) teritorijos ribos turi būti nustatytos Lietuvos Respublikos Vyriausybės;\n\n3) teritorijos vystymo projektas Lietuvos Respublikos Vyriausybės nutarimu yra pripažintas valstybei svarbiu projektu;\n\n4) Lietuvos Respublikos Vyriausybės įgaliota institucija turi būti patvirtinusi su savivaldybės taryba suderintą pramonės parko plėtros planą. Tuo atveju, kai pramonės parkas steigiamas privačioje pramoninėje teritorijoje, jo plėtros planą tvirtina Lietuvos Respublikos Vyriausybės įgaliota institucija.\n\n4. Pramonės parko plėtros plane turi būti nurodyti pramonės parko plėtros tikslai, uždaviniai, vertinimo kriterijai ir jų reikšmės, taip pat nustatyta:\n\n1) pramonės parke numatomos ūkinės komercinės veiklos rūšys;\n\n2) investavimo pramonės parke skatinimo būdai;\n\n3) pramonės parko sklypų parinkimo ir naudojimo ypatumai (sklypai, skirti infrastruktūrai, verslui plėtoti, ir kita);\n\n4) pramonės parko veiklos efektyvumo kriterijai;\n\n5) pramonės parko plėtros priemonės;\n\n6) Lietuvos Respublikos įstatymuose nustatytos pramonės parko steigėjo numatomos sudaryti specialios investavimo, verslo ir kitos sąlygos, taikomos pramonės parke veikiantiems ūkio subjektams;\n\n7) kita informacija.\n\n5. Kai teritorija atitinka visus šio straipsnio 3 dalyje nustatytus pramonės parkui privalomus reikalavimus, savivaldybės taryba priima sprendimą dėl pramonės parko įsteigimo, pramonės parko veiklos termino ir jo keitimo sąlygų, pramonės parko operatoriaus (savivaldybės administracijos) paskyrimo arba atrinkimo viešo konkurso būdu.\n\n6. Pramonės parko veikla organizuojama ir investavimas pramonės parke atliekamas vadovaujantis konkretaus pramonės parko plėtros planu. Pramonės parko plėtros planą tvirtina Lietuvos Respublikos Vyriausybės įgaliota institucija.\n\n7. Tais atvejais, kai įsteigus pramonės parką savivaldybės taryba priima sprendimą dėl pramonės parko operatoriaus atrinkimo viešo konkurso būdu, pramonės parko operatorių viešo konkurso būdu atrenka savivaldybės administracija vadovaudamasi Lietuvos Respublikos civilinio kodekso 6.947–6.952 straipsnių nuostatomis. Kol pramonės parko operatorius neatrinktas, už pramonės parko veiklos organizavimą yra atsakinga savivaldybės administracija. Tais atvejais, kai pramonės parkas steigiamas privačioje pramoninėje teritorijoje, pramonės parko operatoriaus atrankos viešas konkursas neskelbiamas ir pramonės parko veiklą organizuoja privačios pramoninės teritorijos valdytojas.\n\n8. Tais atvejais, kai pramonės parko operatorius atrenkamas viešo konkurso būdu, pramonės parko operatoriaus veikla, teisės ir pareigos, atsakomybė, sprendimų priėmimas, atlygis už veiklą ir kitos sąlygos nustatomos pramonės parko steigėjo (savivaldybės tarybos) ir viešo konkurso būdu atrinkto pramonės parko operatoriaus sutartyje. Šioje sutartyje nustatomos šios pagrindinės sąlygos:\n\n1) pramonės parko operatoriaus teikiamų paslaugų pobūdis ir mastas, kokybiniai reikalavimai;\n\n2) sutartyje nurodytų paslaugų teikimo pradžios terminas ir jo atidėjimo sąlygos, darbų atlikimo terminai, jų pratęsimo sąlygos;\n\n3) pramonės parko operatoriaus prievolių įvykdymo užtikrinimo būdai;\n\n4) pramonės parko operatoriaus atlygis ar kitas užmokestis už jo teikiamas paslaugas;\n\n5) pramonės parko operatoriaus santykiai su pramonės parko įmonėmis organizuojant ūkinę komercinę veiklą pramonės parke;\n\n6) pramonės parko operatoriaus atsakomybė už prisiimtų įsipareigojimų nevykdymą;\n\n7) sutarties šalių teisės į turtą, tai yra pramonės parko operatoriui perduoto valdyti ir naudoti valstybės ir (ar) savivaldybės turto valdymo ir naudojimo sąlygos;\n\n8) pramonės parko operatoriaus įsipareigojimas sudaryti jam perduoto valdyti ir naudoti valstybės ir (ar) savivaldybės turto draudimo sutartis;\n\n9) sutarties šalių atsiskaitymų ir mokėjimų tvarka ir sąlygos;\n\n10) savivaldybės tarybos teisė kontroliuoti pramonės parko operatoriaus įsipareigojimų vykdymą, susitarimo dėl įsipareigojimų vykdymo vertinimo ir informacijos teikimo įgyvendinimo tvarka;\n\n11) sutarties terminas;\n\n12) sutarties keitimo ir nutraukimo sąlygos;\n\n13) ginčų sprendimo tvarka.\n\n9. Tais atvejais, kai savivaldybės taryba priima sprendimą dėl pramonės parko operatoriaus (savivaldybės administracijos) paskyrimo, pramonės parko operatoriaus veikla, teisės ir pareigos, atsakomybė, sprendimų priėmimas ir kitos sąlygos nustatomos savivaldybės tarybos sprendime.\n\n10. Pramonės parko operatoriui valstybinės ir savivaldybės žemės sklypai pramonės parko teritorijoje išnuomojami Lietuvos Respublikos žemės įstatymo nustatyta tvarka. Privačios žemės sklypai pramonės parko operatoriui gali būti išnuomojami Lietuvos Respublikos civilinio kodekso nustatyta tvarka. Pramonės parko operatorius turi teisę pagal valstybinės ir (ar) savivaldybės žemės nuomos sutartyje nustatytus reikalavimus ir sąlygas subnuomoti pramonės parko operatoriui išnuomotus valstybinės ir (ar) savivaldybių žemės sklypus (jų dalis) pramonės parko įmonėms.\n\n11. Pramonės parko teritorijoje gali veikti pramonės parko operatorius, pramonės parko įmonės. Kiti ūkio subjektai, veikę šioje teritorijoje iki pramonės parko įsteigimo, gali tęsti veiklą, jeigu jie su pramonės parko operatoriumi sudaro aptarnavimo paslaugų teikimo sutartį.\n\n12. Valstybės (savivaldybės) nuosavybės statiniai ir infrastruktūros objektai, esantys pramonės parke, gali būti išnuomoti, perduoti naudotis panaudos pagrindais arba parduoti pramonės parko operatoriui Lietuvos Respublikos įstatymų, reglamentuojančių disponavimą valstybės ir (ar) savivaldybių turtu, nustatytais atvejais ir tvarka.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Valstybinė investicijų skatinimo politika\n\n1. Valstybė sudaro palankias sąlygas privačioms investicijoms ir užtikrina efektyvų valstybės lėšų, skirtų investavimui skatinti, panaudojimą siekiant kuo didesnės ekonominės ir socialinės naudos.\n\n2. Valstybė skatina investicijas šio įstatymo 13 straipsnyje nustatytais būdais, kai:\n\n1) šio įstatymo 13 straipsnio 1 dalies 6 punkte nustatyta minimali investicijų suma yra investuojama į priemones, skirtas perspektyvių ūkio šakų įmonių technologijoms atnaujinti ir modernizuoti, šalies ekologinei situacijai gerinti, smulkiajam ir vidutiniam verslui plėtoti;\n\n2) investuojama į plyną lauką;\n\n3) investuojama į nebaigtus statyti pastatus (statinius), kurių statybos negalima užbaigti dėl lėšų stokos ar kurie dėl užsitęsusios statybos tampa nereikalingi (netinkami naudoti pagal paskirtį) valstybės (savivaldybių) institucijoms;\n\n4) investuojama į tikslines teritorijas (valstybės teritorijos dalis, išskirtas Lietuvos Respublikos Vyriausybės ar jos įgaliotos institucijos) siekiant bent vieno iš Regioninės plėtros įstatymo 2 straipsnio 6 dalyje nustatytų tikslų;\n\n5) investuojama į laisvąsias ekonomines zonas, mokslo ir technologijų parkus, pramonės parkus;\n\n6) investuojama į inovacijas, žinių ekonomikos branduolius – klasterius (geografines tarpusavyje sujungtas tam tikros srities įmonių santalkas);\n\n7) investuojama į įsteigimą naujų ne trumpiau kaip trejus metus išlaikomų darbo vietų, kuriose įdarbintų ne mažiau kaip 20 asmenų atitinkamų metų vidutinis bruto darbo užmokestis (taikoma kiekvienam asmeniui atskirai) būtų ne mažesnis kaip Lietuvos statistikos departamento skelbiamas savivaldybės, kurioje investuojama, vidutinis mėnesinis bruto darbo užmokestis, įskaitant individualias įmones;\n\n8) investuojama į stambų projektą šio įstatymo ketvirtajame2 skirsnyje nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "Pakeisti 13 straipsnį ir jį išdėstyti taip:\n\n„13 straipsnis Investavimo skatinimas\n\n1. Investavimas skatinamas šiais būdais:\n\n1) investuotojams teikiamos mokesčių lengvatos, kurias nustato mokesčių įstatymai;\n\n2) darbuotojų perkvalifikavimo ir darbo vietų steigimo išlaidos iš dalies ar visiškai padengiamos Lietuvos Respublikos Vyriausybės ar jos įgaliotos institucijos nustatyta tvarka;\n\n3) Lietuvos ir užsienio kreditoriams, suteikusiems paskolas investicijų projektams įgyvendinti, Lietuvos Respublikos įstatymų nustatyta tvarka teikiamos valstybės (savivaldybių) garantijos;\n\n4) paskolų, skirtų ūkio subjektams investicijų projektams įgyvendinti, grąžinimą bankams gali užtikrinti Lietuvos Respublikos Vyriausybės įsteigtų garantijų institucijų arba draudimo įmonių teikiamos garantijos arba šių paskolų draudimas;\n\n5) dėl ne mažesnių kaip 58 000 000 eurų ir Lietuvos Respublikos Vyriausybės nustatytus kriterijus atitinkančių investicijų Lietuvos Respublikos Vyriausybės ar jos įgaliotos institucijos iki 2001 m. rugsėjo 1 d. sudarytos su strateginiais investuotojais investicijų sutartys vykdomos pagal jose nustatytas specialias investavimo ir verslo sąlygas;\n\n6) dėl ne mažesnių kaip 1 448 100 eurų vertės privačių investicijų į investicijų projektą ir šio įstatymo 12 straipsnio 2 dalies 7 punkte nurodytų investicijų Lietuvos Respublikos Vyriausybė ar jos įgaliota institucija Lietuvos Respublikos civilinio kodekso nustatyta tvarka sudaro su investuotojais investicijų sutartis, kuriose nustatomos specialios investavimo ir verslo sąlygos. Šiems investuotojams taip pat taikomos šio įstatymo 131 straipsnyje numatytos specialios investavimo, verslo ir kitos sąlygos, jeigu jie atitinka šio įstatymo 131 straipsnyje nustatytus kriterijus;\n\n7) dėl investicijų į gamybos, pramonės ar paslaugų (išskyrus viešąsias paslaugas) sritis savivaldybė sudaro investicijų sutartis, atitinkančias savivaldybės tarybos nustatytus kriterijus ir (ar) Lietuvos Respublikos Vyriausybės nustatytus projekto poveikio nacionalinės regioninės politikos tikslui pasiekti ir uždaviniams įgyvendinti vertinimo kriterijus, kuriais remdamasi regiono plėtros taryba projektą pripažino regioninės svarbos projektu. Specialios investavimo, verslo ar žemės sklypo parinkimo sąlygos tokiose sutartyse nustatomos pagal savivaldybės kompetenciją;\n\n8) Lietuvos Respublikos įstatymų nustatytais atvejais valstybinė žemė investuotojui išnuomojama ne aukciono būdu;\n\n9) infrastruktūra iki investicinio žemės sklypo, atitinkančio Lietuvos Respublikos Vyriausybės ar jos įgaliotos institucijos nustatytus kriterijus, ribos ir (ar) jo ribose įrengiama ir (ar) sutvarkoma ir (ar) investicinis žemės sklypas vystomas valstybės ir (ar) savivaldybės Lietuvos Respublikos Vyriausybės ar jos įgaliotos institucijos nustatyta tvarka. Investuotojo pageidavimu, gavus laisvosios ekonominės zonos valdymo bendrovės, pramonės parko operatoriaus sutikimą, kuris duodamas, jeigu investuotojo pageidavimas atitinka Valstybės ir savivaldybių turto valdymo, naudojimo ir disponavimo juo įstatymo 9 straipsnyje nustatytus valstybės ir savivaldybių turto valdymo, naudojimo ir disponavimo juo principus, infrastruktūra laisvojoje ekonominėje zonoje, pramonės parke įrengiama ir (ar) sutvarkoma investuotojo lėšomis teisės aktų nustatyta tvarka;\n\n10) privatūs subjektai turi teisę inicijuoti (pasisiūlyti įgyvendinti) viešojo ir privataus sektorių partnerystės projektus Lietuvos Respublikos Vyriausybės nustatyta tvarka, o įgaliotos viešojo sektoriaus institucijos turi priimti sprendimus dėl siūlomų iniciatyvų;\n\n11) iš investuotojų, kurie vykdo duomenų apdorojimo, interneto serverių paslaugų (prieglobos) ir susijusią veiklą strateginiuose technologinės plėtros objektuose ir su kuriais Lietuvos Respublikos Vyriausybė Lietuvos Respublikos civilinio kodekso nustatyta tvarka yra sudariusi investicijų sutartis, Lietuvos Respublikos Vyriausybės nustatyta tvarka nerenkamos viešuosius interesus atitinkančių paslaugų lėšos;\n\n12) dėl investicijų į stambius projektus sudaromos stambių projektų investicijų sutartys;\n\n13) laisvųjų ekonominių zonų įmonėms taikomos šio įstatymo 155 straipsnio 3 dalyje numatytos specialios investavimo ir verslo sąlygos.\n\n2. Investavimo skatinimo būdai taikomi tiek, kiek tai neprieštarauja Europos Sąjungos teisės aktams, reglamentuojantiems valstybės pagalbos teikimą.\n\n3. Investicijų projektai, susiję su juridinio asmens steigimu, plėtra, veiklos įvairinimu ar esminiu pakeitimu, yra koordinuojami, dėl jų teikiama informacija, susijusi su paramos ir (ar) valstybės pagalbos gavimu ir jos panaudojimu šiems investicijų projektams įgyvendinti.\n\n4. Šio straipsnio 3 dalyje nurodytą investicijų projektų koordinavimą, informacijos teikimą, taip pat investicijų projektų, kuriems lėšos skiriamos iš valstybės biudžeto, išskyrus Europos Sąjungos ir kitos finansinės paramos lėšas, įgyvendinimo kontrolę vykdo, konsultacijas tiesioginių užsienio investicijų pritraukimo į šalies gamybos ir paslaugų sektorius klausimais ir informaciją apie investicijų aplinką Lietuvos ūkio subjektams ir užsienio investuotojams teikia Lietuvos Respublikos Vyriausybės įgaliota viešoji įstaiga, kurios savininko teises ir pareigas įgyvendina Lietuvos Respublikos ekonomikos ir inovacijų ministerija.\n\n5. Šio straipsnio 3 ir 4 dalyse nustatyta veikla finansuojama iš Lietuvos Respublikos ekonomikos ir inovacijų ministerijai skirtų valstybės biudžeto asignavimų ir (ar) kitų lėšų.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2022 m. sausio 1 d.\n\n2. Iki šio įstatymo įsigaliojimo dienos Lietuvos Respublikos Seimo nutarimu pripažintų valstybei svarbiais projektų teritorijų planavimo dokumentai rengiami ir tvirtinami pagal iki šio įstatymo įsigaliojimo dienos galiojusį teritorijų planavimo teisinį reglamentavimą.\n\n3. Lietuvos Respublikos Vyriausybė iki 2021 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
