{
  "id": "lt-law-i-1198",
  "type": "statute",
  "title": "Lietuvos Respublikos įstatymo \"Dėl Lietuvos Respublikos nekilnojamųjų kultūros vertybių apsaugos įstatymo įgyvendinimo\" 9 straipsnio papildymo Įstatymas",
  "short_name": "I-1198",
  "status": "in_force",
  "issued_date": "1996-02-06",
  "in_force_date": "1996-02-14",
  "url": "https://e-tar.lt/portal/lt/legalAct/TAR.AB38C35FA945/nSraDZCQYn",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio papildymas",
      "content": "Pirmajame sakinyje po žodžių „įtraukti objektai“ įrašyti žodžius „taip pat visos kartografuotos ir inventorizuotos bei įtrauktos į gamtos, istorijos ir kultūros paminklų katalogus neveikiančios kapinės“, antrajame sakinyje po žodžių „kultūros paminklų“ įrašyti žodžius „bei neveikiančių kapinių“ ir visą 9 straipsnį išdėstyti taip:\n\n„9 straipsnis.\n\nĮ Lietuvos Respublikos respublikinės ir vietinės reikšmės istorijos ir kultūros paminklų sąrašus, Naujai išaiškinamų istorijos ir kultūros paminklų sąrašą įrašyti bei į laikinąją istorijos ir kultūros paminklų apskaitą įtraukti objektai, taip pat visos kartografuotos ir inventorizuotos bei įtrauktos į gamtos, istorijos ir kultūros paminklų katalogus neveikiančios kapinės, kol bus nuspręsta dėl jų įrašymo į Lietuvos Respublikos nekilnojamųjų kultūros vertybių registrą, turi būti saugoma kaip nekilnojamosios kultūros vertybės. Istorijos ir kultūros paminklų bei neveikiančių kapinių apsaugos dokumentai (apsaugos ir nuomos sutartis, apsaugos sutartis, įsipareigojimas saugoti paminklą), jų apsaugos zonų nustatymo ir kiti dokumentai galioja, kol jie bus pakeisti pagal Lietuvos Respublikos nekilnojamųjų kultūros vertybių apsaugos įstatymą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
