{
  "id": "lt-law-x-152",
  "type": "statute",
  "title": "Lietuvos Respublikos mokesčio už aplinkos teršimą įstatymo 2, 5, 7 straipsnių ir 3, 4 priedėlių papildymo ir pakeitimo įstatymas",
  "short_name": "X-152",
  "status": "in_force",
  "issued_date": "2005-03-31",
  "in_force_date": "2005-04-12",
  "url": "https://e-tar.lt/portal/lt/legalAct/TAR.C676166A3124",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Apmokestinamoji pakuotė – pagal šį Įstatymą apmokestinama pripildyta gaminių pakuotė, nurodyta Įstatymo 4 priedėlyje.“\n\n2. Pakeisti 2 straipsnio 10 dalį ir ją išdėstyti taip:\n\n„10. Importuotojas – fizinis ar juridinis asmuo, kuris įveža į Lietuvos Respublikos teritoriją išleidimui į Lietuvos Respublikos vidaus rinką skirtus apmokestinamuosius gaminius ir (ar) gaminius, supakuotus į apmokestinamąją pakuotę.“\n\n3. Pakeisti 2 straipsnio 11 dalį ir ją išdėstyti taip:\n\n„11. Išleidimas į Lietuvos Respublikos vidaus rinką:\n\n1) Lietuvos Respublikos teritorijoje pagamintų apmokestinamųjų gaminių ir (ar) pripildytos gaminių apmokestinamosios pakuotės atlygintinai arba neatlygintinai perleidimas bet kuriam kitam asmeniui Lietuvos Respublikos teritorijoje ar sunaudojimas gamintojo reikmėms, arba\n\n2) įvežtų į Lietuvos Respublikos teritoriją apmokestinamųjų gaminių ir (ar) pripildytos gaminių apmokestinamosios pakuotės atlygintinai arba neatlygintinai perleidimas bet kuriam kitam asmeniui Lietuvos Respublikos teritorijoje ar sunaudojimas importuotojo reikmėms, arba\n\n3) likviduojamų ar reorganizuojamų mokesčio mokėtojų apmokestinamųjų gaminių ir (ar) gaminių, supakuotų į apmokestinamąją pakuotę, neperleistų kitam asmeniui, pagaminimas ir (ar) įvežimas į Lietuvos Respublikos teritoriją.“\n\n4. Pakeisti 2 straipsnio 18 dalį ir ją išdėstyti taip:\n\n„18. Gaminių ir pakuotės atliekų naudojimo ir (ar) perdirbimo užduotys – Vyriausybės ir (ar) jos įgaliotos institucijos nustatytas atitinkamų gaminių ir pakuotės atliekų naudojimo ir (ar) perdirbimo kiekis, išreikštas procentais nuo mokesčio mokėtojo per mokestinį laikotarpį pagaminto ir (ar) įvežto bei išleisto į vidaus rinką visos pakuotės ir (ar) apmokestinamųjų gaminių kiekio.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio papildymas ir pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Fiziniai ir juridiniai asmenys, įgyvendinantys aplinkosaugos priemones, mažinančias teršalų išmetimą į aplinką iš stacionarių taršos šaltinių ne mažiau kaip 5 procentais skaičiuojant nuo nustatyto didžiausios leistinos taršos normatyvo, Vyriausybės ar jos įgaliotos institucijos nustatyta tvarka  atleidžiami nuo mokesčio už tuos teršalus, kurių kiekis sumažinamas 5 procentais, išskyrus atvejus, kai priemonei įgyvendinti yra naudojamos valstybės biudžeto lėšos, taip pat kai įgyvendinamos aplinkosaugos priemonės yra skirtos biokurui naudoti. Atleidimas nuo mokesčio galioja ne ilgiau kaip 3 metus nuo priemonės įgyvendinimo pradžios.“\n\n2. Papildyti 5 straipsnį nauja 4 dalimi:\n\n„4. Fiziniai ir juridiniai asmenys, pateikę biokuro sunaudojimą patvirtinančius dokumentus, už išmetamus į atmosferą teršalus, susidarančius naudojant biokurą, nuo mokesčio už aplinkos teršimą iš stacionarių taršos šaltinių yra atleidžiami.“\n\n3. Buvusią 5 straipsnio 4 dalį laikyti 5 dalimi, ją pakeisti ir išdėstyti taip:\n\n„5. Fiziniai ir juridiniai asmenys, kurie patys arba per trečiuosius asmenis išveža iš Lietuvos Respublikos teritorijos pagal šį Įstatymą apmokestinamus gaminius ir (ar) į apmokestinamąją pakuotę įpakuotus gaminius, yra atleidžiami nuo mokesčio už aplinkos teršimą gaminių ar pakuotės atliekomis už tokį apmokestinamųjų gaminių ar pakuotės kiekį, koks buvo  išvežtas iš Lietuvos Respublikos teritorijos per mokestinį laikotarpį, Vyriausybės ar jos įgaliotų institucijų nustatyta tvarka pateikus dokumentus, patvirtinančius išvežtą iš Lietuvos Respublikos teritorijos apmokestinamųjų gaminių ar pakuotės kiekį.“\n\n4. Buvusias 5 straipsnio 5 ir 6 dalis laikyti atitinkamai 6 ir 7 dalimis."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 2 ir 3 dalių pakeitimas",
      "content": "1. Pakeisti 7 straipsnio 2 dalį ir ją išdėstyti taip:\n\n„2. Mokesčio už aplinkos teršimą gaminių ar pakuotės atliekomis mokestinis laikotarpis yra kalendoriniai metai.“\n\n2. Pakeisti 7 straipsnio 3 dalį ir ją išdėstyti taip:\n\n„3. Mokestis už aplinkos teršimą sumokamas ir mokesčio už aplinkos teršimą deklaracijos formos Aplinkos ministerijos įgaliotai institucijai ir Valstybinei mokesčių inspekcijai pateikiamos ne vėliau kaip per 60 dienų nuo mokestinio laikotarpio pabaigos.“"
    },
    {
      "provision_ref": "art4",
      "section": "4",
      "title": "4 straipsnis. 3 priedėlio pakeitimas",
      "content": "Pakeisti 3 priedėlį ir jį išdėstyti taip:\n\n„Lietuvos Respublikos 2002 m. sausio 22 d.\nįstatymo Nr. IX-720 3 priedėlis\n(Lietuvos Respublikos 2005 m. kovo 31 d.\nįstatymo Nr. X-152 redakcija)\n\nAPMOKESTINAMŲJŲ GAMINIŲ SĄRAŠAS IR MOKESČIO TARIFAI\n\nGaminys\nKodas1\nTarifas\n\n1. Padangos, sveriančios daugiau kaip 3 kg:\n\n1.1. naujos\nex40.11\n0,30 Lt už 1 kg\n\n1.2. restauruotos\nex40.12\n0,30 Lt už 1 kg\n\n1.3. naudotos\nex40.12\n0,36 Lt už 1 kg\n\n2. Akumuliatoriai, naudojami  transporto priemonėse\nex85.07\n0,50 Lt už 1 kg\n\n3. Gyvsidabrio lempos\n8539.32.10\n15% lempos didmeninės kainos\n\n4. Galvaniniai elementai ir akumuliatoriai, išskyrus nurodytus 2 punkte\n8506.30; ex85.07\n4% didmeninės kainos\n\n5. Vidaus degimo variklių degalų arba tepalų filtrai\n8421.23\n1 Lt už vienetą\n\n6. Vidaus degimo variklių įsiurbimo oro filtrai\n8421.31\n1 Lt už vienetą\n\n7. Automobilių hidrauliniai (tepaliniai) amortizatoriai\n8708.80\n3 Lt už vienetą"
    },
    {
      "provision_ref": "art5",
      "section": "5",
      "title": "5 straipsnis. 4 priedėlio pakeitimas",
      "content": "Pakeisti 4 priedėlį ir jį išdėstyti taip:\n\n„Lietuvos Respublikos 2002 m. sausio 22 d.\n\nįstatymo Nr. IX-720 4 priedėlis\n(Lietuvos Respublikos 2005 m. kovo 31 d.\nįstatymo Nr. X-152 redakcija)\n\nAPMOKESTINAMOSIOS PAKUOTĖS RŪŠYS IR MOKESČIO TARIFAI\n\nPakuotės rūšys\nTarifai\n\n1. Stiklinė pakuotė\n0,09 Lt/kg pakuotės svorio\n\n2. Plastmasinė pakuotė\n1,8 Lt/kg pakuotės svorio\n\n3. Kombinuota pakuotė\n2 Lt/kg pakuotės svorio\n\n4. Metalinė pakuotė\n2,60 Lt/kg pakuotės svorio\n\n5. Popierinė ir kartoninė pakuotė\n0,1 Lt/kg pakuotės svorio\n\n6. Kita pakuotė\n0,2 Lt/kg pakuotės svorio“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šio įstatymo 1 straipsnio 1, 4 dalys, 2 straipsnio 1, 2 dalys ir 5 straipsnis įsigalioja nuo 2006 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________\n\n1 Prekių kodai pateikti pagal Europos Bendrijos kombinuotosios nomenklatūros versiją, patvirtintą 2003 m. rugsėjo 11 d. Komisijos reglamentu (EB) Nr. 1789/2003, iš dalies keičiančiu Tarybos reglamento (EEB) Nr. 2658/87 dėl tarifų ir statistinės prekių nomenklatūros bei dėl bendrojo muitų tarifo I priedą.“"
    }
  ],
  "definitions": []
}
