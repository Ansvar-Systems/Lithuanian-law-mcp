{
  "id": "lt-law-viii-123",
  "type": "statute",
  "title": "Lietuvos Respublikos vietos savivaldos įstatymo 2, 4, 5, 6, 7, 8, 9, 10, 15, 17, 18, 19, 26, 28 straipsnių papildymo ir pakeitimo bei 30 straipsnio pripažinimo netekusiu galios įstatymas",
  "short_name": "VIII-123",
  "status": "in_force",
  "issued_date": "1997-02-25",
  "in_force_date": "1997-03-07",
  "url": "https://e-tar.lt/portal/lt/legalAct/TAR.5B552C063746",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas",
      "content": "Papildyti 2 straipsnį 7 punktu:\n\n„7) žmogaus teisių ir laisvių gerbimo.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 dalies pakeitimas",
      "content": "5 straipsnio 1 dalyje vietoj žodžio „dvejiems“ įrašyti žodį „trejiems“ ir šią dalį išdėstyti taip:\n\n„Tarybų narius trejiems metams renka savivaldybės gyventojai – Lietuvos Respublikos piliečiai, remdamiesi visuotine, lygia ir tiesiogine rinkimų teise, slaptu balsavimu Lietuvos Respublikos savivaldybių tarybų rinkimų įstatymo nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 5 dalies papildymas",
      "content": "6 straipsnio 5 dalyje prieš žodį „posėdžiuose“ įrašyti žodžius „komitetų, komisijų bei valdybos“ ir visą dalį išdėstyti taip:\n\n„Pagrindinėje darbovietėje negautas atlyginimas už tarybos, komitetų, komisijų bei valdybos posėdžiuose praleistą laiką tarybos nariams mokamas ir su darbu taryboje susijusios išlaidos kompensuojamos tarybos nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 7 ir 10 dalių pakeitimas ir  papildymas",
      "content": "1. 7 straipsnio 7 dalies ketvirtajame sakinyje vietoj žodžių „Tarybos sprendimai įsigalioja kitą dieną po jų paskelbimo“ įrašyti žodžius „Tarybos sprendimai įsigalioja po jų priėmimo“, dalį papildyti nauju sakiniu ir visą dalį išdėstyti taip:\n\n„Tarybos sprendimai priimami posėdyje dalyvaujančių jos narių balsų dauguma. Jei balsai pasiskirsto po lygiai, sprendžiamąjį balsą turi meras. Tarybos narys neturi balsavimo teisės, kai sprendžiami su juo susiję turtiniai ir finansiniai klausimai. Tarybos sprendimai įsigalioja po jų priėmimo, jeigu juose nenustatyta vėlesnė įsigaliojimo data. Tarybos sprendimai, kuriuose nustatomos, keičiamos ar pripažįstamos netekusiomis galios teisės normos, įsigalioja kitą dieną po jų paskelbimo spaudoje, jeigu tuose sprendimuose nenustatyta vėlesnė įsigaliojimo diena.“\n\n2. Pakeisti 7 straipsnio 10 dalies antrąjį sakinį, trečiajame sakinyje prieš žodį „Įmonių“ įrašyti „Valstybės institucijų“ ir visą dalį išdėstyti taip:\n\n„Tarybos posėdžiai yra vieši. Juose turi teisę dalyvauti ir tarybai leidus pasisakyti savivaldybės kontrolierius, savivaldybės administratorius, apskrities viršininkas, Lietuvos Respublikos Seimo nariai. Valstybės institucijų, įmonių, įstaigų, organizacijų atstovų ir gyventojų dalyvavimo tarybos posėdžiuose tvarką nustato tarybos statutas.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio papildymas",
      "content": "Papildyti 8 straipsnį 6 dalimi:\n\n„Komitetų bei komisijų darbe su patariamojo balso teise tarybos statuto nustatyta tvarka gali dalyvauti ekspertai bei visuomenės atstovai.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas ir papildymas",
      "content": "1. Pakeisti 9 straipsnio 1 dalies antrąjį sakinį ir šią dalį išdėstyti taip:\n\n„Taryba savo įgaliojimų laikui iš tarybos narių renka savivaldybės merą ir mero siūlymu – mero pavaduotoją. Jeigu savivaldybėje yra daugiau kaip 300 tūkstančių gyventojų, renka mero pirmąjį pavaduotoją ir mero pavaduotoją. Meras ir jo pavaduotojai renkami slaptu balsavimu. Meras, mero pavaduotojai laikomi išrinktais, jeigu už jų kandidatūras balsavo nustatyto viso tarybos narių skaičiaus dauguma.“\n\n2. Papildyti 9 straipsnį 14 dalimi:\n\n„Savo įgaliojimų laikui meras gali turėti sekretorių ir patarėjus.“"
    },
    {
      "provision_ref": "art7",
      "section": "7",
      "title": "7 straipsnis. 10 straipsnio 1, 5, 6 ir 7 dalių pakeitimas ir papildymas",
      "content": "1. Pakeisti ir papildyti 10 straipsnio 1 dalį ir ją išdėstyti taip:\n\n„Taryba gali nuspręsti savo įgaliojimų laikui iš tarybos narių sudaryti kolegialią vykdomąją instituciją – valdybą ir nustatyti jos narių skaičių. Su šios institucijos nariais darbo sutartis nesudaroma.“\n\n2. 10 straipsnio 5 dalies antrajame sakinyje prieš žodį „kontrolieriui“ įrašyti žodį „savivaldybės“, vietoj žodžių „Vyriausybės atstovui“ įrašyti žodžius „apskrities viršininkui“ ir šią dalį išdėstyti taip:\n\n„Valdybos posėdžio darbotvarkę sudaro meras. Ji gali būti papildyta ar pakeista valdybos sprendimu, pasiūlius valdybos nariams, savivaldybės kontrolieriui ar apskrities viršininkui.“\n\n3. 10 straipsnio 6 dalies antrajame sakinyje po žodžių „pasirašo meras“ įrašyti žodžius „ir posėdžių sekretorius“ ir šią dalį išdėstyti taip:\n\n„Valdybos posėdžiai protokoluojami. Posėdžių protokolus pasirašo meras ir posėdžių sekretorius.“\n\n4. Papildyti 10 straipsnio 7 dalį ir ją išdėstyti taip:\n\n„Valdybos sprendimai priimami posėdyje dalyvaujančių narių balsų dauguma. Valdybos sprendimai įsigalioja po jų pasirašymo. Valdybos sprendimai, kuriuose nustatomos, keičiamos ar pripažįstamos netekusiomis galios teisės normos, įsigalioja kitą dieną po jų paskelbimo spaudoje, jeigu pačiuose sprendimuose nenustatyta vėlesnė jų įsigaliojimo data. Valdybos sprendimus pasirašo meras. Valdybos sprendimus tarybos savarankiškosios kompetencijos klausimais privalo pasirašyti meras. Meras turi teisę nepasirašyti valdybos sprendimų, susijusių su valstybės deleguotomis funkcijomis, jeigu jie prieštarauja įstatymams. Piliečių ir organizacijų teises pažeidžiantys mero veiksmai dėl sprendimo nepasirašymo gali būti skundžiami teisme.“"
    },
    {
      "provision_ref": "art8",
      "section": "8",
      "title": "8 straipsnis. 15 straipsnio 1 dalies papildymas ir pakeitimas",
      "content": "1. Papildyti 1 dalį nauju 3 punktu:\n\n„3) mero pasiūlymu sprendžia sekretoriaus ir patarėjų pareigybių įsteigimo klausimą. Pritarus pasiūlymui, nustato sekretoriaus atlyginimą, patarėjų skaičių bei jų darbo užmokesčio fondą;“.\n\n2. Buvusius 3–29 punktus atitinkamai laikyti 4–30 punktais.\n\n3. 5 punkte po žodžio „skiria“ įrašyti žodžius „ir atleidžia savivaldybės“, sakinį papildyti žodžiais „nustato jiems atlyginimus“ ir visą punktą išdėstyti taip:\n\n„5) skiria ir atleidžia savivaldybės kontrolierių bei jo pavaduotoją, nustato jiems atlyginimus;“.\n\n4. Pakeisti 11 punktą ir jį išdėstyti taip:\n\n„11) tvirtina specializuotų (tikslinių, nebiudžetinių) fondų sudarymo tvarką ir nuostatus;“.\n\n5. Iš 13 punkto išbraukti žodį „valstybinių“ ir šį punktą išdėstyti taip:\n\n„13) tvirtina kainas ir tarifus už savivaldybės įmonių teikiamas gyventojams paslaugas;“.\n\n6. 17 punktą papildyti žodžiais „taip pat dėl steigėjo atskirų funkcijų vykdymo delegavimo“ ir jį išdėstyti taip:\n\n„17) priima sprendimus dėl iš savivaldybės biudžeto lėšų išlaikomų įstaigų, įmonių, organizacijų steigimo, reorganizavimo bei likvidavimo, taip pat dėl steigėjo atskirų funkcijų vykdymo delegavimo.“\n\n7. 21 punkte vietoj žodžio „tvirtinimo“ įrašyti žodį „sudarymo“, papildyti punktą žodžiais „užsienio valstybių savivaldybėmis“ ir jį išdėstyti taip:\n\n„21) nustato savivaldybės sutarčių bei susitarimų su savo ir kitų savivaldybių teritorijoje esančiomis įmonėmis, įstaigomis ir organizacijomis, kitomis savivaldybėmis, užsienio įmonėmis ir užsienio valstybių savivaldybėmis sudarymo tvarką;“.\n\n8. Pakeisti ir papildyti 26 punktą ir jį išdėstyti taip:\n\n„26) savo iniciatyva, apskrities viršininko arba kitų institucijų siūlymu ar reikalavimu panaikina ar atšaukia įstatymams, Vyriausybės nutarimams ar tarybos sprendimams prieštaraujančius tarybos (valdybos, jeigu ji sudaroma) sprendimus ir mero potvarkius, taip pat savivaldybės pareigūnų įsakymus;“."
    },
    {
      "provision_ref": "art9",
      "section": "9",
      "title": "9 straipsnis. 17 straipsnio 4 dalies 3 punkto papildymas",
      "content": "17 straipsnio 4 dalies 3 punkte po žodžio „administratorių“ įrašyti žodžius „sekretorių, patarėjus“, po žodžio „tvirtina“ – žodžius „sekretoriaus, patarėjo ir“ ir šį punktą išdėstyti taip:\n\n„3) skiria ir atleidžia administratorių, sekretorių, patarėjus ir seniūnus; tvirtina sekretoriaus, patarėjo ir seniūno veiklos nuostatus;“."
    },
    {
      "provision_ref": "art10",
      "section": "10",
      "title": "10 straipsnis. 18 straipsnio 1 dalies papildymas",
      "content": "1. Papildyti 18 straipsnio 1 dalį naujais 9 ir 10 punktais:\n\n„9) pagal tarybos patvirtintus nuostatus sudaro specializuotus (tikslinius, nebiudžetinius) fondus, kontroliuoja, kaip jie naudojami;\n\n10) nustato biudžetinių įstaigų, finansuojamų iš savivaldybių biudžetų, nebiudžetinių lėšų sudarymo ir naudojimo taisykles, tvirtina jų naudojimo apyskaitą;“.\n\n2. Buvusius 18 straipsnio 1 dalies 9–15 punktus atitinkamai laikyti 11–17 punktais."
    },
    {
      "provision_ref": "art11",
      "section": "11",
      "title": "11 straipsnis. 19 straipsnio pakeitimas",
      "content": "1. 19 straipsnio 2 dalies 9 punktą pripažinti netekusiu galios.\n\n2. Buvusius 19 straipsnio 2 dalies 10–13 punktus atitinkamai laikyti 9–12 punktais.\n\n3. 19 straipsnio 2 dalies 11 punkte vietoj žodžių „kaimo vietovėse“ įrašyti žodžius „rajonų savivaldybių seniūnijose, išskyrus savivaldybių centrų seniūnijas, kuriose yra civilinės metrikacijos skyriai bei notariniai biurai“ ir visą punktą išdėstyti taip:\n\n„11) rajonų savivaldybių seniūnijose, išskyrus savivaldybių centrų seniūnijas, kuriose yra civilinės metrikacijos skyriai bei notariniai biurai, registruoja gimimus bei mirtis, išduoda leidimus laidoti, įstatymų nustatyta tvarka atlieka notarinius veiksmus, įrašo Lietuvos Respublikos piliečio pase duomenis apie nuolatinę gyvenamąją vietą;“."
    },
    {
      "provision_ref": "art12",
      "section": "12",
      "title": "12 straipsnis. 26 straipsnio 1 dalies pakeitimas",
      "content": "26 straipsnio 1 dalyje vietoj žodžių „Savivaldos institucijų sprendimai“ įrašyti žodžius „Savivaldybės tarybos, valdybos sprendimai ir mero potvarkiai“ ir visą dalį išdėstyti taip:\n\n„Savivaldybės tarybos, valdybos sprendimai ir mero potvarkiai, neviršijantys jų kompetencijos, yra privalomi visoms savivaldybės teritorijoje esančioms įmonėms, įstaigoms ir organizacijoms, taip pat pareigūnams ir gyventojams.“"
    },
    {
      "provision_ref": "art13",
      "section": "13",
      "title": "13 straipsnis. 28 straipsnio 1 dalies pakeitimas",
      "content": "28 straipsnio 1 dalyje vietoj žodžių „Vyriausybės atstovai“ įrašyti žodžius „apskričių viršininkai“ ir šią dalį išdėstyti taip:\n\n„Ar savivaldybės laikosi Lietuvos Respublikos Konstitucijos ir įstatymų, ar vykdo Vyriausybės sprendimus, įstatymų nustatyta tvarka prižiūri apskričių viršininkai.“"
    },
    {
      "provision_ref": "art14",
      "section": "14",
      "title": "14 straipsnis. 30 straipsnio pripažinimas netekusiu galios",
      "content": "Vietos savivaldos įstatymo 30 straipsnį pripažinti netekusiu galios.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
