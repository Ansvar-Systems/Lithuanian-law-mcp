{
  "id": "lt-law-xii-2717",
  "type": "statute",
  "title": "Lietuvos Respublikos prokuratūros įstatymo Nr. I-599 12, 19 ir 41 straipsnių pakeitimo įstatymas",
  "short_name": "XII-2717",
  "status": "in_force",
  "issued_date": "2016-11-03",
  "in_force_date": "2017-01-01",
  "url": "https://e-tar.lt/portal/lt/legalAct/4b563900a68211e69ad4c8713b612d0f/yMnyBjtnmQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio pakeitimas",
      "content": "1. Pakeisti 12 straipsnio 5 dalį ir ją išdėstyti taip:\n\n„5. Prokuroras gali būti patrauktas administracinėn atsakomybėn Lietuvos Respublikos administracinių nusižengimų kodekso nustatyta tvarka.“\n\n2. Pakeisti 12 straipsnio 6 dalį ir ją išdėstyti taip:\n\n„6. Prokuroras, sulaikytas be prokuroro pažymėjimo, turi būti nedelsiant paleistas, kai nustatomas jo statusas. Ši nuostata netaikoma, kai prokuroras yra užkluptas darantis administracinį nusižengimą ar tuoj po jo, nusikalstamą veiką ar tuoj po jos arba kai dėl jo padarytos nusikalstamos veikos yra pradėtas ikiteisminis tyrimas.“"
    },
    {
      "provision_ref": "art2",
      "section": "2",
      "title": "2 straipsnis. 19 straipsnio pakeitimas",
      "content": "Pakeisti 19 straipsnio 3 dalies 10 punktą ir jį išdėstyti taip:\n\n„10) nutarimu perduoti tyrimo medžiagą įgaliotai institucijai administracinio nusižengimo teisenai pradėti ir administracinio nusižengimo protokolui surašyti, kai ikiteisminis tyrimas nutraukiamas, tačiau yra duomenų apie asmens padarytą administracinį nusižengimą;“."
    },
    {
      "provision_ref": "art3",
      "section": "3",
      "title": "3 straipsnis. 41 straipsnio pakeitimas",
      "content": "Pakeisti 41 straipsnio 7 dalį ir ją išdėstyti taip:\n\n„7. Jeigu prokuroro, dėl kurio baigta administracinio nusižengimo byla, atsisakyta pradėti ikiteisminį tyrimą, baudžiamasis procesas nutrauktas, baudžiamoji byla nutraukta arba priimtas išteisinamasis teismo nuosprendis, veiksmuose yra įstatymo pažeidimo, tarnybinio nusižengimo, prokuroro vardą žeminančio poelgio, taip pat kito Prokurorų etikos kodekso pažeidimo požymių, tarnybinė nuobauda gali būti paskirta ne vėliau kaip per šešis mėnesius nuo sprendimo, kuriuo baigta  administracinio nusižengimo byla, nuo sprendimo atsisakyti pradėti ikiteisminį tyrimą, nuo sprendimo nutraukti baudžiamąjį procesą, nuo sprendimo nutraukti baudžiamąją bylą arba nuo išteisinamojo teismo nuosprendžio įsiteisėjimo dienos.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2017 m. sausio 1 d.\n\n2. Šio įstatymo 2 straipsnyje išdėstytas Lietuvos Respublikos prokuratūros įstatymo (toliau – Prokuratūros įstatymas) 19 straipsnio 3 dalies 10 punktas taikytinas ir tais atvejais, kai yra duomenų apie asmens padarytą administracinį teisės pažeidimą, numatytą Lietuvos Respublikos administracinių teisės pažeidimų kodekse, patvirtintame 1984 m. įstatymu  Nr. X-4449 (toliau – Administracinių teisės pažeidimų kodeksas).\n\n3. Šio įstatymo 3 straipsnyje išdėstytos Prokuratūros įstatymo 41 straipsnio 7 dalies nuostatos taikomos ir tuo atveju, kai byla dėl administracinio teisės pažeidimo, numatyto Administracinių teisės pažeidimų kodekse, baigta.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
