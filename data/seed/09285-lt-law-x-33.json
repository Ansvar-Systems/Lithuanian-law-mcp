{
  "id": "lt-law-x-33",
  "type": "statute",
  "title": "Lietuvos Respublikos pilietybės įstatymo 12, 13, 14, 15, 16, 18, 20, 21, 26, 27, 28, 30, 31, 32 straipsnių pakeitimo ir papildymo įstatymas",
  "short_name": "X-33",
  "status": "in_force",
  "issued_date": "2004-12-09",
  "in_force_date": "2006-01-01",
  "url": "https://e-tar.lt/portal/lt/legalAct/TAR.856BE99FAD9A",
  "provisions": [
    {
      "provision_ref": "art1",
      "section": "1",
      "title": "1 straipsnis. 12 straipsnio 1 dalies pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Lietuvos Respublikos pilietybė gali būti suteikiama asmeniui, pateikusiam prašymą, jeigu jis sutinka prisiekti Lietuvos Respublikai ir atitinka šias sąlygas:\n\n1) išlaikė valstybinės kalbos egzaminą;\n\n2) prašymo pateikimo metu nuolat gyvena Lietuvos Respublikoje;\n\n3) gyvena Lietuvos Respublikos teritorijoje pastaruosius dešimt metų;\n\n4) turi legalų pragyvenimo šaltinį Lietuvos Respublikos teritorijoje;\n\n5) išlaikė Lietuvos Respublikos Konstitucijos pagrindų egzaminą;\n\n6) yra asmuo be pilietybės arba yra pilietis tokios valstybės, pagal kurios įstatymus Lietuvos Respublikos pilietybės įgijimo atveju prarandama tos valstybės pilietybė, ir raštu praneša apie savo sprendimą atsisakyti turimos kitos valstybės pilietybės, kai jam bus suteikta Lietuvos Respublikos pilietybė.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio 1 bei 2 punktų pakeitimas ir straipsnio papildymas 4 punktu",
      "content": "1. Pakeisti 13 straipsnio 1 ir 2 punktus ir juos išdėstyti taip:\n\n„1) rengėsi, kėsinosi ar padarė tarptautinius nusikaltimus, numatytus Lietuvos Respublikos tarptautinėse sutartyse arba tarptautinėje paprotinėje teisėje, tokius kaip: agresija, genocidas, nusikaltimai žmoniškumui, karo nusikaltimai;\n\n2) rengėsi, kėsinosi ar padarė nusikalstamas veikas prieš Lietuvos Respubliką;“.\n\n2. Papildyti 13 straipsnį 4 punktu:\n\n„4) įstatymų nustatyta tvarka neturi teisės gauti leidimo gyventi Lietuvos Respublikoje.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis.     Lietuvos Respublikos pilietybės suteikimas asmeniui, sudariusiam santuoką su Lietuvos Respublikos piliečiu\n\n1. Asmeniui, sudariusiam santuoką su Lietuvos Respublikos piliečiu ir pastaruosius septynerius metus bendrai su sutuoktiniu gyvenančiam Lietuvos Respublikos teritorijoje, Lietuvos Respublikos pilietybė suteikiama, jei šis asmuo atitinka šio Įstatymo 12 straipsnio 1 dalies 1, 2, 5 ir 6 punktuose nustatytas sąlygas ir nėra aplinkybių, nurodytų šio Įstatymo 13 straipsnyje.\n\n2. Asmenims, sudariusiems santuoką su Lietuvos Respublikos piliečiais: tremtiniais, politiniais kaliniais ar jų vaikais, gimusiais tremtyje, – Lietuvos Respublikos pilietybė suteikiama, jei jie susituokę persikelia nuolat gyventi į Lietuvos Respubliką ir pastaruosius penkerius metus bendrai su sutuoktiniu, kuris yra Lietuvos Respublikos pilietis, gyvena Lietuvos Respublikos teritorijoje ir atitinka šio Įstatymo 12 straipsnio 1 dalies 2, 5 ir 6 punktuose nustatytas sąlygas.\n\n3. Asmeniui, pragyvenusiam Lietuvos Respublikoje susituokus su Lietuvos Respublikos piliečiu daugiau kaip vienerius metus, jei jo sutuoktinis miršta, Lietuvos Respublikos pilietybė gali būti suteikiama, jam pragyvenus Lietuvos Respublikos teritorijoje penkerius metus, jei šis asmuo atitinka šio Įstatymo 12 straipsnio 1 dalies 1, 2, 5 ir 6 punktuose nustatytas sąlygas ir nėra aplinkybių, nurodytų šio Įstatymo 13 straipsnyje.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio 2 dalies pakeitimas ir straipsnio papildymas 3 dalimi",
      "content": "1. Pakeisti 15 straipsnio 2 dalį ir ją išdėstyti taip:\n\n„2. Lietuvos Respublikai prisiekiama viešai ir iškilmingai Vidaus reikalų ministerijoje arba Lietuvos Respublikos diplomatinėje atstovybėje ar konsulinėje įstaigoje užsienyje. Asmenys, lietuvių kalba perskaitę šio straipsnio 1 dalyje išdėstytą tekstą ir jį pasirašę, laikomi prisiekusiais Lietuvos Respublikai.“\n\n2. Papildyti 15 straipsnį 3 dalimi:\n\n„3. Lietuvos Respublikai prisiekiama Vidaus reikalų ministerijoje arba Lietuvos Respublikos diplomatinėje atstovybėje ar konsulinėje įstaigoje užsienyje Lietuvos Respublikos Vyriausybės ar jos įgaliotos institucijos nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas ir papildymas",
      "content": "1. Papildyti 16 straipsnio 1 dalį ir ją išdėstyti taip:\n\n„1. Respublikos Prezidentas, vadovaudamasis šiuo Įstatymu, gali suteikti Lietuvos Respublikos pilietybę nusipelniusiems Lietuvos Respublikai ir integravusiems į Lietuvos visuomenę užsienio valstybių piliečiams ar asmenims be pilietybės išimties tvarka netaikant jiems šio Įstatymo 12 straipsnyje numatytų pilietybės suteikimo sąlygų. Nuopelnais Lietuvos Respublikai laikytina užsienio valstybės piliečio ar asmens be pilietybės veikla, kuria asmuo ypač reikšmingai prisideda prie Lietuvos Respublikos valstybingumo stiprinimo, Lietuvos Respublikos galios ir jos autoriteto tarptautinėje bendruomenėje didinimo.“\n\n2. Papildyti 16 straipsnį nauja 2 dalimi:\n\n„2. Šio straipsnio 1 dalis netaikoma šio Įstatymo 20 straipsnyje nurodytiems asmenims.“\n\n3. Buvusią 16 straipsnio 2 dalį laikyti 3 dalimi, ją papildyti ir išdėstyti taip:\n\n„3. Lietuvos Respublikos pilietybės suteikimas išimties tvarka savaime nesukelia teisinių pasekmių pilietybę įgijusio asmens šeimos nariams. Ši nuostata netaikoma pilietybę įgijusio asmens nepilnamečiam vaikui, kuris yra asmuo be pilietybės. Nepilnamečio vaiko, kuris yra asmuo be pilietybės, Lietuvos Respublikos pilietybės klausimas sprendžiamas pagal šio Įstatymo 8 ir 9 straipsnių arba 22 ir 23 straipsnių reikalavimus.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 3 dalies pakeitimas",
      "content": "18 straipsnio 3 dalyje po žodžių „jeigu jis“ įrašyti žodžius „dirbdamas kitoje valstybėje, daro žalą Lietuvos Respublikos interesams arba“ ir šią dalį išdėstyti taip:\n\n„3. Asmuo gali būti pripažintas netekusiu Lietuvos Respublikos pilietybės, jeigu jis, dirbdamas kitoje valstybėje, daro žalą Lietuvos Respublikos interesams arba tarnauja kitos valstybės karo tarnyboje, arba dirba kitos valstybės tarnyboje neturėdamas Lietuvos Respublikos atitinkamų institucijų leidimo.“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Lietuvos Respublikos pilietybės grąžinimas\n\n1. Asmeniui, netekusiam Lietuvos Respublikos pilietybės iki šio Įstatymo įsigaliojimo dienos galiojusių Lietuvos Respublikoje įstatymų pagrindais, taip pat šio Įstatymo 18 straipsnio 1 ar 3 dalyje, Pilietybės įstatymo įgyvendinimo įstatymo 4 straipsnio 7 dalyje numatytais pagrindais, pagal jo prašymą gali būti grąžinta Lietuvos Respublikos pilietybė, jei šis asmuo nėra kitos valstybės pilietis ir atitinka šio Įstatymo 12 straipsnio 1 dalies 2, 3 ir 4 punktuose nustatytas sąlygas ir jei nėra aplinkybių, nurodytų šio Įstatymo 13 straipsnyje.\n\n2. Asmeniui, netekusiam Lietuvos Respublikos pilietybės iki šio Įstatymo įsigaliojimo dienos galiojusių Lietuvos Respublikoje įstatymų pagrindais, taip pat šio Įstatymo 18 straipsnio 1 ar 3 dalyje, Pilietybės įstatymo įgyvendinimo įstatymo 4 straipsnio 7 dalyje numatytais pagrindais ir atitinkančiam šio Įstatymo 1 straipsnio 1 dalies 1, 2 ar 3 punktų sąlygas, Lietuvos Respublikos pilietybė gali būti grąžinta pagal tokio asmens prašymą, netaikant jam šio Įstatymo 12 straipsnyje nustatytų sąlygų.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 1 ir 2 dalių pakeitimas",
      "content": "1. Pakeisti 21 straipsnio 1 dalį ir ją išdėstyti taip:\n\n„1. Lietuvos Respublikos pilietybės suteikimo aktą teismas pripažįsta negaliojančiu, jeigu nustato, kad asmuo, įgijęs Lietuvos Respublikos pilietybę natūralizacijos ar optavimo būdu, įgijo Lietuvos Respublikos pilietybę pagal suklastotus dokumentus ar kitokios apgaulės būdu arba neatsisakė kitos valstybės pilietybės, arba teismui nustačius, kad jis iki pilietybės suteikimo ar po to rengėsi, kėsinosi ar padarė tarptautinius nusikaltimus, numatytus Lietuvos Respublikos tarptautinėse sutartyse arba tarptautinėje paprotinėje teisėje, tokius kaip: agresija, genocidas, nusikaltimai žmoniškumui, karo nusikaltimai, arba įstatymų nustatyta tvarka neturėjo teisės gauti leidimo gyventi Lietuvos Respublikoje, arba rengėsi, kėsinosi ar padarė nusikalstamas veikas prieš Lietuvos Respubliką.“\n\n2. Pakeisti 21 straipsnio 2 dalį ir ją išdėstyti taip:\n\n„2. Lietuvos Respublikos pilietybės suteikimo aktą teismas pripažįsta negaliojančiu ir tuo atveju, kai nustato, jog konkretus asmuo po 1940 m. birželio 15 d. organizavo ar vykdė gyventojų trėmimus ar gyventojų naikinimą, slopino rezistencinį judėjimą Lietuvoje ar po 1990 m. kovo 11 d. dalyvavo veiksmuose prieš Lietuvos Respublikos nepriklausomybę ir jos teritorijos vientisumą.“"
    },
    {
      "provision_ref": "art9",
      "section": "9",
      "title": "9 straipsnis. 26 straipsnio pakeitimas ir papildymas",
      "content": "1. Papildyti 26 straipsnio 2 dalį ir ją išdėstyti taip:\n\n„2. Prie prašymo suteikti Lietuvos Respublikos pilietybę pridedami šie dokumentai: asmens tapatybę patvirtinančio dokumento nuorašas; gimimo liudijimo nuorašas; dokumentai, patvirtinantys, kad asmuo nuolat gyvena Lietuvos Respublikoje ir turi legalų pragyvenimo šaltinį, bei sumokėtos valstybės rinkliavos kvitas.“\n\n2. Pakeisti 26 straipsnio 3 dalį ir ją išdėstyti taip:\n\n„3. Prie prašymo įgyvendinti teisę į Lietuvos Respublikos pilietybę pridedami dokumentai, patvirtinantys asmens tapatybę ir turimą užsienio valstybės pilietybę, arba dokumentai, patvirtinantys, kad asmuo yra be pilietybės (užsienio valstybės paso nuorašas ar jį atitinkantis dokumentas); asmens gyvenamąją vietą patvirtinantys dokumentai; teisės į Lietuvos Respublikos pilietybę išsaugojimo dokumentas, jeigu jis asmeniui buvo išduotas; dokumentai, įrodantys, kad asmuo iki 1940 m. birželio 15 d. turėjo Lietuvos pilietybę (ar yra tokio asmens vaikas, vaikaitis ar provaikaitis), arba lietuvių kilmę patvirtinantys dokumentai.“\n\n3. Pakeisti 26 straipsnio 4 dalį ir ją išdėstyti taip:\n\n„4. Dokumentai, įrodantys, jog asmuo iki 1940 m. birželio 15 d. turėjo Lietuvos pilietybę, yra: išlikę Lietuvos Respublikos vidaus ar užsienio pasai, išduoti iki 1940 m. birželio 15 d.; Lietuvos Respublikos užsienio pasai, išduoti Lietuvos Respublikos diplomatinių atstovybių ar konsulinių įstaigų po 1940 m. birželio 15 d.; dokumentai apie tarnybą Lietuvos kariuomenėje ar darbą valstybės tarnyboje; gimimo liudijimai arba kiti dokumentai, kuriuose tiesiogiai nurodyta apie turėtą Lietuvos pilietybę; asmens liudijimai, išduoti pagal dokumentus, išduotus iki 1940 m. birželio 15 d. Lietuvoje. Jeigu šių dokumentų nėra, gali būti pateikiami: dokumentai apie mokymąsi, darbą, gyvenimą Lietuvoje iki 1940 m. birželio 15 d.; priesaikinis pareiškimas, patvirtintas notarine tvarka arba Lietuvos Respublikos diplomatinės atstovybės ar konsulinės įstaigos pareigūno; užsienio valstybės paso patvirtintas nuorašas ir kiti dokumentai. Lietuvių kilmę patvirtina dokumentai, įrodantys, kad asmens tėvai ar seneliai, vienas iš tėvų ar senelių yra ar buvo lietuviai, taip pat asmens rašytinis pareiškimas, kuriame jis pripažįsta save lietuviu. Jeigu nėra pakankamai dokumentų, įrodančių asmens iki 1940 m. birželio 15 d. turėtą Lietuvos pilietybę arba patvirtinančių lietuvių kilmę, šis klausimas gali būti svarstomas Lietuvos Respublikos Vyriausybės sudarytoje Komisijoje Lietuvos Respublikos pilietybės klausimams nagrinėti arba šie duomenys nustatomi teismo tvarka.“\n\n4. 26 straipsnio 5 dalyje išbraukti žodžius „ir darbą (užsiėmimą)“ ir šią dalį išdėstyti taip:\n\n„5. Prie prašymo atsisakyti Lietuvos Respublikos pilietybės pridedami: Lietuvos Respublikos piliečio paso, asmens tapatybės kortelės, paso nuorašai (jeigu asmeniui Lietuvos Respublikos pilietybę patvirtinantys dokumentai nebuvo išduoti, pateikiamas dokumentas, išduotas migracijos tarnybos arba Lietuvos Respublikos diplomatinės atstovybės ar konsulinės įstaigos užsienyje, paliudijantis, kad asmuo yra Lietuvos Respublikos pilietis ir dėl Lietuvos Respublikos pilietybę patvirtinančio dokumento gavimo nesikreipė); turimo asmens dokumento, išduoto užsienio valstybės institucijos, nuorašas; dokumentai, patvirtinantys asmens gyvenamąją vietą; sumokėtos valstybės rinkliavos kvitas. Jei asmuo prašo leisti atsisakyti Lietuvos Respublikos pilietybės kartu su juo ir jo nepilnamečiui vaikui, pateikiamas ir kito tėvo prašymas. Jeigu vaiko tėvai išsituokę, vaikas gali atsisakyti Lietuvos Respublikos pilietybės, jei to raštu prašo vienas iš tėvų, pas kurį teismo sprendimu liko gyventi vaikas arba pas kurį faktiškai nuolat gyvena.“\n\n5. 26 straipsnio 6 dalyje po žodžio „pilietybę“ įrašyti žodžius „pagal šio Įstatymo 20 straipsnio 1 dalį“, vietoj žodžių „Respublikos teritorijoje“ įrašyti žodį „Respublikoje“ ir šią dalį išdėstyti taip:\n\n„6. Prie prašymo grąžinti Lietuvos Respublikos pilietybę pagal šio Įstatymo 20 straipsnio 1 dalį pridedami šie dokumentai: asmens tapatybę patvirtinančio dokumento nuorašas; gimimo liudijimo nuorašas; dokumentas apie turėtos Lietuvos Respublikos pilietybės netekimo pagrindus; dokumentai, patvirtinantys, kad asmuo nuolat gyvena Lietuvos Respublikoje ir turi legalų pragyvenimo šaltinį.“\n\n6. 26 straipsnio 7 dalyje vietoj žodžių „asmens dokumento“ įrašyti žodį „dokumento“, po žodžio „pažymėjimas“ įrašyti žodžius „jeigu jis asmeniui buvo išduotas“ ir ją išdėstyti taip:\n\n„7. Prie prašymo grąžinti Lietuvos Respublikos pilietybę pagal šio Įstatymo 20 straipsnio 2 dalį ar prašymo palikti Lietuvos Respublikos pilietybę pridedami dokumentai, patvirtinantys, kad asmuo iki 1940 m. birželio 15 d. turėjo Lietuvos Respublikos pilietybę ar nuolat gyveno dabartinėje Lietuvos Respublikos teritorijoje (ar yra tokio asmens vaikas, vaikaitis ar provaikaitis), lietuvių kilmę; dokumento, patvirtinančio asmens tapatybę, nuorašas (užsienio valstybės paso ar jį atitinkančio dokumento nuorašas), dokumentas, patvirtinantis turėtą užsienio valstybės pilietybę ar jos atsisakymą (arba dokumentas, patvirtinantis, kad asmuo be pilietybės), asmens gyvenamąją vietą, taip pat teisės į Lietuvos Respublikos pilietybę išsaugojimo pažymėjimas, jeigu jis asmeniui buvo išduotas. Asmenys prie prašymo grąžinti Lietuvos Respublikos pilietybę pateikia dokumentus apie turėtos Lietuvos Respublikos pilietybės netekimo pagrindus.“\n\n7. Papildyti 26 straipsnį nauja 8 dalimi:\n\n„8. Prie prašymo suteikti Lietuvos Respublikos pilietybę išimties tvarka pridedama: Lietuvos Respublikos valstybės politikų, Lietuvos Respublikos piliečių, nusipelniusių Lietuvos valstybei, rekomendacijos, kuriose nurodoma asmens veikla, ypač reikšminga Lietuvos Respublikai, dokumentai apie valstybinius apdovanojimus, publikacijų sąrašai, dokumentai, patvirtinantys asmens integravimąsi į Lietuvos visuomenę, taip pat dokumentai, patvirtinantys asmens tapatybę (užsienio valstybės paso ar jį atitinkančio dokumento nuorašas).“\n\n8. Buvusias 26 straipsnio 8, 9,10, 11 ir 12 dalis laikyti atitinkamai 9, 10, 11, 12 ir 13 dalimis.\n\n9. Pakeisti 26 straipsnio 10 dalį ir ją išdėstyti taip:\n\n„10. Dėl asmens pripažinimo netekusiu Lietuvos Respublikos pilietybės pagal šio Įstatymo 18 straipsnio 3 dalį, dėl Lietuvos Respublikos pilietybės suteikimo akto pripažinimo negaliojančiu pagal šio Įstatymo 21 straipsnio 1 ir 2 dalis sprendimą priima Vilniaus apygardos administracinis teismas. Kreiptis į teismą šiame straipsnyje nurodytais atvejais turi teisę vidaus reikalų ministras ar jo įgaliota institucija, taip pat užsienio reikalų ministras ar jo įgaliota institucija. Teismas, priėmęs sprendimą pripažinti asmenį netekusiu Lietuvos Respublikos pilietybės ar Lietuvos Respublikos pilietybės suteikimo aktą pripažinti negaliojančiu, privalo paskelbti informaciją „Valstybės žinių“ priede „Informaciniai pranešimai.“\n\n10. Pakeisti 26 straipsnio 11 dalį ir ją išdėstyti taip:\n„11. Prašymai suteikti Lietuvos Respublikos pilietybę ar ją grąžinti pagal šio Įstatymo 20 straipsnio 1 dalį, taip pat prašymai suteikti Lietuvos Respublikos pilietybę išimties tvarka paduodami Respublikos Prezidentui. Prašymus suteikti Lietuvos Respublikos pilietybę ar ją grąžinti asmenys pateikia per migracijos tarnybą, o prašymus suteikti Lietuvos Respublikos pilietybę išimties tvarka – Respublikos Prezidentui tiesiogiai.“\n\n11. Pakeisti 26 straipsnio 12 dalį ir ją išdėstyti taip:\n\n„12. Prašymai atsisakyti Lietuvos Respublikos pilietybės ar ją grąžinti pagal šio Įstatymo 20 straipsnio 2 dalį, taip pat prašymai palikti Lietuvos Respublikos pilietybę paduodami vidaus reikalų ministrui ar jo įgaliotai institucijai. Asmenys, gyvenantys Lietuvos Respublikoje, minėtus prašymus paduoda per migracijos tarnybą, o asmenys, gyvenantys užsienio valstybėse, – per Lietuvos Respublikos diplomatinę atstovybę ar konsulinę įstaigą užsienyje, ar vidaus reikalų ministro įgaliotą instituciją.“"
    },
    {
      "provision_ref": "art10",
      "section": "10",
      "title": "10 straipsnis. 27 straipsnio 2 dalies papildymas ir 6 dalies pripažinimas netekusia galios",
      "content": "1. Papildyti 27 straipsnio 2 dalį ir ją išdėstyti taip:\n\n„2. Komisija turi teisę pakviesti į savo posėdį asmenį, kurio pilietybės klausimas sprendžiamas, pavesti valstybės institucijoms, kad jos per Komisijos nurodytą laiką pareikštų savo nuomonę ir pateiktų reikiamus dokumentus dėl Komisijos nagrinėjamo prašymo ar teikimo. Komisija, norėdama gauti informaciją apie aplinkybes, nurodytas šio Įstatymo 13 straipsnyje, pagal kompetenciją kreipiasi į Lietuvos Respublikos valstybės saugumo departamentą, Lietuvos Respublikos vidaus reikalų ministeriją, jeigu tokių aplinkybių rengusi dokumentus dėl Lietuvos Respublikos pilietybės suteikimo ar jos grąžinimo pagal šio Įstatymo 20 straipsnio 1 dalį institucija nebuvo tikrinusi. Jeigu Komisija nusprendžia, gali būti kreipiamasi į Lietuvos gyventojų genocido ir rezistencijos tyrimo centrą dėl informacijos apie aplinkybes, nurodytas šio Įstatymo 13 straipsnyje, gavimo.“\n\n2. 27 straipsnio 6 dalį pripažinti netekusia galios."
    },
    {
      "provision_ref": "art11",
      "section": "11",
      "title": "11 straipsnis. 28 straipsnio pakeitimas ir papildymas",
      "content": "1. Pakeisti 28 straipsnio pavadinimą ir jį išdėstyti taip:\n\n„28 straipsnis.     Sprendimų Lietuvos Respublikos pilietybės klausimais priėmimas ir įgyvendinimas“.\n\n2. Pakeisti 28 straipsnio 1 dalį ir ją išdėstyti taip:\n\n„1. Lietuvos Respublikos pilietybės suteikimo, jos grąžinimo pagal šio Įstatymo 20 straipsnio 1 dalį klausimus sprendžia Respublikos Prezidentas ir dėl to leidžia dekretus. Respublikos Prezidento dekretas dėl Lietuvos Respublikos pilietybės grąžinimo pagal šio Įstatymo 20 straipsnio 1 dalį leidžiamas po to, kai asmuo pateikia dokumentą, patvirtinantį, kad jis nėra kitos valstybės pilietis. Respublikos Prezidento dekretus dėl Lietuvos Respublikos pilietybės suteikimo, jos grąžinimo pasirašo vidaus reikalų ministras.“\n\n3. Pakeisti 28 straipsnio 3 dalį ir ją išdėstyti taip:\n\n„3. Suteikus Lietuvos Respublikos pilietybę, Lietuvos Respublikos piliečio teisės ir pareigos atsiranda tik asmeniui prisiekus Lietuvos Respublikai.“\n\n4. Pakeisti 28 straipsnio 5 dalį ir ją išdėstyti taip:\n\n„5. Lietuvos Respublikos diplomatinės atstovybės ar konsulinės įstaigos užsienyje per 7 dienas praneša Respublikos Prezidento kanceliarijai ir vidaus reikalų ministro įgaliotai institucijai apie asmenis, prisiekusius Lietuvos Respublikai Lietuvos Respublikos diplomatinėse atstovybėse ar konsulinėse įstaigose užsienyje. Vidaus reikalų ministro įgaliota institucija per 7 dienas praneša Respublikos Prezidento kanceliarijai apie asmenis, prisiekusius Lietuvos Respublikai Vidaus reikalų ministerijoje.“\n\n5. Papildyti 28 straipsnį 6 dalimi:\n\n„6. Lietuvos Respublikos pilietybės atsisakymo, grąžinimo pagal šio Įstatymo 20 straipsnio 2 dalį, palikimo klausimus sprendžia vidaus reikalų ministras ar jo įgaliota institucija.“\n\n6. Papildyti 28 straipsnį 7 dalimi:\n\n„7. Sprendimus dėl asmenų, nuolat gyvenančių Lietuvos Respublikoje, Lietuvos Respublikos pilietybės pagal šio Įstatymo 1 straipsnio 1, 2 ar 3 punktus, taip pat sprendimus dėl išsaugojusių teisę į Lietuvos Respublikos pilietybę pagal šio Įstatymo 17 straipsnio 1 dalies 1 punktą asmenų, nuolat gyvenančių Lietuvos Respublikoje, teisės į Lietuvos Respublikos pilietybę įgyvendinimo pagal šio Įstatymo 17 straipsnio 3 dalį priima vidaus reikalų ministras ar jo įgaliota institucija arba migracijos tarnybos, o dėl asmenų, nuolat gyvenančių užsienyje, Lietuvos Respublikos pilietybės pagal šio Įstatymo 1 straipsnio 1 ar 3 punktus, taip pat dėl išsaugojusių teisę į Lietuvos Respublikos pilietybę pagal šio Įstatymo 17 straipsnio 1 dalies 1 ar 2 punktus asmenų, nuolat gyvenančių užsienio valstybėse, teisės į Lietuvos Respublikos pilietybę įgyvendinimo pagal šio Įstatymo 17 straipsnio 3 dalį – vidaus reikalų ministras ar jo įgaliota institucija.“"
    },
    {
      "provision_ref": "art12",
      "section": "12",
      "title": "12 straipsnis. 30 straipsnio pakeitimas ir papildymas",
      "content": "Pakeisti 30 straipsnio 1 dalį, straipsnį papildyti 2 dalimi ir visą straipsnį išdėstyti taip:\n\n„30 straipsnis. Aktų Lietuvos Respublikos pilietybės klausimais skelbimas\n\n1. Respublikos Prezidento dekretai dėl Lietuvos Respublikos pilietybės suteikimo, grąžinimo pagal šio Įstatymo 20 straipsnio 1 dalį skelbiami „Valstybės žiniose“.\n\n2. Vidaus reikalų ministro ar jo įgaliotos institucijos vadovo įsakymai dėl Lietuvos Respublikos pilietybės atsisakymo, grąžinimo pagal šio Įstatymo 20 straipsnio 2 dalį, palikimo, netekimo pagal šio Įstatymo 18 straipsnio 1 dalies 2 punktą skelbiami „Valstybės žiniose“."
    },
    {
      "provision_ref": "art13",
      "section": "13",
      "title": "13 straipsnis. 31 straipsnio papildymas",
      "content": "31 straipsnyje po žodžio „grąžinimo“ įrašyti žodžius „pagal šio Įstatymo 20 straipsnio 1 dalį“ ir šį straipsnį išdėstyti taip:\n„31 straipsnis.     Pakartotinis prašymų ir teikimų Lietuvos Respublikos pilietybės klausimais svarstymas\n\nPakartotinai asmenų prašymai suteikti Lietuvos Respublikos pilietybę ar ją grąžinti pagal šio Įstatymo 20 straipsnio 1 dalį priimami ne anksčiau kaip po vienerių metų nuo ankstesnio sprendimo priėmimo.“"
    },
    {
      "provision_ref": "art14",
      "section": "14",
      "title": "14 straipsnis. 32 straipsnio papildymas ir pakeitimas",
      "content": "1. Papildyti 32 straipsnį nauja 2 dalimi:\n\n„2. Šiame Įstatyme nurodytais atvejais ir kitais atvejais, kai nėra pakankamai dokumentų Lietuvos Respublikos pilietybės klausimui spręsti, šis klausimas gali būti svarstomas Lietuvos Respublikos Vyriausybės sudarytoje Komisijoje Lietuvos Respublikos pilietybės klausimams nagrinėti, kuri teikia rekomendacinio pobūdžio išvadą.“\n\n2. Buvusią 32 straipsnio 2 dalį laikyti 3 dalimi, ją pakeisti ir išdėstyti taip:\n\n„3. Lietuvos Respublikos pilietybės dokumentų rengimo taisykles bei Lietuvos Respublikos Vyriausybės sudaromos Komisijos Lietuvos Respublikos pilietybės klausimams nagrinėti sudėtį ir jos nuostatus tvirtina Lietuvos Respublikos Vyriausybė.“"
    },
    {
      "provision_ref": "art15",
      "section": "15",
      "title": "15 straipsnis. Pasiūlymai Vyriausybei",
      "content": "1. Vyriausybė ar jos įgaliota institucija iki 2005 m. rugsėjo 1 d. parengia ir priima su šio įstatymo įgyvendinimu susijusius teisės aktus.\n\n2. Vyriausybė nuo 2006 m. sausio 1 d. skiria būtinas lėšas šiam įstatymui įgyvendinti."
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas",
      "content": "1. Šio įstatymo 1, 2, 5 straipsniai ir 9 straipsnio 2, 4, 5, 6 ir 7 dalys įsigalioja nuo 2005 m. sausio 1 d.\n\n2. Šio įstatymo 3 straipsnyje asmenims nustatyti gyvenimo bendrai su sutuoktiniu, kuris yra Lietuvos Respublikos pilietis, Lietuvos Respublikos teritorijoje terminai netaikomi asmenims, sudariusiems santuoką su Lietuvos Respublikos piliečiais iki šio įstatymo 3 straipsnio įsigaliojimo. Šiems asmenims yra taikomi 2002 m. rugsėjo 17 d. priimto Lietuvos Respublikos pilietybės įstatymo 14 straipsnyje nustatyti gyvenimo Lietuvos Respublikos teritorijoje terminai.\n\n3. Šis įstatymas, išskyrus šio straipsnio 1 dalyje nurodytus atvejus ir šio įstatymo 3 ir 15 straipsnius, įsigalioja nuo 2006 m. balandžio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
