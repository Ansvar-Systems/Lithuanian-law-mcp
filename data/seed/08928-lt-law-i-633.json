{
  "id": "lt-law-i-633",
  "type": "statute",
  "title": "Dėl Lietuvos Respublikos teismų įstatymo pakeitimo ir papildymo",
  "short_name": "I-633",
  "status": "in_force",
  "issued_date": "1994-11-08",
  "in_force_date": "1994-11-18",
  "url": "https://e-tar.lt/portal/lt/legalAct/TAR.6F5F36EA929B",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS TEISMŲ ĮSTATYMO PAKEITIMO IR PAPILDYMO\n\n1994 m. lapkričio 8 d. Nr. I-633\nVilnius\n\nPakeisti ir papildyti Lietuvos Respublikos teismų įstatymą (Žin., 1994, Nr. 46-851):\n\n1. 22 straipsnio pirmojoje ir antrojoje dalyse ir 23 straipsnyje po žodžių „aukštąjį teisinį“ įrašyti žodį „universitetinį“.\n\n2. Papildyti Įstatymą 241 straipsniu:\n\n„241 straipsnis. Konstitucinio Teismo teisėjo teisė būti šio įstatymo numatytu teisėju\n\nKonstitucinio Teismo teisėjas, pasibaigus jo įgaliojimų laikui, gali būti paskirtas apylinkės, apygardos, Apeliacinio teismų ar Aukščiausiojo Teismo teisėju be egzaminų.“\n\n3. 33 straipsnio antrojoje ir trečiojoje dalyse vietoj žodžių „Teisėjų tarybai patarus“ įrašyti žodžius „teisingumo ministro teikimu ir patarus Teisėjų tarybai“.\n\n4. 34 straipsnio antrąją dalį išdėstyti taip:\n\n„Apeliacinio teismo teisėjus, o iš jų – pirmininką, teisingumo ministro teikimu ir patarus Teisėjų tarybai, skiria Respublikos Prezidentas Seimui pritarus.“\n\n5. 35 straipsnį papildyti ketvirtąja dalimi:\n\n„Aukščiausiojo Teismo pirmininkas skiriamas devyneriems metams.“\n\n6. 40 straipsnį papildyti žodžiais:\n\n„taip pat teisėjų veiklą kontroliuojant teismo antstolių kontorų darbą.“\n\n7. 77 straipsnio antrąją dalį papildyti žodžiais:\n\n„atsižvelgdamas į apylinkės teismo pirmininko rekomendacijas.“\n\n8. 82 straipsnio:\n\n1) trečiąją dalį išdėstyti taip:\n\n„Apylinkių teismai kontroliuoja prie jų esančių teismo antstolių kontorų darbą teisingumo ministro nustatyta tvarka.“;\n\n2) trečiąją dalį laikyti ketvirtąja dalimi.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
