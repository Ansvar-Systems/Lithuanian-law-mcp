{
  "id": "lt-law-x-1358",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 23, 32, 42 ir 52 straipsnių pakeitimo įstatymas",
  "short_name": "X-1358",
  "status": "in_force",
  "issued_date": "2007-12-06",
  "in_force_date": "2008-01-01",
  "url": "https://e-tar.lt/portal/lt/legalAct/TAR.7BCCD10D7AF8",
  "provisions": [
    {
      "provision_ref": "art1",
      "section": "1",
      "title": "1 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Valstybinės socialinio draudimo senatvės pensijos pagrindinės dalies dydis\n\n1. Pagrindinė valstybinės socialinio draudimo senatvės pensijos dalis lygi 110 procentų valstybinės socialinio draudimo bazinės pensijos, kai asmuo turi būtinąjį senatvės pensijai valstybinio socialinio pensijų draudimo stažą.\n\n2. Jei asmuo neturi būtinojo senatvės pensijai valstybinio socialinio pensijų draudimo stažo, bet turi minimalų valstybinio socialinio pensijų draudimo stažą senatvės pensijai, pagrindinė valstybinės socialinio draudimo senatvės pensijos dalis apskaičiuojama proporcingai turimam stažui, dauginant 110 procentų valstybinės socialinio draudimo bazinės pensijos dydį iš asmens turimo stažo ir dalijant iš būtinojo.“"
    },
    {
      "provision_ref": "art2",
      "section": "2",
      "title": "2 straipsnis. 32 straipsnio 2 dalies pakeitimas",
      "content": "Pakeisti 32 straipsnio 2 dalį ir ją išdėstyti taip:\n\n„2. Asmenų, netekusių 75–100 procentų darbingumo, turinčių būtinąjį valstybinio socialinio pensijų draudimo stažą netekto darbingumo pensijai, pagrindinė netekto darbingumo pensijos dalis yra lygi 150 procentų valstybinės socialinio draudimo bazinės pensijos, o asmenų, netekusių 60–70 procentų darbingumo, – 110 procentų valstybinės socialinio draudimo bazinės pensijos. Jei asmuo turi mažesnį nei būtinąjį stažą, pagrindinė jo netekto darbingumo pensijos dalis apskaičiuojama dauginant 150 procentų valstybinės socialinio draudimo bazinės pensijos dydį asmenims, netekusiems 75–100 procentų darbingumo, ir 110 procentų valstybinės socialinio draudimo bazinės pensijos dydį asmenims, netekusiems 60–70 procentų darbingumo, iš turimo stažo ir dalijant iš būtinojo stažo.“"
    },
    {
      "provision_ref": "art3",
      "section": "3",
      "title": "3 straipsnis. 42 straipsnio 4 dalies pakeitimas",
      "content": "Pakeisti 42 straipsnio 4 dalį ir ją išdėstyti taip:\n\n„4. Jei asmeniui nustatomi didesni netekto darbingumo procentai, valstybinė socialinio draudimo netekto darbingumo pensija asmens pageidavimu skiriama iš naujo pagal naujus duomenis arba mokama pagal ankstesnius stažo ir uždarbio duomenis, didinant ją dvigubai (vietoj 45–55 procentų netekto darbingumo ar vietoj III invalidumo grupės nustačius 60–70 procentų netekto darbingumo) arba pradedant mokėti 150 procentų valstybinės socialinio draudimo bazinės pensijos dydžio (neturintiems būtinojo stažo – proporcingai turimam stažui) pagrindinę pensijos dalį (vietoj 60–70 procentų netekto darbingumo ar vietoj II invalidumo grupės nustačius 75–100 procentų netekto darbingumo). Jei nustatomi mažesni netekto darbingumo procentai, valstybinė socialinio draudimo netekto darbingumo pensija neskiriama iš naujo, o mokama pagal ankstesnius stažo ir uždarbio duomenis pradedant mokėti 110 procentų valstybinės socialinio draudimo bazinės pensijos dydžio (neturintiems būtinojo stažo – proporcingai turimam stažui) pagrindinę pensijos dalį (vietoj 75–100 procentų netekto darbingumo ar vietoj I invalidumo grupės nustačius 60–70 procentų netekto darbingumo) arba mokama 50 procentų mažesnė pensija (vietoj 60–70 procentų netekto darbingumo ar vietoj II invalidumo grupės nustačius 45–55 procentus netekto darbingumo). Jeigu asmeniui vietoj I invalidumo grupės nustatoma 75–100 procentų netekto darbingumo, vietoj II invalidumo grupės – 60–70 procentų netekto darbingumo, vietoj III invalidumo grupės nustačius 45–55 procentus netekto darbingumo, vietoj mokėtos invalidumo pensijos pradedama mokėti netekto darbingumo pensija šio įstatymo 32 straipsnyje nustatytų dydžių. Jeigu po pakartotinio tikrinimo asmeniui vėl nustatomi tokie pat (to paties intervalo) netekto darbingumo procentai, jam toliau mokama netekto darbingumo pensija.“"
    },
    {
      "provision_ref": "art4",
      "section": "4",
      "title": "4 straipsnis. 52 straipsnio 1 ir 2 dalių pakeitimas",
      "content": "1. Pakeisti 52 straipsnio 1 dalį ir ją išdėstyti taip:\n\n„1. Pagal šį įstatymą neperskaičiuota pensija indeksuojama šio straipsnio 2 dalyje nustatyta tvarka kiekvieną kartą patvirtinus naują valstybinės socialinio draudimo bazinės pensijos (ir) ar einamųjų metų draudžiamųjų pajamų dydį.“\n\n2. Pakeisti 52 straipsnio 2 dalį ir ją išdėstyti taip:\n\n„2. Pensijos dalis, lygi buvusiam 110 procentų valstybinės socialinio draudimo bazinės pensijos dydžiui, padidinama iki naujo 110 procentų valstybinės socialinio draudimo bazinės pensijos dydžio, likusi pensijos dalis be priedo už stažo metus indeksuojama pagal naujai patvirtintų ir prieš tai buvusių einamųjų metų draudžiamųjų pajamų santykį, o priedas už stažo metus – pagal naują valstybinės socialinio draudimo bazinės pensijos dydį.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2008 m. sausio 1 d."
    },
    {
      "provision_ref": "art6",
      "section": "6",
      "title": "6 straipsnis. Baigiamosios nuostatos",
      "content": "Įsigaliojus šiam įstatymui, pagal naujas Valstybinių socialinio draudimo pensijų įstatymo 23 straipsnio, 32 straipsnio 2 dalies, 52 straipsnio 1 ir 2 dalių nuostatas padidinamos iki šio įstatymo įsigaliojimo paskirtos valstybinės socialinio draudimo senatvės, netekto darbingumo (invalidumo), našlaičių, ištarnauto laiko ir maitintojo netekimo pensijos. Pirmą kartą pagal šio įstatymo nuostatas padidinant pagal Valstybinių socialinio draudimo pensijų įstatymą neperskaičiuotas pensijas, Valstybinio socialinio draudimo pensijų įstatymo 52 straipsnyje nurodytų neperskaičiuotų pensijų dalis, lygi valstybinės socialinio draudimo bazinės pensijos dydžiui, padidinama iki 110 procentų valstybinės socialinio draudimo bazinės pensijos dydžio ir prie padidintos pensijos dalies pridedamos likusios pensijos dalys.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
