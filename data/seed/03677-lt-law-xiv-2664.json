{
  "id": "lt-law-xiv-2664",
  "type": "statute",
  "title": "Lietuvos Respublikos gyventojų turto deklaravimo įstatymo Nr. I-1338 1, 2, 3, 6, 7-2 ir 11 straipsnių pakeitimo įstatymas",
  "short_name": "XIV-2664",
  "status": "in_force",
  "issued_date": "2024-05-16",
  "in_force_date": "2024-05-31",
  "url": "https://e-tar.lt/portal/lt/legalAct/911637d01e6411ef8b14c5bcce136045/FuHDBmHjcO",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis Įstatymas nustato gyventojams nuosavybės teise priklausančio turto ir turimų piniginių lėšų (toliau – turtas) deklaravimą, taip pat turto (įskaitant gautas pajamas) deklaravimą, aukojant savo rinkimų politinei kompanijai finansuoti, kreipiantis dėl piniginės socialinės paramos skyrimo, paramos būstui įsigyti ar išsinuomoti arba finansinės paskatos pirmąjį būstą įsigyjančioms jaunoms šeimoms gavimo.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 1 dalies 2 punktą ir jį išdėstyti taip:\n\n„2) kandidatai į valstybės politikus;“.\n\n2. Pakeisti 2 straipsnio 1 dalies 4 punktą ir jį išdėstyti taip:\n\n„4) kandidatai į Europos Parlamento narius, renkamus nuo Lietuvos Respublikos (toliau – kandidatai į Europos Parlamento narius);“.\n\n3. Pakeisti 2 straipsnio 1 dalies 27 punktą ir jį išdėstyti taip:\n\n„27) turtą, nurodytą šio Įstatymo 3 straipsnio 11 dalyje, – savo rinkimų politinei kampanijai finansuoti aukojantys kandidatai vienmandatėse rinkimų apygardose ir referendumo iniciatoriai;“.\n\n4. Pakeisti 2 straipsnio 1 dalies 37 punktą ir jį išdėstyti taip:\n\n„37) politinės organizacijos nariai, išskyrus asmenis, kurių politinės organizacijos nario mokestis per kalendorinius metus neviršija 360 eurų;“.\n\n5. Pakeisti 2 straipsnio 2 dalį ir ją išdėstyti taip:\n\n„2. Šio straipsnio 1 dalies 1–23, 29–36 ir 38 punktuose nurodyti asmenys privalo deklaruoti turtą tik tuo atveju, jeigu jie yra nuolatiniai Lietuvos gyventojai. Šio straipsnio 1 dalies 1, 3, 5–24, 28–35 ir 38 punktuose nurodytais šeimos nariais laikomi sutuoktiniai ir kartu gyvenantys vaikai (įvaikiai) iki 18 metų, kurie privalo deklaruoti turtą tik tuo atveju, jeigu jie yra nuolatiniai Lietuvos gyventojai. Nuolatinis Lietuvos gyventojas yra fizinis asmuo, kuris laikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą. Šio straipsnio 1 dalies 28 punkte nurodytų gyventojų šeimos nariais taip pat laikomi nedirbantys asmenys nuo 18 iki 24 metų, kurie mokosi bendrojo ugdymo mokyklose, profesinio mokymo įstaigose ar aukštosiose mokyklose pagal dieninės ir nuolatinės studijų formų programas, asmenys laikotarpiu nuo bendrojo ugdymo mokyklų baigimo dienos iki tų pačių metų rugsėjo 1 dienos, taip pat asmenys, teismo tvarka pripažinti šeimos nariais, ir sutuoktinių ar vienišo asmens kartu gyvenantys tėvai (įtėviai).“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "1. Pakeisti 3 straipsnio 1 dalies nuostatą iki dvitaškio ir ją išdėstyti taip:\n\n„1. Šio Įstatymo 2 straipsnio 1 dalies 1–24, 28–38 punktuose nurodyti gyventojai privalo deklaruoti šį savo turimą turtą:“.\n\n2. Papildyti 3 straipsnį 11 dalimi:\n\n„11. Šio Įstatymo 2 straipsnio 1 dalies 27 punkte nurodyti gyventojai privalo deklaruoti bankuose ir kitose kredito įstaigose, taip pat ne bankuose ir kitose ne kredito įstaigose turimas lėšas (įskaitant turimas pasiskolintas lėšas).“\n\n3. Pakeisti 3 straipsnio 3 dalį ir ją išdėstyti taip:\n\n„3. Deklaruojamas Lietuvos Respublikoje ir užsienio valstybėse esantis šio straipsnio 1, 11 ir 2 dalyse nurodytas turtas.“\n\n4. Pakeisti 3 straipsnio 5 dalį ir ją išdėstyti taip:\n\n„5. Šio Įstatymo 2 straipsnio 1 dalies 24, 28 ir 37 punktuose nurodyti gyventojai deklaruoja ir gautas pajamas.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 1 dalį ir ją išdėstyti taip:\n\n„1. Kandidatai į valstybės politikus bei į Europos Parlamento narius privalo deklaruoti kalendorinių metų, einančių prieš kalendorinius metus, kuriais kandidatuojama, gruodžio 31 dieną turimą turtą. Šiems gyventojams vietos mokesčio administratorius per 15 darbo dienų nuo deklaracijos pateikimo dienos išduoda Vyriausiosios rinkimų komisijos patvirtintos formos pagrindinių deklaracijos duomenų išrašus, kuriuos jie privalo pateikti Vyriausiajai rinkimų komisijai ar apygardos rinkimų komisijai.“"
    },
    {
      "provision_ref": "art5",
      "section": "5",
      "title": "5 straipsnis. 72 straipsnio pakeitimas",
      "content": "Pakeisti 72 straipsnį ir jį išdėstyti taip:\n\n„72 straipsnis. Kandidatų vienmandatėse rinkimų apygardose ir referendumo iniciatorių, aukojančių savo rinkimų politinei kampanijai finansuoti, turto deklaravimas\n\n1. Kandidatai vienmandatėse rinkimų apygardose ir referendumų iniciatoriai, prieš suteikdami auką savo rinkimų politinei kampanijai finansuoti, deklaruoja paskutinių praėjusių kalendorinių metų, einančių prieš metus, kuriais jie aukoja savo rinkimų politinei kampanijai finansuoti, gruodžio 31 dieną turėtą turtą, kai auką jie teikia po gegužės 1 dienos, arba užpraeitų kalendorinių metų gruodžio 31 dieną turėtą turtą, kai auką jie teikia iki gegužės 1 dienos, pateikdami mokesčio administratoriui vieną deklaracijos egzempliorių. Šių gyventojų pageidavimu gali būti pateikiami du deklaracijos egzemplioriai. Vienas iš jų su žyma, kad deklaracija yra pateikta, grąžinamas deklaraciją pateikusiam gyventojui.\n\n2. Deklaracija pateikiama likus ne mažiau kaip 10 darbo dienų iki aukos suteikimo.\n\n3. Kandidatai vienmandatėse rinkimų apygardose ir referendumų iniciatoriai, šiame įstatyme nustatyta tvarka deklaravę šio straipsnio 1 dalyje nurodytų kalendorinių metų gruodžio 31 dieną turėtą turtą, prieš suteikdami auką savo rinkimų politinei kampanijai finansuoti pakartotinai tų kalendorinių metų deklaracijos neteikia.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Deklaracijai užpildyti reikalingų pažymų parengimas\n\nBankai, kitos kredito įstaigos ir kiti Lietuvos Respublikos juridiniai asmenys šio Įstatymo 2 straipsnio 1 dalyje nurodytų gyventojų prašymu išduoda pažymas apie gyventojo turimą šio Įstatymo 3 straipsnio 1 dalies 3–5 punktuose ir 11 dalyje nurodytą turtą. Pažymos parengiamos ir išduodamos nemokamai per 10 darbo dienų nuo prašymo gavimo dienos.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
