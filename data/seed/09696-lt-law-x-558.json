{
  "id": "lt-law-x-558",
  "type": "statute",
  "title": "Lietuvos Respublikos teatrų ir koncertinių įstaigų įstatymo 13 straipsnio pakeitimo ir papildymo įstatymas",
  "short_name": "X-558",
  "status": "in_force",
  "issued_date": "2006-04-13",
  "in_force_date": "2006-04-29",
  "url": "https://e-tar.lt/portal/lt/legalAct/TAR.99D746FB4D2E/UWPILcoafH",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio 1,3,4,5 dalių pakeitimas ir straipsnio papildymas 7 dalimi",
      "content": "Pakeisti 13 straipsnio 1,3,4,5 dalis, papildyti straipsnį 7 dalimi ir visą straipsnį išdėstyti taip:\n\n„13 straipsnis. Teatrų ir koncertinių įstaigų kūrybinių darbuotojų socialinės garantijos\n\n1. Šio straipsnio 2 dalyje nurodytiems teatrų ir koncertinių įstaigų kūrybiniams darbuotojams, kurie dėl savo profesijos specifikos negali dirbti pagal įgytą specialybę iki Valstybinių socialinio draudimo pensijų įstatymo nustatyto senatvės pensijos amžiaus ir dėl to nutraukė darbo sutartį, šio straipsnio 3–7 dalyse nustatytomis sąlygomis iš valstybės biudžeto lėšų skiriama ir kas mėnesį mokama 4 MGL dydžio kompensacinė išmoka teatrų ir koncertinių įstaigų kūrybiniams darbuotojams (toliau šiame straipsnyje – kompensacinė išmoka). Kompensacinės išmokos mokamos, kol jų gavėjui sukaks senatvės pensijos amžius.\n\n2. Šio straipsnio 1 dalyje nurodytos kompensacinės išmokos, esant šio straipsnio 4 ir 5 dalyse nustatytoms sąlygoms, skiriamos:\n\n1) baleto artistams ir šokėjams, turintiems ne mažesnį kaip 20 metų kūrybinio darbo profesionalioje scenoje stažą;\n\n2) grojantiems pučiamaisiais instrumentais muzikantams ir solistams vokalistams, turintiems ne mažesnį kaip 25 metų kūrybinio darbo profesionalioje scenoje stažą;\n\n3) choro artistams, turintiems ne mažesnį kaip 30 metų kūrybinio darbo profesionalioje scenoje stažą.\n\n3. Į šio straipsnio 2 dalyje nurodytą kūrybinio darbo profesionalioje scenoje stažą įtraukiamas laikas, kurį asmuo dirbo pagal darbo sutartį Lietuvos teatruose ir koncertinėse įstaigose, neatsižvelgiant į tai, kada šis stažas buvo įgytas – iki šio įstatymo įsigaliojimo ar po šio įstatymo įsigaliojimo. Taip pat į kūrybinio darbo profesionalioje scenoje stažą įtraukiamas laikas, kurį asmuo tarnavo tarybinės armijos profesionaliame kolektyve.\n\n4. Kompensacinės išmokos skiriamos ir mokamos tik asmenims, neturintiems teisės gauti didesnių arba tokio pat dydžio valstybinių socialinio draudimo netekto darbingumo (invalidumo) ar ištarnauto laiko pensijų, valstybinių pensijų, užsienio valstybių pensijų, nuolatinių pensinio pobūdžio išmokų už asmens darbo pobūdį (valstybinės signataro rentos, valstybinės signataro našlių ir našlaičių rentos, kompensacijos už ypatingas darbo sąlygas (toliau šiame straipsnyje – nuolatinės pensinio pobūdžio išmokos), pensijų išmokų, gaunamų bet kuriuo Pensijų kaupimo ir Papildomo savanoriško pensijų kaupimo įstatymuose nustatytu būdu (toliau šiame straipsnyje – pensijų išmokos). Jei asmuo gauna kelias pensijas (pensijų išmokas), nustatant jo teisę gauti kompensacinę išmoką atsižvelgiama į bendrą asmens gaunamų pensijų (pensijų išmokų) sumą.\n\n5. Kai asmeniui priklausančios valstybinės socialinio draudimo netekto darbingumo (invalidumo) ar ištarnauto laiko pensijos, valstybinės pensijos, užsienio valstybių pensijos, nuolatinės pensinio pobūdžio išmokos, pensijų išmokos dydis (gaunantiems kelias pensijas ar pensijų išmokas – bendra šių pensijų ar pensijų išmokų suma) yra mažesnis(-ė) už asmeniui priklausančią kompensacinę išmoką, šiam asmeniui skiriama ir mokama jam priklausančios kompensacinės išmokos dalis, lygi skirtumui tarp asmeniui priklausančios kompensacinės išmokos ir asmens gaunamos valstybinės socialinio draudimo pensijos, valstybinės pensijos, užsienio valstybių pensijos, nuolatinės pensinio pobūdžio išmokos, pensijų išmokos (gaunantiems kelias pensijas ar pensijų išmokas – bendros šių pensijų ar pensijų išmokų sumos). Kūrybiniams darbuotojams, kuriems yra paskirtos ir mokamos valstybinio socialinio draudimo ištarnauto laiko pensijos ar kompensacijos už ypatingas darbo sąlygas, kompensacinės išmokos dalis skiriama ir mokama netaikant šio straipsnio 2 ir 3 dalyse nustatytų kūrybinio darbo profesionalioje scenoje stažo reikalavimų.\n\n6. Kompensacines išmokas Vyriausybės nustatyta tvarka skiria ir moka Vyriausybės įgaliota institucija.\n\n7. Kompensacinė išmoka asmenims mokama nuo teisės gauti kompensacinę išmoką atsiradimo dienos, tačiau ne daugiau kaip už 12 mėnesių iki kreipimosi dėl kompensacinės išmokos gavimo Vyriausybės įgaliotoje institucijoje dienos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
