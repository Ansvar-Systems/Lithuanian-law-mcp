{
  "id": "lt-law-x-390",
  "type": "statute",
  "title": "Lietuvos Respublikos tabako kontrolės įstatymo 2, 4, 5, 6, 8, 14, 17, 18 ir 26 straipsnių pakeitimo įstatymas",
  "short_name": "X-390",
  "status": "in_force",
  "issued_date": "2005-11-15",
  "in_force_date": "2005-12-03",
  "url": "https://e-tar.lt/portal/lt/legalAct/TAR.4DCF5210CEB9",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 12 ir 13 dalių pakeitimas",
      "content": "1. Pakeisti 2 straipsnio 12 dalį ir ją išdėstyti taip:\n\n„12. Importas – tabako ir (ar) tabako gaminių įvežimas (įforminant jų išleidimo į laisvą apyvartą muitinės procedūrą) į Lietuvos Respubliką iš kitų valstybių, išskyrus valstybes – Europos ekonominės erdvės susitarimo šalis (Europos Sąjungos valstybes nares ir Europos laisvosios prekybos asociacijos (ELPA) valstybes) (toliau – Europos ekonominės erdvės valstybės) ir Turkiją.“\n\n2. Pakeisti 2 straipsnio 13 dalį ir ją išdėstyti taip:\n\n„13. Įvežimas – tabako ir (ar) tabako gaminių įvežimas į Lietuvos Respubliką (išskyrus fizinių asmenų įvežamus) iš Europos ekonominės erdvės valstybių ir Turkijos.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 3 dalies pakeitimas",
      "content": "4 straipsnio 3 dalies trečiame sakinyje vietoj žodžių „Lietuvos Respublikos ar Europos Sąjungos valstybių narių“ įrašyti žodžius „Europos ekonominės erdvės valstybių ar Turkijos“ ir šią dalį išdėstyti taip:\n\n„3. Sveikatos apsaugos ministerija, taip pat institucija, Lietuvos Respublikos Vyriausybės įgaliota prižiūrėti, kaip laikomasi tabako gaminių sudėties ir kokybės reikalavimų, turi teisę iš tabako gaminių gamintojų ar importuotojų reikalauti atlikti papildomus bandymus tam, kad būtų nustatyti šio straipsnio 2 dalyje nenurodytų tabako gaminiuose esančių ar iš jų išsiskiriančių medžiagų kiekis ir įvertintas jų poveikis sveikatai, ypač jei šios medžiagos pasižymi priklausomybę lemiančiu poveikiu. Papildomai bandomi kiekvieno pavadinimo, prekės ženklo, rūšies tabako gaminiai. Šie bandymai turi būti atlikti Europos ekonominės erdvės valstybių ar Turkijos kompetentingų institucijų patvirtintose laboratorijose. Šioje dalyje nurodytų bandymų rezultatai kasmet pateikiami Sveikatos apsaugos ministerijai šios nustatyta tvarka. Sveikatos apsaugos ministerija gali nustatyti kitokį bandymų rezultatų pateikimo dažnumą, jei tabako gaminių sudėtis nesikeičia per šios ministerijos nustatytą laikotarpį. Tačiau jei tabako gaminio sudėtis pasikeičia, tabako gaminių gamintojai ar importuotojai privalo pranešti apie tai Sveikatos apsaugos ministerijai.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies pakeitimas",
      "content": "5 straipsnio 1 dalyje vietoj žodžių „Lietuvos Respublikos ar Europos Sąjungos valstybių narių“ įrašyti žodžius „Europos ekonominės erdvės valstybių ar Turkijos“ ir šią dalį išdėstyti taip:\n\n„1. Kad tabako gaminiai atitinka teisės aktų nustatytus reikalavimus, įskaitant reikalavimus dėl dervų, nikotino ir anglies monoksido kiekio cigaretėse, turi būti patvirtinta Europos ekonominės erdvės valstybių ar Turkijos kompetentingų institucijų patvirtintose bandymų laboratorijose atliktų bandymų pagrindu įmonės gamintojos išduotais tabako gaminių atitiktį patvirtinančiais dokumentais.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 1 dalies pakeitimas",
      "content": "6 straipsnio 1 dalyje vietoj žodžių „Lietuvos Respublikos ar Europos Sąjungos valstybių narių“ įrašyti žodžius „Europos ekonominės erdvės valstybių ar Turkijos“ ir šią dalį išdėstyti taip:\n\n„1. Dervų, nikotino, anglies monoksido kiekio cigaretėse bandymai atliekami Europos ekonominės erdvės valstybių ar Turkijos kompetentingų institucijų patvirtintose laboratorijose.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 3 dalies pakeitimas",
      "content": "8 straipsnio 3 dalies antrame sakinyje po žodžio „pateikti“ įrašyti žodžius „prekybos tabako gaminiais vietose, įskaitant įrangą, skirtą tabako gaminiams išdėstyti, taip pat“ ir šią dalį išdėstyti taip:\n\n„3. Užrašai „mažai dervų“, „lengvos“, „ypač lengvos“, „švelnios“, bet kokie kiti užrašai, prekių ženklai, piešiniai, vaizdai ar kiti ženklai, pavadinimai, teigiantys arba darantys įspūdį, kad konkretus tabako gaminys yra mažiau kenksmingas už kitus, ant tabako gaminių pakuočių draudžiami. Tokią informaciją taip pat draudžiama pateikti prekybos tabako gaminiais vietose, įskaitant įrangą, skirtą tabako gaminiams išdėstyti, taip pat kartu su tabako gaminiais ar jų pakuotėmis pateikiamuose informaciniuose lapeliuose, lankstinukuose, skrajutėse ar bet kokiomis kitomis informacijos pateikimo priemonėmis.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio 2 dalies ir 5 dalies 3 punkto pakeitimas",
      "content": "1. 14 straipsnio 2 dalyje vietoj žodžių „nustatyti reikalavimai dėl tabako gaminių laikymo ar gabenimo netaikomi“ įrašyti žodžius „nustatytas reikalavimas turėti licenciją arba licencijos verstis tabako gaminių gamyba, didmenine ar mažmenine prekyba kopiją netaikomas“, vietoj žodžių „kitų Europos ekonominei erdvei priklausančių valstybių juridiniai asmenys“ įrašyti žodžius „užsienio valstybėse registruoti juridiniai asmenys ar jų filialai, gabenantys tabako gaminius tranzitu arba pristatantys juos Lietuvos Respublikoje registruotiems savo filialams, atstovybėms ar kitiems padaliniams“ ir šią dalį išdėstyti taip:\n\n„2. Šio straipsnio 1 dalyje nustatytas reikalavimas turėti licenciją arba licencijos verstis tabako gaminių gamyba, didmenine ar mažmenine prekyba kopiją netaikomas, kai tabako gaminius, turėdami privalomus juridinę galią turinčius tabako gaminių įsigijimą patvirtinančius dokumentus arba gabenimo dokumentus, laiko ir gabena transportavimo paslaugas teikiantys asmenys ir užsienio valstybėse registruoti juridiniai asmenys ar jų filialai, gabenantys tabako gaminius tranzitu arba pristatantys juos Lietuvos Respublikoje registruotiems savo filialams, atstovybėms ar kitiems padaliniams.“\n\n2. Pakeisti 14 straipsnio 5 dalies 3 punktą ir jį išdėstyti taip:\n\n„3) tabako gaminius asmenims iki 18 metų. Kai kyla abejonių, kad asmuo yra jaunesnis negu 18 metų, tabako gaminių pardavėjai privalo iš perkančio tabako gaminius asmens reikalauti pateikti asmens amžių liudijantį dokumentą. Jeigu toks asmuo nepateikia amžių liudijančio dokumento, tabako gaminių pardavėjai privalo atsisakyti parduoti jam tabako gaminius.“"
    },
    {
      "provision_ref": "art7",
      "section": "7",
      "title": "7 straipsnis. 17 straipsnio 3 dalies pakeitimas",
      "content": "17 straipsnio 3 dalies pirmoje pastraipoje po žodžio „vietose“ įrašyti žodžius „ant įrangos, skirtos tabako gaminiams išdėstyti“, šios dalies 1 punkte išbraukti žodžius „jeigu šis prekių ženklas nėra specialiai naudojamas tabako gaminių reklamai“ ir šią dalį išdėstyti taip:\n\n„3. Prekybos tabako gaminiais vietose ant įrangos, skirtos tabako gaminiams išdėstyti, leidžiama pateikti tik šią informaciją:\n\n1) gamintojo, prekybos įmonės pavadinimą ir buveinės adresą, prekių ženklą;\n\n2) parduodamų tabako gaminių pavadinimus;\n\n3) žodžius „Prekiaujame“ arba „Parduodame“;\n\n4) dervų, nikotino, anglies monoksido kiekį cigaretėse;\n\n5) tabako gaminių kainas.“"
    },
    {
      "provision_ref": "art8",
      "section": "8",
      "title": "8 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Kiti su tabako gaminiais susiję draudimai\n\n1. Lietuvos Respublikoje draudžiama:\n\n1) visuomenės informavimo priemonėse išspausdintų ar kitokiais būdais išplatintų kuponų savininkams taikyti fiksuotas nuolaidas tabako gaminiams arba laikyti šiuos kuponus kitokiomis dalinio mokėjimo priemonėmis;\n\n2) nemokamai teikti (platinti) tabako gaminius ir (ar) jų naujus pavyzdžius;\n\n3) suteikti teisę pirkėjui iš karto ar per tam tikrą terminą po vartojimo pirkimo–pardavimo sutarties sudarymo gauti dovanų ar priedą prie tabako gaminių;\n\n4) veikti pirkėjus įkyriai siūlant tabako gaminius, nurodant kainoraščiuose, kainų etiketėse, parduotuvių vidaus vitrinose tariamą kainų sumažinimą bei kitais gerai moralei ir viešajai tvarkai prieštaraujančiais būdais ar priemonėmis;\n\n5) parduoti tabako gaminius rinkinyje su kitomis prekėmis, taip pat bet kokias kitas prekes kaip privalomą priedą prie parduodamų tabako gaminių;\n\n6) teikti tabako gaminius kaip loterijų, konkursų, sporto varžybų, žaidimų prizus arba kartu su jais;\n\n7) organizuoti žaidimus ar konkursus bei loterijas, kurie skatintų įsigyti ir (ar) vartoti tabako gaminius;\n\n8) gaminti ir (ar) parduoti žaislus, maisto produktus ir kitas prekes, kurių dizainas imituoja tabako gaminius ar jų pakuotes;\n\n9) parduoti kitus (ne tabako) gaminius, pažymėtus tabako gaminių prekių ženklais;\n\n10) tabako gaminių įsigijimo ir (ar) vartojimo skatinimo veiklai pasitelkti asmenis iki 18 metų.\n\n2. Lietuvos Respublikoje tabako gaminių gamintojams ir įmonėms, kurių pagrindinė veikla yra prekyba tabako gaminiais, draudžiama remti renginius, skirtus asmenims iki 18 metų, televizijų bei radijo programas, taip pat veiklos rūšis ir renginius, apimančius ar vykstančius keliose valstybėse arba kitokiais būdais galinčius turėti poveikį už Lietuvos Respublikos teritorijos ribų.“"
    },
    {
      "provision_ref": "art9",
      "section": "9",
      "title": "9 straipsnis. 26 straipsnio 11 dalies pakeitimas",
      "content": "26 straipsnio 11 dalies pirmame sakinyje vietoj žodžių „tabako gaminių įsigijimo ir (ar) vartojimo skatinimo draudimų, asmenų pasitelkimo šiai veiklai draudimo ar rėmimo ribojimų“ įrašyti žodį „draudimų“, antrame sakinyje išbraukti žodžius „ir ribojimų“ ir šią dalį išdėstyti taip:\n\n„11. Už šio Įstatymo 18 straipsnyje nustatytų draudimų pažeidimą juridiniai asmenys ir užsienio juridinių asmenų filialai baudžiami nuo trijų tūkstančių iki penkių tūkstančių litų bauda. Už šių draudimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo aštuonių tūkstančių iki dešimties tūkstančių litų bauda.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo galiojimas",
      "content": "Šio įstatymo 7 straipsnyje išdėstyto Lietuvos Respublikos tabako kontrolės įstatymo 17 straipsnio 3 dalies 1 punkto nuostata dėl prekių ženklo galioja iki 2008 m. gruodžio 31 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
