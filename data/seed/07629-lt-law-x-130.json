{
  "id": "lt-law-x-130",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 60 straipsnio pakeitimo ir įstatymo papildymo 61 straipsniu įstatymas",
  "short_name": "X-130",
  "status": "in_force",
  "issued_date": "2005-02-15",
  "in_force_date": "2005-02-26",
  "url": "https://e-tar.lt/portal/lt/legalAct/TAR.34DDE2557728",
  "provisions": [
    {
      "provision_ref": "art1",
      "section": "1",
      "title": "1 straipsnis. 60 straipsnio  3 dalies pakeitimas",
      "content": "Pakeisti 60 straipsnio 3 dalį ir ją išdėstyti taip:\n\n„Jeigu asmens draudžiamųjų pajamų koeficientas buvo padidintas pagal 58 straipsnio pirmosios ir trečiosios dalių nuostatas arba prie neperskaičiuotos senatvės ar invalidumo pensijos dydžio buvo pridėtas pensijos prieaugis pagal nurodyto straipsnio antrąją dalį, atsiradus aplinkybėms, dėl kurių pakeistas koeficientas kp ar Kp arba prieaugis PPs ar PPinv gali sumažėti ar padidėti, pakeistas koeficientas ar pensijos prieaugis nekeičiamas, išskyrus šio straipsnio ketvirtojoje dalyje nustatytą atvejį ir tuos atvejus, kai, įvertinus atsiradusias aplinkybes, skirtumas tarp padidintos pensijos, apskaičiuotos pagal kp arba Kp, dydžio ir pensijos, apskaičiuotos pagal koeficientą k arba K, dydžio ima viršyti šio įstatymo 58 straipsnyje nustatytą maksimalų, nustatyta tvarka indeksuotą, pensijos prieaugį (dydį „M“). Šiais atvejais pensijos padidinimo nuostatų taikymas reglamentuojamas šio įstatymo 61 straipsnyje.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 61 straipsniu",
      "content": "Papildyti Įstatymą 61 straipsniu:\n\n„61 straipsnis. Valstybinių socialinio draudimo senatvės ir invalidumo pensijų padidinimo taikymas\n\nTais atvejais, kai atsiranda aplinkybės, nurodytos šio įstatymo 60 straipsnio trečiojoje dalyje, dėl kurių senatvės ar invalidumo pensijų dydis turėtų būti perskaičiuotas, pensijos padidinamos šia tvarka: atsižvelgiant į atsiradusias aplinkybes apskaičiuojama senatvės ar invalidumo pensija pagal asmens draudžiamųjų pajamų koeficientą k arba K. Tuomet apskaičiuojama senatvės ar invalidumo pensija pagal pakeistą koeficientą kp arba Kp. Jeigu taip apskaičiuotų pensijų dydžių skirtumas didesnis, negu šio įstatymo 58 straipsnyje nustatytas maksimalus pensijos prieaugis (dydis „M“), indeksuotas pagal einamųjų metų draudžiamąsias pajamas (14 straipsnio pirmoji dalis), galiojusias aplinkybių atsiradimo metu, pakeistas koeficientas kp arba Kp perskaičiuojamas taip, kad pensijos padidinimo dydis būtų ne didesnis kaip indeksuotas maksimalus pensijos prieaugis (dydis „M“), o III grupės invalidams – ne didesnis kaip pusė nurodyto maksimalaus pensijos prieaugio. Šios nuostatos dėl pakeisto koeficiento kp arba Kp perskaičiavimo netaikomos tais atvejais, kai padidėja valstybinės socialinio draudimo bazinės pensijos arba einamųjų metų draudžiamųjų pajamų dydis.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
