{
  "id": "lt-law-xiii-2775",
  "type": "statute",
  "title": "Lietuvos Respublikos teismų įstatymo Nr. I-480 68, 69-1, 73, 79, 79-1 straipsnių pakeitimo ir Įstatymo papildymo 79-1 straipsniu įstatymas",
  "short_name": "XIII-2775",
  "status": "in_force",
  "issued_date": "2020-01-14",
  "in_force_date": "2020-04-01",
  "url": "https://e-tar.lt/portal/lt/legalAct/ad73a4b0429c11ea829bc2bea81c1194/zvAEHpHLhP",
  "provisions": [
    {
      "provision_ref": "art1",
      "section": "1",
      "title": "1 straipsnis. 68 straipsnio pakeitimas",
      "content": "Pakeisti 68 straipsnį ir jį išdėstyti taip:\n\n„68 straipsnis. Reikalavimai asmeniui, siekiančiam tapti Aukščiausiojo Teismo teisėju\n\nAukščiausiojo Teismo teisėju gali būti skiriamas teisėjų karjeros siekiančių asmenų registre įrašytas teisėjas arba teisės krypties socialinių mokslų daktaras, turintis ne mažesnį kaip dešimties metų teisėjo arba (ir) teisinio pedagoginio darbo stažą, pateikęs sveikatos pažymėjimą. Jeigu asmuo vienu metu dirbo teisėju ir teisinį pedagoginį darbą, skaičiuojant šiame straipsnyje nurodytą darbo stažą tokiu laikotarpiu įgytas teisėjo darbo stažas ir teisinio pedagoginio darbo stažas nėra sumuojami.“"
    },
    {
      "provision_ref": "art2",
      "section": "2",
      "title": "2 straipsnis. 691 straipsnio pakeitimas",
      "content": "Pakeisti 691 straipsnio 2 dalį ir ją išdėstyti taip:\n\n„2. Kai teisės krypties socialinių mokslų daktarai ir habilituoti daktarai, prokurorai, advokatai siekia tapti apygardos administracinio teismo, apygardos teismo, Vyriausiojo administracinio teismo, Apeliacinio teismo ir Aukščiausiojo Teismo teisėjais, įvertinamos tik jų asmeninės savybės ir bendrieji gebėjimai.“"
    },
    {
      "provision_ref": "art3",
      "section": "3",
      "title": "3 straipsnis. 73 straipsnio pakeitimas",
      "content": "Pakeisti 73 straipsnį ir jį išdėstyti taip:\n\n„73 straipsnis. Aukščiausiojo Teismo teisėjo skyrimas\n\n1. Aukščiausiojo Teismo teisėją iš įrašytų teisėjų karjeros siekiančių asmenų registre asmenų skiria Seimas Respublikos Prezidento teikimu.\n\n2. Dėl Aukščiausiojo Teismo teisėjo skyrimo Respublikos Prezidentui pataria Teisėjų taryba.\n\n3. Kandidatūros į Aukščiausiojo Teismo teisėjus svarstomos Teisėjų taryboje šio Įstatymo 56 straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 79 straipsnio pakeitimas",
      "content": "1. Papildyti 79 straipsnį nauja 3 dalimi:\n\n„3. Dėl Aukščiausiojo Teismo pirmininko, skyriaus pirmininko skyrimo Respublikos Prezidentui pataria Teisėjų taryba.“\n\n2. Buvusias 79 straipsnio 3 ir 4 dalis laikyti atitinkamai 4 ir 5 dalimis.\n\n3. Pripažinti netekusia galios 79 straipsnio 5 dalį."
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 791 straipsniu",
      "content": "Papildyti Įstatymą 791 straipsniu:\n\n„791 straipsnis. Aukščiausiojo Teismo pirmininko, skyriaus pirmininko skyrimo tvarka\n\n1. Kandidatūras į laisvas arba atsilaisvinsiančias Aukščiausiojo Teismo pirmininko, skyriaus pirmininko vietas atrenka šio Įstatymo 551 straipsnio 1 dalyje nurodyta Atrankos komisija pagal Teisėjų tarybos patvirtintus Teisėjų karjeros siekiančių asmenų atrankos nuostatus ir Teisėjų karjeros siekiančių asmenų vertinimo kriterijus.\n\n2. Kandidatūros į Aukščiausiojo Teismo pirmininko ir skyriaus pirmininko pareigas svarstomos Teisėjų taryboje šio Įstatymo 56 straipsnio 3, 4, 5 ir 6 dalyse nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 791 straipsnio pakeitimas",
      "content": "Pakeisti 791 straipsnio 1 dalį ir ją išdėstyti taip:\n\n„1. Kandidatūras į laisvas arba atsilaisvinsiančias Aukščiausiojo Teismo pirmininko, skyriaus pirmininko vietas atrenka Atrankos komisija pagal Teisėjų karjeros siekiančių asmenų vertinimo kriterijus šio Įstatymo 551 straipsnyje nustatyta tvarka. Kandidatų asmeninės būdo ir pažintinės savybės vertinamos šio Įstatymo 551 straipsnio 8 dalyje nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 6 straipsnį ir šio straipsnio 4 dalį, įsigalioja 2020 m. balandžio 1 d.\n\n2. Šio įstatymo 6 straipsnis įsigalioja 2021 m. sausio 1 d.\n\n3. Iki šio įstatymo įsigaliojimo pradėtos skyrimo į Lietuvos Aukščiausiojo Teismo pirmininko, skyriaus pirmininko, teisėjo pareigas procedūros baigiamos pagal iki šio įstatymo įsigaliojimo galiojusius teisės aktus.\n\n4. Respublikos Prezidentas ir Teisėjų taryba iki 2020 m. kovo 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
