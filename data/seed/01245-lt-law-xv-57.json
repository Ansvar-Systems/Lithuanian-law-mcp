{
  "id": "lt-law-xv-57",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 2, 12 ir 25 straipsnių pakeitimo įstatymas",
  "short_name": "XV-57",
  "status": "in_force",
  "issued_date": "2024-12-12",
  "in_force_date": "2024-12-24",
  "url": "https://e-tar.lt/portal/lt/legalAct/2fdec542c13911ef88c08519262548c4/wABbqtIQfC",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 671 dalimi:\n\n„671. Tarptautiniai donorai – Europos Sąjunga, Europos Sąjungos valstybės narės, Šiaurės Atlanto sutarties organizacijos valstybės narės, Europos ekonominės erdvės valstybės, Lietuvos Respublikos pasirinktos europinės ir transatlantinės integracijos kriterijus atitinkantys užsienio subjektai, kaip jie apibrėžiami Lietuvos Respublikos Konstitucijos 47 straipsnio 3 dalies įgyvendinimo konstitucinio įstatymo 4 straipsnio 1 dalyje, teikiantys finansinę paramą užsienio valstybėms ir (ar) jų institucijoms, arba jų grupė.“\n\n2. Pakeisti 2 straipsnio 77 dalį ir ją išdėstyti taip:\n\n„77. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos strateginių prekių kontrolės įstatyme ir Lietuvos Respublikos viešojo administravimo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "Pakeisti 12 straipsnio 6 dalį ir ją išdėstyti taip:\n\n„6. Atsisakymas išduoti leidimą įsigyti ginklus, leidimą laikyti ginklus ar leidimą nešiotis ginklus turi būti motyvuotas. Pareiškėjas ar jo įgaliotas asmuo atsisakymą išduoti leidimą įsigyti ginklus, leidimą laikyti ar leidimą nešiotis A, B, C kategorijų ginklus turi teisę savo pasirinkimu apskųsti Viešojo administravimo įstatymo, Lietuvos Respublikos ikiteisminio administracinių ginčų nagrinėjimo tvarkos įstatymo arba Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 25 straipsnio pakeitimas",
      "content": "1. Pakeisti 25 straipsnio 1 dalį ir ją išdėstyti taip:\n\n„1. Prekiautojai ar pirkėjai turi teisę sudaryti sutartis dėl B, C, D kategorijų ginklų, ginklų priedėlių, šaudmenų, jų dalių įsigijimo, importo, eksporto, vežimo per tarpininkus. Tarpininko veikla dėl A kategorijos ginklų, ginklų priedėlių, šaudmenų, jų dalių yra draudžiama, išskyrus atvejus, kai Lietuvos Respublikos viešojo administravimo subjektai, nurodyti tarptautinio donoro sprendime ar tarptautinių donorų pasirašytame susitarime ir (ar) Lietuvos viešojo administravimo subjekto su tarptautiniu donoru sudarytoje dvišalėje ar daugiašalėje sutartyje, (toliau – įgalioti subjektai), įgyvendindami Lietuvos valstybės ir (ar) tarptautinių donorų lėšomis finansuojamus projektus dėl finansinės paramos teikimo užsienio valstybei, kuriai nėra taikomos tarptautinės sankcijos, įgyvendinamos pagal Tarptautinių sankcijų įstatymą, ir (ar) kuri atitinka Sutartyje dėl prekybos ginklais ir Bendrojoje pozicijoje 2008/944/BUSP nurodytus kriterijus, ir (ar) jos institucijoms, veikia kaip tarpininkai. Įgalioti subjektai, veikdami kaip tarpininkai, sudaro sutartis dėl užsienio valstybėms ir (ar) jų institucijoms skirtų A kategorijos ginklų, ginklų priedėlių, šaudmenų, jų dalių įsigijimo, importo, eksporto, vežimo.“\n\n2. Papildyti 25 straipsnį 15 dalimi:\n\n„15. Įgalioti subjektai, veikdami kaip tarpininkai dėl A kategorijos ginklų, ginklų priedėlių, šaudmenų, jų dalių, vadovaujasi šiame straipsnyje ir Strateginių prekių kontrolės įstatymo nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
