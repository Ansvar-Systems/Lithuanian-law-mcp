{
  "id": "lt-law-xiii-555",
  "type": "statute",
  "title": "Lietuvos Respublikos gamtinių dujų įstatymo Nr. VIII-1973 28 straipsnio pakeitimo įstatymas",
  "short_name": "XIII-555",
  "status": "in_force",
  "issued_date": "2017-06-29",
  "in_force_date": "2017-07-17",
  "url": "https://e-tar.lt/portal/lt/legalAct/c4775ce066ff11e7b85cfdc787069b42/XxCjRehWmj",
  "provisions": [
    {
      "provision_ref": "art1",
      "section": "1",
      "title": "1 straipsnis. 28 straipsnio pakeitimas",
      "content": "Pakeisti 28 straipsnio 7 dalį ir ją išdėstyti taip:\n\n„7. Nustačiusi, kad perdavimo sistemos operatorius nebeatitinka šio įstatymo aštuntojo skirsnio reikalavimų, Komisija skiria baudas, sudarančias iki 10 procentų šios gamtinių dujų įmonės metinių pajamų, laikinai apriboja tas asmens ar asmens dalyvių teises, kurių įgyvendinimas pažeidžia šio įstatymo aštuntojo skirsnio reikalavimus, ir įpareigoja šią gamtinių dujų įmonę per Komisijos nurodytą protingą terminą, ne ilgesnį kaip du mėnesiai, pašalinti atsiradusius trūkumus. Baudos skiriamos Energetikos įstatymo nustatyta tvarka ir sąlygomis. Jeigu perdavimo sistemos operatorius per nurodytą protingą laikotarpį trūkumų nepašalina, Komisija pradeda naujo operatoriaus licencijavimo ir paskyrimo procedūrą.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 ir 3 dalis, įsigalioja 2017 m. liepos 17 d.\n\n2. Pažeidimas, padarytas vykdant reguliuojamąją gamtinių dujų perdavimo veiklą iki šio įstatymo įsigaliojimo, nagrinėjamas iki šio įstatymo įsigaliojimo galiojusia Lietuvos Respublikos gamtinių dujų įstatymo 28 straipsnyje nustatyta tvarka.\n\n3. Lietuvos Respublikos Vyriausybė iki 2017 m. liepos 16 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
