{
  "id": "lt-law-viii-727",
  "type": "statute",
  "title": "Lietuvos Respublikos valstybės vidaus skolos piliečiams, turintiems teisę į kompensaciją pinigais už valstybės išperkamą žemę, miškus ir vandens telkinius, pripažinimo ir padengimo įstatymas",
  "short_name": "VIII-727",
  "status": "in_force",
  "issued_date": "1998-05-12",
  "in_force_date": "1998-05-27",
  "url": "https://e-tar.lt/portal/lt/legalAct/TAR.508EAF47DE95",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šiuo įstatymu pripažįstama valstybės vidaus skola piliečiams, pagal Piliečių nuosavybės teisių į išlikusį nekilnojamąjį turtą atkūrimo įstatymą turintiems teisę į kompensaciją pinigais už valstybės išperkamą žemę, miškus ir vandens telkinius, bet iki 1997 m. sausio 1 d. negavusiems šios kompensacijos, ir nustatoma šios skolos padengimo tvarka."
    },
    {
      "provision_ref": "art2",
      "section": "2",
      "title": "2 straipsnis. Valstybės vidaus skolos pripažinimas",
      "content": "1. Pripažįstama, kad iš valstybės biudžeto nebuvo skirta reikiamo lėšų kiekio piliečiams priklausančiai kompensacijai už žemę, miškus ir vandens telkinius sumokėti ir dėl to susidarė 219,1 mln. Lt valstybės vidaus skola piliečiams.\n\n2. Ši suma pripažįstama valstybės vidaus skola.\n\n3. Iš šio straipsnio 1 dalyje nurodytos sumos išmokama visa kompensacija piliečiams už žemę, kuri suteikta mokslo ir mokymo įstaigoms."
    },
    {
      "provision_ref": "art3",
      "section": "3",
      "title": "3 straipsnis. Valstybės vidaus skolos padengimas",
      "content": "Šio įstatymo 2 straipsnyje pripažinta valstybės vidaus skola – 219,1 mln. Lt – dengiama Vyriausybės nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
