{
  "id": "lt-law-xiii-3150",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 10, 20, 22, 27, 28, 29, 30, 32, 33, 34, 35, 37, 38, 46, 55, 56 straipsnių pakeitimo ir 31 straipsnio pripažinimo netekusiu galios įstatymas",
  "short_name": "XIII-3150",
  "status": "in_force",
  "issued_date": "2020-06-25",
  "in_force_date": "2020-10-01",
  "url": "https://e-tar.lt/portal/lt/legalAct/5f37d110c05811ea9815f635b9c0dcef/CBDZyrPeQn",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas",
      "content": "Pakeisti 10 straipsnio 2 punktą ir jį išdėstyti taip:\n\n„2) šio ir kitų įstatymų nustatyta tvarka įgyvendina valstybės, kaip LNSS biudžetinių įstaigų, išlaikomų iš valstybės biudžeto arba iš Privalomojo sveikatos draudimo fondo biudžeto ir kitų valstybės pinigų fondų, savininkės, taip pat valstybės, kaip LNSS viešųjų įstaigų savininkės ar dalininkės, teises ir pareigas;“."
    },
    {
      "provision_ref": "art2",
      "section": "2",
      "title": "2 straipsnis. 20 straipsnio pakeitimas",
      "content": "1. Pakeisti 20 straipsnio 2 dalį ir ją išdėstyti taip:\n\n„2. LNSS biudžetinių įstaigų, išlaikomų iš valstybės biudžeto arba iš Privalomojo sveikatos draudimo fondo biudžeto ir kitų valstybės pinigų fondų, savininkė yra valstybė, o jų savininko teises ir pareigas įgyvendinančiomis institucijomis gali būti Vyriausybė ar Sveikatos apsaugos ministerija, specialiųjų įstatymų nustatytais atvejais įsteigtų LNSS biudžetinių įstaigų – Vyriausybė ar jos įgaliotos valstybės valdymo institucijos.“\n\n2. Pakeisti 20 straipsnio 3 dalį ir ją išdėstyti taip:\n\n„3. Biudžetinių įstaigų, išlaikomų iš savivaldybių biudžetų, savininkės yra savivaldybės, o jų savininko teises ir pareigas įgyvendina savivaldybių tarybos, jeigu kiti įstatymai nenustato kitaip.“"
    },
    {
      "provision_ref": "art3",
      "section": "3",
      "title": "3 straipsnis. 22 straipsnio pakeitimas",
      "content": "Pakeisti 22 straipsnio 1 dalį ir ją išdėstyti taip:\n\n„1. Biudžetinių įstaigų valdymo organų sudarymo ir atšaukimo tvarką, kompetenciją, funkcijas ir atsakomybę nustato Biudžetinių įstaigų nuostatai. Biudžetinės įstaigos valdymo organas yra įstaigos vadovas.“"
    },
    {
      "provision_ref": "art4",
      "section": "4",
      "title": "4 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. LNSS viešosios įstaigos steigėjai ir viešosios įstaigos savininko ar dalininko teises ir pareigas įgyvendinančios institucijos\n\nLNSS viešųjų įstaigų steigėjais gali būti ir viešosios įstaigos savininko ar dalininko teises ir pareigas įgyvendinti gali:\n\n1) valstybė (Sveikatos apsaugos ministerija įgyvendina valstybės, kaip viešųjų įstaigų savininkės, teises ir pareigas);\n\n2) savivaldybės (savivaldybių tarybos įgyvendina savivaldybių, kaip viešųjų įstaigų savininkių, teises ir pareigas, jeigu įstatymai nenustato kitaip);\n\n3) valstybinės aukštosios mokyklos (universitetai) kartu su valstybe (Sveikatos apsaugos ministerija įgyvendina valstybės, kaip viešųjų įstaigų dalininkės, teises ir pareigas), gavus Vyriausybės leidimą;\n\n4) valstybiniai mokslinių tyrimų institutai kartu su valstybe (Sveikatos apsaugos ministerija įgyvendina valstybės, kaip viešųjų įstaigų dalininkės, teises ir pareigas), gavę Vyriausybės leidimą.“"
    },
    {
      "provision_ref": "art5",
      "section": "5",
      "title": "5 straipsnis. 28 straipsnio pakeitimas",
      "content": "1. Pakeisti 28 straipsnio pavadinimą ir jį išdėstyti taip:\n\n„28 straipsnis. LNSS viešosios įstaigos savininko (dalininkų) kompetencija“.\n\n2. Pakeisti 28 straipsnio pirmąją pastraipą ir ją išdėstyti taip:\n\n„LNSS viešosios įstaigos savininko (dalininkų) kompetencijai priklauso:“.\n\n3. Pakeisti 28 straipsnio 6 punktą ir jį išdėstyti taip:\n\n„6) organizuoti viešą konkursą LNSS viešosios įstaigos vadovo pareigoms eiti ir tvirtinti šio konkurso nuostatus. Sudaryti su konkursą laimėjusiu asmeniu darbo sutartį, taip pat šią sutartį nutraukti įstatymų nustatyta tvarka;“.\n\n4. Pripažinti netekusiu galios 28 straipsnio 8 punktą."
    },
    {
      "provision_ref": "art6",
      "section": "6",
      "title": "6 straipsnis. 29 straipsnio pakeitimas",
      "content": "1. Pakeisti 29 straipsnio 2 dalies 4 punktą ir jį išdėstyti taip:\n\n„4)  įstaigos savininko (dalininkų) teisės ir pareigos;“.\n\n2. Pakeisti 29 straipsnio 2 dalies 6 punktą ir jį išdėstyti taip:\n\n„6) visuotinio dalininkų susirinkimo kompetencija ir sušaukimo tvarka;“.\n\n3. Pakeisti 29 straipsnio 2 dalies 8 punktą ir jį išdėstyti taip:\n\n„8) viešo konkurso įstaigos, padalinių, filialų vadovų priėmimo į darbą organizavimo ir sveikatos priežiūros specialistų priėmimo į darbą tvarka, įstaigos vadovo atšaukimo iš pareigų pagrindai ir tvarka;“.\n\n4. Pakeisti 29 straipsnio 2 dalies 9 punktą ir jį išdėstyti taip:\n\n„9) kolegialių organų sudarymo ir jų narių atšaukimo tvarka, šių organų kompetencija, funkcijos ir atsakomybė;“.\n\n5. Pripažinti netekusia galios 29 straipsnio 3 dalį."
    },
    {
      "provision_ref": "art7",
      "section": "7",
      "title": "7 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. LNSS viešosios įstaigos organai\n\n1. LNSS viešoji įstaiga turi turėti  organą – visuotinį dalininkų susirinkimą ir vienasmenį valdymo organą – įstaigos vadovą, kuris įstatymų nustatyta tvarka sudaro darbo sutartis su sveikatos priežiūros specialistais ir kitais įstaigų darbuotojais ir jas nutraukia. Įstaigos vadovas, suderinęs su įstaigos stebėtojų taryba, tvirtina įstaigos darbuotojų darbo apmokėjimo tvarką. Įstaigos vadovo kitas funkcijas ir kompetenciją nustato Viešųjų įstaigų įstatymas ir LNSS viešosios įstaigos įstatai.\n\n2. LNSS asmens sveikatos priežiūros viešosios įstaigos privalo turėti kolegialius organus: stebėtojų tarybą, gydymo tarybą, slaugos tarybą.“"
    },
    {
      "provision_ref": "art8",
      "section": "8",
      "title": "8 straipsnis. 31 straipsnio pripažinimas netekusiu galios",
      "content": "Pripažinti netekusiu galios 31 straipsnį."
    },
    {
      "provision_ref": "art9",
      "section": "9",
      "title": "9 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Valstybinių aukštųjų mokyklų (universitetų), valstybinių mokslinių tyrimų institutų kartu su valstybe įsteigtų viešųjų įstaigų vadovai\n\nViešą konkursą valstybinių aukštųjų mokyklų (universitetų), valstybinių mokslinių tyrimų institutų kartu su valstybe įsteigtų viešųjų įstaigų vadovų pareigoms eiti organizuoja valstybinė aukštoji mokykla (universitetas) ar mokslinių tyrimų institutas kartu su Sveikatos apsaugos ministerija. Darbo sutartį su konkursą laimėjusiu įstaigos vadovu sudaro ir ją nutraukia sveikatos apsaugos ministras.“"
    },
    {
      "provision_ref": "art10",
      "section": "10",
      "title": "10 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis. LNSS viešosios įstaigos stebėtojų taryba\n\n1. LNSS viešosios įstaigos stebėtojų taryba (toliau – stebėtojų taryba) sudaroma penkeriems metams.\n\n2. Stebėtojų tarybos tikslai yra:\n\n1) užtikrinti LNSS viešosios įstaigos veiklos viešumą;\n\n2) patarti LNSS viešosios įstaigos dalininkui ir (ar) dalininko (savininko) teises ir pareigas įgyvendinančiai institucijai LNSS viešosios įstaigos veiklos klausimais.\n\n3. LNSS viešosios įstaigos, išskyrus valstybinių aukštųjų mokyklų (universitetų) ar valstybinių mokslinių tyrimų institutų kartu su valstybe įsteigtų įstaigų stebėtojų tarybas, stebėtojų taryba sudaroma iš dviejų LNSS viešosios įstaigos savininko teises ir pareigas įgyvendinančios institucijos paskirtų asmenų; dviejų savivaldybės, kurios teritorijoje yra įstaigos buveinė, tarybos paskirtų asmenų ir vieno įstaigos pagal Darbo kodeksą veikiančio darbuotojų atstovo paskirto asmens. Stebėtojų tarybos narių kadencijų skaičius nėra ribojamas.\n\n4. Valstybinių aukštųjų mokyklų (universitetų) ar valstybinių mokslinių tyrimų institutų kartu su valstybe įsteigtų įstaigų stebėtojų taryba sudaroma iš dviejų Sveikatos apsaugos ministerijos paskirtų asmenų, dviejų valstybinės aukštosios mokyklos (universiteto) ar valstybinio mokslinių tyrimų instituto vadovo paskirtų asmenų, vieno savivaldybės, kurios teritorijoje yra valstybinė aukštoji mokykla (universitetas), tarybos paskirto asmens arba vieno savivaldybės, kurios teritorijoje yra valstybinis mokslinių tyrimų institutas, tarybos paskirto asmens ir vieno įstaigos pagal Darbo kodeksą veikiančio darbuotojų atstovo paskirto asmens.\n\n5. Į stebėtojų tarybą negali būti paskirti asmenys, kurie dirba įstaigos vadovu, vadovo pavaduotoju, padalinių ir filialų vadovais, vyriausiaisiais finansininkais (buhalteriais), dirba institucijose, vykdančiose privalomąjį sveikatos draudimą, taip pat Pacientų sveikatai padarytos žalos nustatymo komisijoje, veikiančioje prie Sveikatos apsaugos ministerijos.\n\n6. Stebėtojų tarybos funkcijos nustatomos LNSS viešosios įstaigos įstatuose.“"
    },
    {
      "provision_ref": "art11",
      "section": "11",
      "title": "11 straipsnis. 34 straipsnio pakeitimas",
      "content": "Pakeisti 34 straipsnį ir jį išdėstyti taip:\n\n„34 straipsnis. LNSS viešosios įstaigos gydymo taryba ir slaugos taryba\n\n1. LNSS viešosios įstaigos gydymo taryba (toliau – gydymo taryba) sudaroma iš įstaigos padalinių ir filialų gydytojų.\n\n2. Gydymo taryba svarsto asmens sveikatos priežiūros organizavimo ir tobulinimo klausimus, periodiškai rengia klinikines konferencijas, svarsto naujų asmens sveikatos priežiūros technologijų įsigijimo klausimus. Gydymo taryba svarstomais klausimais gali teikti rekomendacinio pobūdžio pasiūlymus įstaigos vadovui. Jeigu įstaigos vadovas su pasiūlymu nesutinka, gydymo taryba savo pasiūlymą gali pateikti viešosios įstaigos dalininkui ir (ar) dalininko (savininko) teises ir pareigas įgyvendinančiai institucijai.\n\n3. Asmens sveikatos priežiūros viešosios įstaigos slaugos taryba (toliau – slaugos taryba) sudaroma iš įstaigos padalinių ir filialų slaugos specialistų.\n\n4. Slaugos taryba svarsto pacientų slaugos organizavimo ir tobulinimo klausimus. Slaugos taryba svarstomais klausimais gali teikti rekomendacinio pobūdžio pasiūlymus įstaigos vadovui. Jeigu įstaigos vadovas su pasiūlymu nesutinka, slaugos taryba savo pasiūlymą gali pateikti viešosios įstaigos dalininkui ir (ar) dalininko (savininko) teises ir pareigas įgyvendinančiai institucijai.\n\n5. Gydymo tarybai ar slaugos tarybai pirmininkauti negali įstaigos vadovas, vadovo pavaduotojas, padalinio ir filialo vadovas. Gydymo tarybos, slaugos tarybos sudarymą, šių tarybų teises ir pareigas, darbo tvarką, narių teises, pareigas, jų paskyrimo ir atšaukimo, darbo apmokėjimo sąlygas bei atsakomybę nustato viešųjų įstaigų įstatai.“"
    },
    {
      "provision_ref": "art12",
      "section": "12",
      "title": "12 straipsnis. 35 straipsnio pakeitimas",
      "content": "Pakeisti 35 straipsnio 1 dalį ir ją išdėstyti taip:\n\n„1. LNSS viešojoje įstaigoje sudaroma medicinos etikos komisija, kuri LNSS viešojoje įstaigoje nagrinėja sveikatos priežiūros specialistų elgesio ir sveikatos priežiūros specialistų   tarpusavio etikos klausimus, kontroliuoja,  kaip  LNSS viešojoje įstaigoje laikomasi medicinos etikos reikalavimų.“"
    },
    {
      "provision_ref": "art13",
      "section": "13",
      "title": "13 straipsnis. 37 straipsnio pakeitimas",
      "content": "Pakeisti 37 straipsnio 2 dalį ir ją išdėstyti taip:\n\n„2.  Institucija, nutarusi likviduoti įstaigą, skiria likvidatorių, nustato likvidavimo terminus, inventorizacijos ir turto perėmimo tvarką. Nuo likvidatoriaus paskyrimo dienos įstaigos vadovas ir kolegialūs organai netenka įgaliojimų, jų funkcijas atlieka likvidatorius.“"
    },
    {
      "provision_ref": "art14",
      "section": "14",
      "title": "14 straipsnis. 38 straipsnio pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Viešosios įstaigos likvidatorius turi įstaigos vadovo teises ir pareigas. Jis atstovauja likviduojamai įstaigai valstybės ar savivaldybių institucijose, teisme, santykiuose su kitais juridiniais ir fiziniais asmenimis.“"
    },
    {
      "provision_ref": "art15",
      "section": "15",
      "title": "15 straipsnis. 46 straipsnio pakeitimas",
      "content": "Pakeisti 46 straipsnio 2 dalies 8 punktą ir jį išdėstyti taip:\n\n„8) įstaigos darbo laikas;“."
    },
    {
      "provision_ref": "art16",
      "section": "16",
      "title": "16 straipsnis. 55 straipsnio pakeitimas",
      "content": "Pakeisti 55 straipsnio 1 dalies 2 punktą ir jį išdėstyti taip:\n\n„2) įstaigoje tais pačiais metais pasikartoja hospitalinės infekcijos protrūkis dėl įstaigos         organizacinės veiklos trūkumų;“."
    },
    {
      "provision_ref": "art17",
      "section": "17",
      "title": "17 straipsnis. 56 straipsnio pakeitimas",
      "content": "Pakeisti 56 straipsnio 3 dalį ir ją išdėstyti taip:\n\n„3. Laikinasis administratorius turi teisę nutraukti ar sudaryti darbo sutartis su įstaigos darbuotojais.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2020 m. spalio 1 d.\n\n2. Lietuvos Respublikos Vyriausybė ar jos įgaliota valstybės institucija, savivaldybių tarybos, valstybės ir savivaldybių asmens ir visuomenės sveikatos priežiūros biudžetinės ir viešosios įstaigos iki 2020 m. rugsėjo 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
