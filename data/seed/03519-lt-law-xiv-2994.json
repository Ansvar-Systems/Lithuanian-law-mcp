{
  "id": "lt-law-xiv-2994",
  "type": "statute",
  "title": "Lietuvos Respublikos statybos įstatymo Nr. I-1240 2, 12, 24, 27, 28, 47, 53 straipsnių ir 1 priedo pakeitimo įstatymas",
  "short_name": "XIV-2994",
  "status": "in_force",
  "issued_date": "2024-10-01",
  "in_force_date": "2024-11-01",
  "url": "https://e-tar.lt/portal/lt/legalAct/8a4cdca286cf11efabdbb4a1fc8b0b63/qXRAzahwgO",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Papildyti 2 straipsnį 401 dalimi:\n\n„401. Pastatų duomenų banko informacinė sistema – valstybės informacinė sistema, skirta duomenims apie pastatus, jų naudojimą, techninę priežiūrą, naudojimo priežiūrą, pastatų bendrojo naudojimo objektus, šių objektų valdymą ir valdymo priežiūrą tvarkyti.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "Pakeisti 12 straipsnio 5 dalies 2 punktą ir jį išdėstyti taip:\n\n„2) turėti profesinės patirties atitinkamoje veiklos srityje, kai darbo trukmė skaičiuojama pradedant nuo šio įstatymo 2 straipsnio 1 arba 92 dalyje nurodyto išsilavinimo įgijimo dienos: ypatingojo statinio projekto vadovo, ypatingojo statinio projekto vykdymo priežiūros vadovo ar ypatingojo statinio statybos techninės priežiūros vadovo – 5 metai; ypatingojo statinio projekto dalies vadovo, ypatingojo statinio projekto dalies vykdymo priežiūros vadovo, ypatingojo statinio statybos vadovo, ypatingojo statinio specialiųjų statybos darbų vadovo, ypatingojo statinio specialiųjų statybos darbų techninės priežiūros vadovo – 3 metai; neypatingojo statinio statybos techninės veiklos pagrindinių sričių vadovo – 2 metai profesinės patirties atitinkamoje statybos techninės veiklos srityje; turėti profesinės patirties atitinkamoje veiklos srityje vadovaujant statybos techninės veiklos pagrindinėms sritims, kai darbo trukmė skaičiuojama pradedant nuo kvalifikacijos atestato (bent vieno iš ypatingojo statinio projekto vadovo, ypatingojo statinio projekto dalies vadovo, ypatingojo statinio projekto vykdymo priežiūros vadovo, ypatingojo statinio projekto dalies vykdymo priežiūros vadovo, ypatingojo statinio statybos vadovo, ypatingojo statinio specialiųjų statybos darbų vadovo, ypatingojo statinio statybos techninės priežiūros vadovo, ypatingojo statinio specialiųjų statybos darbų techninės priežiūros vadovo) įgijimo dienos: statinio projekto ekspertizės vadovo, statinio projekto dalies ekspertizės vadovo, statinio ekspertizės vadovo, statinio dalies ekspertizės vadovo – 2 metai; darbo patirties valstybės ir savivaldybių institucijose vykdant veiklą architektūros, statybos ir (ar) statybos valstybinės priežiūros srityse, jeigu pagal einamas pareigas jis tiesiogiai dalyvavo išduodant, rengiant, tikrinant ar tvirtinant tam tikrus statinio projektavimo ar statybos sričių dokumentus (projektinius pasiūlymus, specialiuosius architektūros reikalavimus, specialiuosius reikalavimus, statybą leidžiančius dokumentus, statybos užbaigimo aktus), vykdant statybos valstybinę priežiūrą, rengiant normatyvinius statybos techninius ar normatyvinius statinio saugos ir paskirties dokumentus, rengiant architektus ar statybos inžinierius studijų ir mokslo įstaigoje, turint mokslo laipsnį ar pedagoginį vardą. Kai šie asmenys siekia eiti ypatingojo ir neypatingojo statinio statybos techninės veiklos pagrindinių sričių vadovų pareigas, išskyrus statinio projekto ekspertizės, statinio projekto dalies ekspertizės, statinio ekspertizės ar statinio dalies ekspertizės vadovų pareigas, darbo patirties valstybės ir savivaldybių institucijose trukmė skaičiuojama kaip ir profesinės patirties trukmė.“"
    },
    {
      "provision_ref": "art3",
      "section": "3",
      "title": "3 straipsnis. 24 straipsnio pakeitimas",
      "content": "Pakeisti 24 straipsnio 24 dalį ir ją išdėstyti taip:\n\n„24. Kai rengiamas šio straipsnio 1 dalies 1–4 punktuose nurodytas statinio projektas ir šio įstatymo nustatyta tvarka privaloma gauti statybą leidžiantį dokumentą, statinio projektas rengiamas dviem etapais: pirma rengiami projektiniai pasiūlymai, pagal kuriuos išduodamas statybą leidžiantis dokumentas, vėliau – techninis darbo projektas. Kai rengiamas šio straipsnio 1  dalies 5–13 punktuose nurodytas statinio projektas ar kai statybą leidžiantis dokumentas neprivalomas, statinio projektą galima rengti vienu etapu, kuris atitinka abu statinio projekto rengimo etapus ir šiems etapams taikomus reikalavimus. Jeigu statinio projektas rengiamas vienu etapu, kartu su prašymu išduoti statybą leidžiantį dokumentą, pranešant apie statybos pradžią arba atliekant statybos užbaigimo procedūras, pateikiamas šio straipsnio 1 dalies 5–13 punktuose nurodytas statinio projektas ar aprašas. Statinio projekto ir jo rengimo etapų sudėtį nustato aplinkos ministras.“"
    },
    {
      "provision_ref": "art4",
      "section": "4",
      "title": "4 straipsnis. 27 straipsnio pakeitimas",
      "content": "Pakeisti 27 straipsnio 5 dalies 6 punktą ir jį išdėstyti taip:\n\n„6) kai žemės sklype (teritorijoje), kurio nuosavybės teise ar kita valdymo ir naudojimo teise nevaldo statytojas (užsakovas), numatoma vykdyti statybos darbus ir šio įstatymo 3 straipsnio 2 dalies 1 punkte nustatytais atvejais neprivaloma žemės sklypo (teritorijos), kuriame statomas statinys, valdyti nuosavybės teise arba valdyti ir naudoti kitais Lietuvos Respublikos įstatymų nustatytais pagrindais; kai statomi inžineriniai tinklai, kuriems statyti teritorijų planavimo dokumentu buvo įformintas suformuotas inžinerinių tinklų koridorius, arba statinius statyti ar rekonstruoti mažesniais negu norminiai atstumais iki gretimo sklypo ribos, taip pat jeigu kitą žemės sklypą (teritoriją) numatoma laikinai naudoti statybos metu, – sutartis ar susitarimas su šio žemės sklypo (teritorijos) savininku, valdytoju arba šio žemės sklypo (teritorijos) savininko, valdytojo sutikimas ar servituto nustatymą patvirtinantys dokumentai (statant inžinerinius statinius). Jeigu reikia sutarties ar susitarimo su valstybinės žemės patikėtiniu ar jo sutikimo, valstybinės žemės patikėtinis jį teikia Žemės įstatymo 34 straipsnio 1 dalyje nustatyta tvarka. Šis reikalavimas netaikomas, kai žemės sklypas bendrosios dalinės nuosavybės teise priklauso butų ir kitų patalpų savininkams ir yra priimtas jų sprendimas pagal šios dalies 7 punkte nustatytus reikalavimus, taip pat atliekant statinio paprastąjį ir (ar) kapitalinį remontą;“."
    },
    {
      "provision_ref": "art5",
      "section": "5",
      "title": "5 straipsnis. 28 straipsnio pakeitimas",
      "content": "1. Pakeisti 28 straipsnio 1 dalies 1 punktą ir jį išdėstyti taip:\n\n„1) atlikus visus statybos darbus ir išdavus statybos užbaigimo aktą (kai jis privalomas). Statybos užbaigimo aktas surašomas tik tuo atveju, kai statytojas pateikia Nekilnojamojo turto kadastro tvarkytojo suderintą statinio kadastro duomenų bylą, taip pat atnaujintą žemės sklypo, kuriame pastatytas ar rekonstruotas statinys, kadastro duomenų bylą, suderintą aplinkos ministro nustatyta tvarka;“.\n\n2. Pakeisti 28 straipsnio 1 dalies 2 punktą ir jį išdėstyti taip:\n\n„2) atlikus visus statybos darbus, aplinkos ministro nustatyta tvarka surašius deklaraciją apie statybos užbaigimą (kai ji privaloma), statinio projekto (jo dalies) ekspertizės rangovui arba statinio (jo dalies) ekspertizės rangovui patvirtinus deklaraciją apie statybos užbaigimą ir ją įregistravus Lietuvos Respublikos statybos leidimų ir statybos valstybinės priežiūros informacinėje sistemoje „Infostatyba“. Deklaracija apie statybos užbaigimą patvirtinama tik tuo atveju, kai statytojas (užsakovas) pateikia Nekilnojamojo turto kadastro tvarkytojo suderintą statinio kadastro duomenų bylą, taip pat atnaujintą žemės sklypo, kuriame pastatytas ar rekonstruotas statinys, kadastro duomenų bylą, suderintą aplinkos ministro nustatyta tvarka;“.\n\n3. Pakeisti 28 straipsnio 3 dalį ir ją išdėstyti taip:\n\n„3. Deklaracija apie statybos užbaigimą surašoma, statinio projekto (jo dalies) ekspertizės rangovas arba statinio (jo dalies) ekspertizės rangovas tvirtina deklaraciją apie statybos užbaigimą ir ši deklaracija Lietuvos Respublikos statybos leidimų ir statybos valstybinės priežiūros informacinėje sistemoje „Infostatyba“ registruojama užbaigus kitus, negu nurodyti šio straipsnio 2 dalyje, statybos darbus, kuriems buvo išduoti šio įstatymo 27 straipsnio 1 dalies 1–7 punktuose nurodyti statybą leidžiantys dokumentai, išskyrus šio įstatymo 27 straipsnio 1 dalies 5 punkte nurodytus branduolinės energetikos objekto statinių paprastojo remonto ir aplinkos ministro nustatytus atvejus.“"
    },
    {
      "provision_ref": "art6",
      "section": "6",
      "title": "6 straipsnis. 47 straipsnio pakeitimas",
      "content": "1. Pakeisti 47 straipsnio 2 dalį ir ją išdėstyti taip:\n\n„2. Pastatytą naują ypatingąjį ar neypatingąjį statinį (jo dalį) naudoti ir (ar) su fiziniais asmenimis sudaryti sandorius dėl patalpų, esančių gyvenamosios paskirties pastatuose (trijų ir daugiau butų (daugiabučiuose pastatuose), ar gyvenamosios paskirties patalpų, esančių kitų paskirčių pastatuose, nuosavybės teisės perleidimo kitiems naudotojams ir (ar) išduoti jame vykdytinos ūkinės veiklos leidimus, nurodytus Paslaugų įstatymo 2 straipsnio 6 dalyje, galima šio įstatymo 28 straipsnyje nustatyta tvarka užbaigus šių statinių (jų dalių) statybą. Šios dalies nuostatos neprivalomos statant vieno ir dviejų butų gyvenamuosius pastatus, tiesiant inžinerinius tinklus ir susisiekimo komunikacijas, išskyrus atvejus, kai yra sudaryta savivaldybės infrastruktūros plėtros sutartis. Šios dalies nuostatos dėl vykdytinos ūkinės veiklos leidimų išdavimo netaikomos, kai išduodami Lietuvos Respublikos aplinkos apsaugos įstatymo 191 ir 192  straipsniuose nurodyti leidimai.“\n\n2. Pakeisti 47 straipsnio 3 dalį ir ją išdėstyti taip:\n\n„3. Rekonstruoto ypatingojo ar neypatingojo statinio naujas dalis pradėti naudoti ir (ar) sudaryti sandorius dėl naujose dalyse esančių gyvenamųjų patalpų perleidimo kitiems naudotojams ir (ar) išduoti jame vykdytinos ūkinės veiklos leidimus, nurodytus Paslaugų įstatymo 2 straipsnio 6 dalyje, galima šio įstatymo 28 straipsnyje nustatyta tvarka užbaigus šio statinio (jo dalies) statybą. Šios dalies nuostatos neprivalomos rekonstruojant gyvenamuosius pastatus, tiesiant inžinerinius tinklus ir susisiekimo komunikacijas, išskyrus atvejus, kai yra sudaryta savivaldybės infrastruktūros plėtros sutartis. Šios dalies nuostatos dėl vykdytinos ūkinės veiklos leidimų išdavimo netaikomos, kai išduodami Aplinkos apsaugos įstatymo 191 ir 192 straipsniuose nurodyti leidimai.“"
    },
    {
      "provision_ref": "art7",
      "section": "7",
      "title": "7 straipsnis. 53 straipsnio pakeitimas",
      "content": "Papildyti 53 straipsnį 21 dalimi:\n\n„21. Duomenys apie pastatus, jų naudojimą, techninę priežiūrą, naudojimo priežiūrą, pastatų bendrojo naudojimo objektus, šių objektų valdymą ir valdymo priežiūrą teikiami į Pastatų duomenų banko informacinę sistemą aplinkos ministro tvirtinamuose Pastatų duomenų banko informacinės sistemos nuostatuose nustatyta tvarka arba kita aplinkos ministro nustatyta tvarka. Pastatų duomenų banko informacinė sistema pasiekiama ir paslaugos teikiamos tik per TPS „Vartai“. Per TPS „Vartai“ Pastatų duomenų banko informacinėje sistemoje skelbiami bendrojo naudojimo objektų valdytojų duomenys: juridinio asmens pavadinimas, kodas, atstovo vardas, pavardė, ryšio numeris ir elektroninio pašto adresas arba fizinio asmens vardas, pavardė, ryšio numeris ir elektroninio pašto adresas.“"
    },
    {
      "provision_ref": "art8",
      "section": "8",
      "title": "8 straipsnis. 1 priedo pakeitimas",
      "content": "1. Pakeisti 1 priedo 2 punkto nuostatą iki dvitaškio ir ją išdėstyti taip:\n\n„2. Įmokos už savavališkos statybos įteisinimą (toliau – įmoka) dydis kinta atsižvelgiant į savavališkai atliktų statybos darbų, įskaitant panaudotus statybos produktus, sąnaudų vertę. Įmoka negali viršyti 300 000 eurų ir 70 procentų savavališkai atliktų statybos darbų sąnaudų vertės (V). Įmokos dydis apskaičiuojamas pagal formulę Į = x+y+V2/200 000 Eur, čia:“.\n\n2. Pakeisti 1 priedo 3 punkto nuostatą iki dvitaškio ir ją išdėstyti taip:\n\n„3. Kai savavališkos statybos darbai, dėl kurių nesurašytas savavališkos statybos aktas, įteisinti išduodant statybą leidžiantį dokumentą ir (ar) pranešus apie statybos pradžią ir šią aplinkybę Valstybinė teritorijų planavimo ir statybos inspekcija prie Aplinkos ministerijos nustato, mokėtinos įmokos dydis apskaičiuojamas pagal formulę Į = x+y+V2/200 000 Eur * a / b, čia:“."
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas, taikymas ir įgyvendinimas",
      "content": "1.  Šis įstatymas, išskyrus 1, 3, 5–8 straipsnius, įsigalioja 2024 m. lapkričio 1 d.\n\n2.  Šio įstatymo 3 straipsnis, 5 straipsnio 3 dalis ir 8 straipsnis įsigalioja 2024 m. lapkričio 2 d.\n\n3. Šio įstatymo 1 straipsnis įsigalioja 2025 m. sausio 1 d.\n\n4. Šio įstatymo 5 straipsnio 1 ir 2 dalys įsigalioja 2025 m. liepos 1 d.\n\n5. Šio įstatymo 7 straipsnis įsigalioja 2025 m. lapkričio 1 d.\n\n6. Daugiabučių namų ir savivaldybėms nuosavybės teise priklausančių viešųjų pastatų duomenys į Pastatų duomenų banko informacinę sistemą teikiami nuo 2025 m. lapkričio 1 d., kitų pastatų duomenys – nuo 2028 m. lapkričio 1 d.\n\n7. Aplinkos ministras iki 2024 m. spalio 31 d. priima šio įstatymo 2  straipsnyje išdėstyto Lietuvos Respublikos statybos įstatymo 12 straipsnio, šio įstatymo 3 straipsnyje išdėstyto Statybos įstatymo 24 straipsnio, šio įstatymo 4  straipsnyje išdėstyto Statybos įstatymo 27 straipsnio ir šio įstatymo 5 straipsnio 3 dalyje išdėstytos Statybos įstatymo 28 straipsnio 3 dalies įgyvendinamuosius teisės aktus.\n\n8. Lietuvos Respublikos Vyriausybė ir aplinkos ministras iki 2025 m. birželio 30 d. priima šio įstatymo 5 straipsnio 1 ir 2 dalyse išdėstytų Statybos įstatymo 28 straipsnio 1 dalies 1 ir 2 punktų įgyvendinamuosius teisės aktus.\n\n9. Aplinkos ministras iki 2025 m. spalio 31 d. priima šio įstatymo 7 straipsnyje išdėstyto Statybos įstatymo 53 straipsnio įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
