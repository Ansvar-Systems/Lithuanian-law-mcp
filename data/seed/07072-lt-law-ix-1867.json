{
  "id": "lt-law-ix-1867",
  "type": "statute",
  "title": "Lietuvos Respublikos potencialiai pavojingų įrenginių priežiūros įstatymo 1, 2, 3, 4, 5, 6, 8, 9 ir 10 straipsnių pakeitimo ir papildymo įstatymas",
  "short_name": "IX-1867",
  "status": "in_force",
  "issued_date": "2003-12-02",
  "in_force_date": "2004-04-01",
  "url": "https://e-tar.lt/portal/lt/legalAct/TAR.1AD1A5CD6CAB/qdXWveYNYl",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "1 straipsnio 2 dalyje išbraukti žodžius „taip pat elektros įrenginiams, išskyrus naudojamus sprogioje aplinkoje“ ir šią dalį išdėstyti taip:\n\n„2. Šis įstatymas netaikomas įrenginiams, kurių priežiūra nustatyta Branduolinės energijos, Radiacinės saugos, Radioaktyviųjų atliekų tvarkymo įstatymų, įrenginiams, naudojamiems išimtinai gynybos tikslams.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 6 ir 7 dalių pakeitimas",
      "content": "1. 2 straipsnio 6 dalyje po žodžio „veikianti“ įrašyti žodį „akredituota“ ir šią dalį išdėstyti taip:\n\n„6. Įgaliota įrenginių techninės būklės tikrinimo įstaiga (toliau – įgaliota įstaiga) – pagal Viešųjų įstaigų įstatymą veikianti akredituota viešoji įstaiga, kuriai valstybės institucija suteikė įgaliojimus tikrinti įrenginių techninę būklę ir į kurios kolegialų valdymo organą (tarybą ar (ir) valdybą) įeina viešosios įstaigos dalininkai (savininkas), valstybės institucijos, suteikusios įgaliojimus tikrinti įrenginių techninę būklę, bei įrenginių savininkų atstovas (atstovai).“\n\n2. 2 straipsnio 7 dalyje išbraukti žodžius „arba įmonė, neturinti juridinio asmens teisių“, vietoj žodžio „kuriai“ įrašyti žodį „kuriam“ ir šią dalį išdėstyti taip:\n\n„7. Įrenginio savininkas – juridinis ar fizinis asmuo, kuriam įrenginys priklauso nuosavybės teise, arba įrenginio valdytojas, kuris valdo, naudoja įrenginį bei juo disponuoja turto patikėjimo teise.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1 ir 2 dalių pakeitimas ir papildymas",
      "content": "1. 3 straipsnio 1 dalies 8 punkte vietoj žodžio „kranų“ įrašyti žodį „įrenginių“ ir šį punktą išdėstyti taip:\n\n„8) kėlimo įrenginių ir jų įrangos;“.\n\n2. 3 straipsnio 1 dalies 10 punktą pripažinti netekusiu galios.\n\n3. Buvusį 3 straipsnio 1 dalies 11 punktą laikyti 10 punktu.\n\n4. Papildyti 3 straipsnio 1 dalį nauju 11 punktu:\n\n„11) degiąsias dujas naudojančių pramoninių įrenginių ir jų įrangos.“\n\n5. 3 straipsnio 2 dalyje išbraukti žodžius „ir įmonės, neturinčios juridinio asmens teisių“ ir šią dalį išdėstyti taip:\n\n„2. Įrenginių gamintojai, jų įgalioti atstovai ir kiti juridiniai bei fiziniai asmenys, tiekiantys įrenginius į rinką, privalo vadovautis įrenginių priežiūros norminiais aktais ir užtikrinti, kad į rinką pateikti įrenginiai turėtų jų saugos atitiktį patvirtinančius dokumentus ir kad naudojamas įrenginys atitiktų konkretaus priežiūros norminio akto reikalavimus. Įrenginių gamintojai bei montuotojai privalo užtikrinti, kad įrenginiai būtų pagaminti, sumontuoti ir išbandyti pagal įrenginių priežiūros norminių aktų reikalavimus. Įrenginių projektavimo ir gamybos stadijose privalomąją priežiūrą priežiūros norminių aktų, kitų teisės aktų nustatyta tvarka atlieka paskelbtos (notifikuotos) įstaigos.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio 1 dalies 6 punkto ir 2 dalies pakeitimas",
      "content": "1. 4 straipsnio 1 dalies 6 punkte išbraukti žodį „didžiausias“ ir šį punktą išdėstyti taip:\n\n„6) tvirtina atskirų kategorijų įrenginių techninės būklės tikrinimo kainas ir (ar) tarifus valstybės institucijų, suteikusių įgaliojimus viešosioms įstaigoms tikrinti įrenginių techninę būklę (toliau – suteikusios įgaliojimus valstybės institucijos), teikimu.“\n\n2. 4 straipsnio 2 dalyje vietoj žodžio „ministras“ įrašyti žodį „ministerija“, vietoj žodžių „įrenginių priežiūros darbus“ įrašyti žodį „veiklą“ ir šią dalį išdėstyti taip:\n\n„2. Socialinės apsaugos ir darbo ministerija koordinuoja valstybės institucijų, atsakingų už atskirų kategorijų įrenginių priežiūros organizavimą, veiklą.“"
    },
    {
      "provision_ref": "art5",
      "section": "5",
      "title": "5 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Įrenginių priežiūros organizavimas\n\nValstybės institucijos, atsakingos už atskirų kategorijų įrenginių priežiūros organizavimą:\n\n1) Vyriausybės nustatyta tvarka suteikia viešosioms įstaigoms įgaliojimus tikrinti atskirų kategorijų įrenginių techninę būklę arba juos panaikina;\n\n2) tvirtina įrenginių, kurių priežiūrą joms pavesta organizuoti, priežiūros norminius aktus;\n\n3) pagal Vyriausybės patvirtintą įrenginių kategorijų sąrašą sudaro ir tvirtina įgaliotų įstaigų prižiūrimų ir valstybės registre registruojamų įrenginių sąrašą (nurodydamos jų parametrus);\n\n4) analizuoja ir teikia Vyriausybei tvirtinti įgaliotų įstaigų apskaičiuotas atskirų kategorijų įrenginių techninės būklės tikrinimo kainas ir (ar) tarifus;\n\n5) nustato naujų importuojamų įrenginių, išskyrus tuos, kurie atitinka techninių reglamentų reikalavimus, ir importuojamų naudotų įrenginių techninių dokumentų patikrinimo bei šių įrenginių tinkamumo naudoti Lietuvos Respublikoje pripažinimo tvarką.“"
    },
    {
      "provision_ref": "art6",
      "section": "6",
      "title": "6 straipsnis. 6 straipsnio 1 punkto pakeitimas",
      "content": "Pakeisti 6 straipsnio 1 punktą ir jį išdėstyti taip:\n\n„1) vadovaudamasi Valstybinės darbo inspekcijos įstatymu, kontroliuoja, ar laikomasi įrenginių techninės būklės tikrinimo tvarkos ir terminų, taip pat ar įrenginių priežiūros teisės aktų nustatyta tvarka įrenginių savininkai atlieka jų nuolatinę priežiūrą;“."
    },
    {
      "provision_ref": "art7",
      "section": "7",
      "title": "7 straipsnis. 8 straipsnio 1 dalies 5 punkto pakeitimas",
      "content": "Pakeisti 8 straipsnio 1 dalies 5 punktą ir jį išdėstyti taip:\n\n„5) teikti pasiūlymus dėl atskirų kategorijų įrenginių techninės būklės tikrinimo kainų ir (ar) tarifų nustatymo;“."
    },
    {
      "provision_ref": "art8",
      "section": "8",
      "title": "8 straipsnis. 9 straipsnio 1 dalies 2 punkto pakeitimas",
      "content": "9 straipsnio 1 dalies 2 punkte išbraukti žodžius „ar įmonėms, neturinčioms juridinio asmens teisių“ ir šį punktą išdėstyti taip:\n\n„2) atsako už savo veiksmus ir sprendimus; dėl jų kaltės padaryta žala juridiniams ir fiziniams asmenims atlyginama įstatymų nustatyta tvarka;“."
    },
    {
      "provision_ref": "art9",
      "section": "9",
      "title": "9 straipsnis. 10 straipsnio 2 dalies papildymas 11 punktu ir 3 dalies pakeitimas",
      "content": "1. Papildyti 10 straipsnio 2 dalį 11 punktu:\n\n„11) pasibaigus įrenginių gamintojo nurodytam arba norminiuose teisės aktuose nustatytam įrenginių naudojimo laikui, juos toliau naudoti tik atlikus nuodugnų techninės būklės tyrimą ir gavus įgaliotos įstaigos išvadą, kad įrenginiai tinkami naudoti.“\n\n2. 10 straipsnio 3 dalyje išbraukti žodžius „ar įmonei, neturinčiai juridinio asmens teisių“, vietoj žodžio „šie“ įrašyti žodį „šis“, po žodžio „priežiūrą“ įrašyti žodį „tiesiogiai“ ir šią dalį išdėstyti taip:\n\n„3. Įrenginių savininkai gali pavesti dalį savo pareigų, nurodytų šio straipsnio 2 dalies 3, 5 ir 9 punktuose, kitam juridiniam asmeniui, kai šis atlieka įrenginių nuolatinę priežiūrą tiesiogiai pagal sutartį su įrenginio savininku.“"
    },
    {
      "provision_ref": "art10",
      "section": "10",
      "title": "10 straipsnis. Pasiūlymas Vyriausybei",
      "content": "Pasiūlyti Vyriausybei iki 2004 m. kovo 1 d. parengti šiam Įstatymui įgyvendinti reikalingus teisės aktus."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "1. Šis Įstatymas, išskyrus 2 straipsnio 1 dalį ir 10 straipsnį, įsigalioja nuo 2004 m. balandžio 1 d.\n\n2. Šio Įstatymo 2 straipsnio 1 dalis įsigalioja nuo 2005 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
