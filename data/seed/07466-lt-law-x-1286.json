{
  "id": "lt-law-x-1286",
  "type": "statute",
  "title": "Lietuvos Respublikos atmintinų dienų įstatymo 1 straipsnio papildymo ir pakeitimo įstatymas",
  "short_name": "X-1286",
  "status": "in_force",
  "issued_date": "2007-09-27",
  "in_force_date": "2007-10-11",
  "url": "https://e-tar.lt/portal/lt/legalAct/TAR.2BC4966B30E4",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas ir pakeitimas",
      "content": "Papildyti 1 straipsnį nauja 1 dalimi, buvusią 1 dalį laikyti 2 dalimi, 2 dalį papildyti naujais 4, 10, 13, 20 ir 42 punktais, buvusius 4–44 punktus laikyti atitinkamai 5–49 punktais ir visą straipsnį išdėstyti taip:\n\n„1 straipsnis. Atmintinos dienos\n\n1. Atmintina diena – reikšminga diena, susijusi su esminiais Lietuvos valstybingumo kūrimo ir įtvirtinimo faktais ir (ar) įvykiais, visuotinių vertybių propagavimu, atminimo kultūros ir gyvosios istorijos išsaugojimu.\n\n2. Nustatyti šias atmintinas dienas:\n\n1) sausio 1-oji – Lietuvos vėliavos diena;\n\n2) sausio 13-oji – Laisvės gynėjų diena;\n\n3) sausio 15-oji – Klaipėdos krašto diena;\n\n4) vasario 11-oji – Pasaulinė ligonių diena;\n\n5) kovo 4-oji – Lietuvos globėjo Šv. Kazimiero diena;\n\n6) kovo 8-oji – Tarptautinė moterų solidarumo diena;\n\n7) kovo 20-oji – Žemės diena;\n\n8) kovo 29-oji – Lietuvos įstojimo į NATO diena;\n\n9) balandžio 6-oji – Saugaus eismo diena;\n\n10) balandžio 7-oji – Pasaulinė sveikatos diena;\n\n11) balandžio 15-oji – Kultūros diena;\n\n12) balandžio 27-oji – Medicinos darbuotojų diena;\n\n13) balandžio paskutinis sekmadienis – Pasaulinė gyvybės diena;\n\n14) gegužės 1-oji – Lietuvos įstojimo į Europos Sąjungą diena;\n\n15) gegužės 7-oji – Spaudos atgavimo, kalbos ir knygos diena;\n\n16) gegužės 8-oji – Antrojo pasaulinio karo aukų atminimo diena;\n\n17) gegužės 9-oji – Europos diena;\n\n18) gegužės 14-oji – Pilietinio pasipriešinimo diena;\n\n19) gegužės 15-oji – Steigiamojo Seimo susirinkimo diena, Tarptautinė šeimos diena;\n\n20) gegužės 17-oji – Pasaulinė informacinės visuomenės diena;\n\n21) gegužės trečiasis sekmadienis – Partizanų pagerbimo, kariuomenės ir visuomenės vienybės diena;\n\n22) gegužės 25-oji – Tarptautinė dingusių vaikų diena;\n\n23) birželio 1-oji – Tarptautinė vaikų gynimo diena;\n\n24) birželio 3-ioji – Sąjūdžio diena;\n\n25) birželio pirmasis sekmadienis – Tėvo diena;\n\n26) birželio 14-oji – Gedulo ir vilties diena;\n\n27) birželio 15-oji – Okupacijos ir genocido diena;\n\n28) birželio 23-ioji – Birželio sukilimo diena;\n\n29) liepos 15-oji – Žalgirio mūšio diena;\n\n30) liepos paskutinis sekmadienis – Jūros diena;\n\n31) rugpjūčio 12-oji – Tarptautinė jaunimo diena;\n\n32) rugpjūčio 23-ioji – Juodojo kaspino ir Baltijos kelio diena;\n\n33) rugpjūčio 31-oji – Laisvės diena;\n\n34) rugsėjo 1-oji – Mokslo ir žinių diena;\n\n35) rugsėjo 8-oji – Šilinė (Švč. Mergelės Marijos gimimo diena), Vytauto Didžiojo karūnavimo ir Padėkos už Lietuvos nepriklausomybės ir laisvės apgynimą diena;\n\n36) rugsėjo 22-oji – Baltų vienybės diena;\n\n37) rugsėjo 23-ioji – Lietuvos žydų genocido diena;\n\n38) rugsėjo 27-oji – Lietuvos socialinių darbuotojų diena;\n\n39) rugsėjo 28-oji – Tuskulėnų aukų atminimo diena;\n\n40) spalio 1-oji – Tarptautinė pagyvenusių žmonių diena;\n\n41) spalio 5-oji – Tarptautinė mokytojų diena;\n\n42) spalio 10-oji – Vietos savivaldos diena;\n\n43) spalio antrasis šeštadienis – Derliaus diena;\n\n44) spalio 16-oji – Mažosios Lietuvos gyventojų genocido diena;\n\n45) spalio 25-oji – Konstitucijos diena;\n\n46) lapkričio 2-oji – Mirusiųjų atminimo (Vėlinių) diena;\n\n47) lapkričio 23-ioji – Lietuvos kariuomenės diena;\n\n48) lapkričio 30-oji – Mažosios Lietuvos prisijungimo prie Didžiosios Lietuvos akto diena;\n\n49) gruodžio 10-oji – Tarptautinė žmogaus teisių diena.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
