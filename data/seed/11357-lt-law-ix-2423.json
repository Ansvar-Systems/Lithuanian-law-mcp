{
  "id": "lt-law-ix-2423",
  "type": "statute",
  "title": "Lietuvos Respublikos teritorijos administracinių vienetų ir jų ribų įstatymo 1, 2, 3, 9, 11, 12, 13 straipsnių pakeitimo ir papildymo, III ir V skyrių pavadinimų pakeitimo ir Įstatymo papildymo 7(1) straipsniu įstatymas",
  "short_name": "IX-2423",
  "status": "in_force",
  "issued_date": "2004-08-23",
  "in_force_date": "2004-09-04",
  "url": "https://e-tar.lt/portal/lt/legalAct/TAR.DE37D2EF2CDC/CpkmpEUKzm",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "1 straipsnio 1 dalyje vietoj žodžio „savivaldos“ įrašyti žodį „savivaldybės“ ir šią dalį išdėstyti taip:\n\n„Lietuvos Respublikos teritorija skirstoma į administracinius vienetus, kurie susideda iš gyvenamųjų vietovių. Lietuvos Respublikos teritorijos administracinis vienetas yra teritorijos dalis, kurioje valdymą organizuoja Lietuvos Respublikos Vyriausybė arba savivaldybės institucijos.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 dalies pakeitimas",
      "content": "2 straipsnio 1 dalyje vietoj žodžių „išrinktos savivaldos institucijos“ įrašyti žodžius „išrinkta savivaldybės taryba“, dalį papildyti nauju trečiuoju sakiniu ir ją išdėstyti taip:\n\n„Savivaldybė yra Lietuvos Respublikos teritorijos administracinis vienetas, kurį valdo jos gyventojų bendruomenės išrinkta savivaldybės taryba pagal Lietuvos Respublikos vietos savivaldos įstatymą ir kitus įstatymus. Savivaldybė sudaroma iš gyvenamųjų vietovių. Jos teritorija gali būti skirstoma į seniūnijų aptarnaujamas teritorijas. Pagrindiniai savivaldybės steigimo kriterijai yra jos pasirengimas tvarkyti ir prižiūrėti savo aplinką, komunalinį ūkį, teikti gyventojams paslaugas ir vykdyti kitas funkcijas, numatytas Lietuvos Respublikos vietos savivaldos įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio papildymas ir pakeitimas",
      "content": "1. 3 straipsnio pavadinime vietoj žodžio „teritorijos“ įrašyti žodžius „seniūnijų aptarnaujamų teritorijų ir“ ir straipsnio pavadinimą išdėstyti taip:\n\n„3 straipsnis. Lietuvos Respublikos seniūnijų aptarnaujamų teritorijų ir gyvenamųjų vietovių samprata“.\n\n2. Papildyti 3 straipsnį nauja 1 dalimi:\n\n„Seniūnijos aptarnaujama teritorija yra savivaldybės teritorijos dalis, susidedanti iš gyvenamųjų vietovių ar dalies miesto teritorijos. Seniūnija turi savo aptarnaujamos teritorijos ribas ir pavadinimą.“\n\n3. Buvusias 3 straipsnio 1, 2, 3, 4, 5 ir 6 dalis laikyti atitinkamai 2, 3, 4, 5, 6 ir 7 dalimis."
    },
    {
      "provision_ref": "art4",
      "section": "4",
      "title": "4 straipsnis. III skyriaus pavadinimo pakeitimas",
      "content": "III skyriaus pavadinime po žodžio „vienetų“ įrašyti žodžius „seniūnijų aptarnaujamų teritorijų“ ir skyriaus pavadinimą išdėstyti taip:\n\n„III SKYRIUS. LIETUVOS RESPUBLIKOS TERITORIJOS ADMINISTRACINIŲ VIENETŲ, SENIŪNIJŲ APTARNAUJAMŲ TERITORIJŲ IR GYVENAMŲJŲ VIETOVIŲ NUSTATYMAS IR JŲ RIBŲ KEITIMAS“."
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 71 straipsniu",
      "content": "Papildyti Įstatymą 71 straipsniu:\n\n„71 straipsnis. Seniūnijų aptarnaujamų teritorijų ribų nustatymas ir keitimas\n\nSeniūnijų aptarnaujamų teritorijų ribas nustato ir keičia savivaldybės taryba.\n\nSeniūnijų aptarnaujamų teritorijų ribų nustatymo ir keitimo, dokumentų pateikimo Lietuvos Respublikos adresų registro tvarkymo įstaigai tvarkos aprašą tvirtina Lietuvos Respublikos Vyriausybė.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio 3 ir 4 dalių pakeitimas",
      "content": "1. 9 straipsnio 3 dalyje vietoj žodžio „Valstybinės“ įrašyti žodį „Valstybės“ ir šią dalį išdėstyti taip:\n\n„Valstybės nuosavybės objektams pavadinimus suteikia ir juos keičia Lietuvos Respublikos Vyriausybė.“\n\n2. 9 straipsnio 4 dalyje po žodžio „gatvėms“ įrašyti žodžius „ar gyvenamosioms vietovėms“, vietoj žodžių „bei gyvenamųjų namų butų“ įrašyti žodžius „ir šių pastatų butų ar patalpų“, vietoj žodžių „vietos savivaldos vykdomosios institucijos“ įrašyti žodžius „savivaldybės vykdomoji institucija“ ir šią dalį išdėstyti taip:\n\n„Gyvenamųjų vietovių gatvėms ar gyvenamosioms vietovėms priskirtų pastatų ir šių pastatų butų ar patalpų numerius suteikia ir keičia savivaldybės vykdomoji institucija. Numerių suteikimo, keitimo ir apskaitos tvarką nustato Lietuvos Respublikos Vyriausybė.“"
    },
    {
      "provision_ref": "art7",
      "section": "7",
      "title": "7 straipsnis. V skyriaus pavadinimo pakeitimas",
      "content": "V skyriaus pavadinime po žodžio „vienetų“ įrašyti žodį „seniūnijų“ ir skyriaus pavadinimą išdėstyti taip:\n\n„V SKYRIUS. LIETUVOS RESPUBLIKOS TERITORIJOS ADMINISTRACINIŲ VIENETŲ, SENIŪNIJŲ IR GYVENAMŲJŲ VIETOVIŲ REGISTRAVIMAS IR APSKAITA“."
    },
    {
      "provision_ref": "art8",
      "section": "8",
      "title": "8 straipsnis. 11 straipsnio pakeitimas",
      "content": "11 straipsnyje vietoj žodžio „nustatytos“ įrašyti žodį „įsteigtos“, vietoj žodžių „teritorijos administracinių vienetų ir gyvenamųjų vietovių rejestre“ įrašyti žodžius „adresų registre“ ir šį straipsnį išdėstyti taip:\n\n„11 straipsnis. Apskričių, savivaldybių registravimas ir apskaita\n\nRemiantis šiuo įstatymu įsteigtos apskritys ir savivaldybės registruojamos, o jų teritorijų pakeitimai apskaitomi Lietuvos Respublikos adresų registre Lietuvos Respublikos Vyriausybės nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Seniūnijų ir gyvenamųjų vietovių registravimas ir apskaita\n\nLietuvos Respublikos seniūnijos ir gyvenamosios vietovės registruojamos, o jų teritorijų arba pavadinimų pakeitimai apskaitomi Lietuvos Respublikos adresų registre Lietuvos Respublikos Vyriausybės nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 13 straipsnio 3 dalies pakeitimas",
      "content": "13 straipsnio 3 dalyje vietoj skaičių „1:100000“ įrašyti skaičius „1:50000“, vietoj žodžių „bei Lietuvos Respublikos teritorijos administracinių vienetų ir gyvenamųjų vietovių rejestro tvarkytoju“ įrašyti žodžius „ir Lietuvos Respublikos adresų registro tvarkymo įstaiga“ ir šią dalį išdėstyti taip:\n\n„Vyriausybės įgaliota institucija, teikdama išvadą dėl teritorijos administracinių vienetų steigimo, jų ribų nustatymo ar keitimo, pateikia vietos gyventojų apklausos rezultatus, jų prašymus bei savivaldybės tarybos siūlymus, įvertina gyvenamosios vietovės bendruomenės ir savivaldybės tarybos nuomonės pagrįstumą ir tikslingumą. Institucija taip pat pateikia pertvarkomų teritorijų administracinių vienetų 1:50000 mastelio planus (2 egzempliorius) su siūlomais pakeitimais, o jeigu keičiamos teritorijos ribos nesutampa su žemės naudotojų ribomis, – 1:10000 mastelio ribų planus (2 egzempliorius). Planai turi būti suderinti su apskrities viršininku ir Lietuvos Respublikos adresų registro tvarkymo įstaiga.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
