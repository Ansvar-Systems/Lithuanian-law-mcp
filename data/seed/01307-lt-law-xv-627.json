{
  "id": "lt-law-xv-627",
  "type": "statute",
  "title": "Lietuvos Respublikos planuojamos ūkinės veiklos poveikio aplinkai vertinimo įstatymo Nr. I-1495 2, 6, 7, 8, 9, 11, 12, 16 straipsnių ir 1, 2 priedų pakeitimo įstatymas",
  "short_name": "XV-627",
  "status": "in_force",
  "issued_date": "2025-11-27",
  "in_force_date": "2026-01-01",
  "url": "https://e-tar.lt/portal/lt/legalAct/3250d492d1d611f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 18 dalį ir ją išdėstyti taip:\n\n„18. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos aplinkos apsaugos įstatyme, Lietuvos Respublikos atsinaujinančių išteklių energetikos įstatyme, Lietuvos Respublikos cheminių medžiagų ir cheminių mišinių įstatyme, Lietuvos Respublikos gynybos ir saugumo pramonės įstatyme, Lietuvos Respublikos investicijų įstatyme, Lietuvos Respublikos saugomų gyvūnų, augalų ir grybų rūšių įstatyme, Lietuvos Respublikos saugomų teritorijų įstatyme, Lietuvos Respublikos statybos įstatyme, Lietuvos Respublikos teritorijų planavimo įstatyme, Lietuvos Respublikos žemės gelmių įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 4 dalies 3 punktą ir jį išdėstyti taip:\n\n„3) teikia motyvuotas išvadas dėl poveikio aplinkai vertinimo dokumentų ir planuojamos ūkinės veiklos poveikio aplinkai, motyvuotus reikalavimus poveikio aplinkai vertinimo dokumentų rengėjui pataisyti ir (ar) papildyti poveikio aplinkai vertinimo dokumentus, šio įstatymo ir aplinkos ministro nustatyta tvarka dalyvauja atrankos dėl poveikio aplinkai vertinimo procese.“\n\n2. Pripažinti netekusiu galios 6 straipsnio 8 dalį."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Atranka dėl poveikio aplinkai vertinimo\n\n1. Kai planuojamą ūkinę veiklą, įrašytą į Planuojamos ūkinės veiklos, kuriai turi būti atliekama atranka dėl poveikio aplinkai vertinimo, rūšių sąrašą, nurodytą šio įstatymo 2 priede, numatoma įgyvendinti Europos ekologinio tinklo „Natura 2000“ teritorijoje ar šios teritorijos artimoje aplinkoje, planuojamos ūkinės veiklos organizatorius ar poveikio aplinkai vertinimo dokumentų rengėjas prieš pradėdamas rengti atrankos informaciją ar ją rengdamas aplinkos ministro nustatyta tvarka kreipiasi į aplinkos ministro įgaliotą saugomų teritorijų instituciją dėl planuojamos ūkinės veiklos įgyvendinimo poveikio reikšmingumo šioms teritorijoms nustatymo. Jeigu saugomų teritorijų institucija aplinkos ministro nustatyta tvarka nustato, kad planuojamos ūkinės veiklos, įrašytos į Planuojamos ūkinės veiklos, kuriai turi būti atliekama atranka dėl poveikio aplinkai vertinimo, rūšių sąrašą, nurodytą šio įstatymo 2 priede, įgyvendinimas gali daryti poveikį Europos ekologinio tinklo „Natura 2000“ teritorijoms ir šis poveikis gali būti reikšmingas, šiai planuojamai ūkinei veiklai atliekamas poveikio aplinkai vertinimas be atrankos dėl poveikio aplinkai vertinimo.\n\n2. Planuojamos ūkinės veiklos organizatorius ar poveikio aplinkai vertinimo dokumentų rengėjas aplinkos ministro nustatyta tvarka rengia atrankos informaciją ir pateikia ją atsakingajai institucijai.\n\n3. Atsakingoji institucija, išnagrinėjusi atrankos informaciją, atlieka atranką dėl poveikio aplinkai vertinimo, atsižvelgdama į šiuos kriterijus:\n\n1) planuojamos ūkinės veiklos mastą, pobūdį, jos sąveiką su kita vykdoma ūkine veikla ir (ar) kita planuojamos ūkinės veiklos artimoje aplinkoje planuojama ūkine veikla, dėl kurios priimtas ir yra galiojantis sprendimas dėl planuojamos ūkinės veiklos poveikio aplinkai, kad ši veikla atitinka aplinkos apsaugos, visuomenės sveikatos, nekilnojamojo kultūros paveldo apsaugos, gaisrinės saugos ir civilinės saugos teisės aktų reikalavimus, ar priimta ir yra galiojanti atrankos išvada, kad poveikio aplinkai vertinimas neprivalomas; gamtos išteklių, tokių kaip vandens, žemės (jos paviršiaus ir gelmių), dirvožemio ir biologinės įvairovės, naudojimą; atliekų susidarymą; galimą planuojamos ūkinės veiklos poveikį dirvožemiui, žemės paviršiui ir jos gelmėms, orui, vandeniui, klimatui, kraštovaizdžiui ir biologinei įvairovei, ypatingą dėmesį skirdama Europos Bendrijos svarbos rūšims ir natūralioms buveinėms, taip pat kitoms pagal Saugomų gyvūnų, augalų ir grybų rūšių įstatymą saugomoms rūšims, materialinėms vertybėms, nekilnojamosioms kultūros vertybėms ir šių elementų tarpusavio sąveikai; galimą planuojamos ūkinės veiklos sukeliamų biologinių, cheminių ir fizikinių veiksnių poveikį visuomenės sveikatai ir ekstremaliųjų įvykių ir (ar) ekstremaliųjų situacijų riziką;\n\n2) vietovės, kurią planuojama ūkinė veikla gali paveikti, jautrumą aplinkosaugos požiūriu, ekosistemos savybes, žemės naudmenas, toje vietovėje esančius gamtinius ir žemės gelmių išteklius, jų gausumą, kiekį, kokybę ir regeneracijos galimybes; natūralios aplinkos atsparumą, ypatingą dėmesį atkreipdama į saugomas teritorijas, taip pat į Europos ekologinio tinklo „Natura 2000“ teritorijos apsaugos tikslus, tankiai gyvenamas teritorijas, pelkes, miškus, apsaugos zonas, vykdytos aplinkos stebėsenos (monitoringo) duomenis, teritorijas, kuriose jau viršytas leistinas užterštumo lygis ar kurios vertingos istoriniu, kultūriniu ar archeologiniu aspektu;\n\n3) planuojamos ūkinės veiklos poveikio dydį ir erdvinį mastą, jo tikimybę ir pobūdį, intensyvumą, sudėtingumą, trukmę, dažnumą, grįžtamumą, tarpvalstybinį poveikį, suminį poveikį su toje vietoje vykdoma ar planuojama vykdyti ūkine veikla ir galimybes išvengti poveikio ar užkirsti jam kelią.\n\n4. Atsakingoji institucija per 5 darbo dienas nuo atrankos informacijos gavimo dienos aplinkos ministro nustatyta tvarka apie gautą atrankos informaciją ir apie galimybę pateikti pasiūlymus dėl atrankos informacijos ir (ar) planuojamos ūkinės veiklos poveikio aplinkai vertinimo informuoja poveikio aplinkai vertinimo subjektus ir visuomenę. Atranka dėl poveikio aplinkai vertinimo neatliekama ir apie tai atsakingoji institucija per 5 darbo dienas nuo atrankos informacijos gavimo dienos informuoja planuojamos ūkinės veiklos organizatorių ar poveikio aplinkai vertinimo dokumentų rengėją, nurodydama atrankos neatlikimo priežastis, jeigu nustato bent vieną iš šių aplinkybių:\n\n1) planuojama ūkinė veikla uždrausta įstatymais;\n\n2) planuojamos ūkinės veiklos organizatoriaus ar poveikio aplinkai vertinimo dokumentų rengėjo pateikta atrankos informacija neatitinka aplinkos ministro nustatytų reikalavimų;\n\n3) planuojamą ūkinę veiklą numatoma įgyvendinti Europos ekologinio tinklo „Natura 2000“ teritorijoje ar šios teritorijos artimoje aplinkoje, bet planuojamos ūkinės veiklos organizatorius ar poveikio aplinkai vertinimo dokumentų rengėjas nepateikia aplinkos ministro įgaliotos saugomų teritorijų institucijos išvados, kad planuojamos ūkinės veiklos įgyvendinimas nedarys reikšmingo poveikio Europos ekologinio tinklo „Natura 2000“ teritorijoms.\n\n5. Poveikio aplinkai vertinimo subjektai pagal šio įstatymo 6 straipsnio 5 dalyje nurodytą kompetenciją per 10 darbo dienų nuo pateiktos atrankos informacijos gavimo dienos, o suinteresuota visuomenė – nuo atrankos informacijos paskelbimo dienos pateikia pasiūlymus dėl atrankos informacijos ir (ar) planuojamos ūkinės veiklos poveikio aplinkai vertinimo atsakingajai institucijai. Suinteresuotai visuomenei per šioje dalyje nustatytą terminą nepateikus pasiūlymų dėl atrankos informacijos ir (ar) planuojamos ūkinės veiklos poveikio aplinkai vertinimo atsakingajai institucijai, laikoma, kad suinteresuota visuomenė pasiūlymų dėl atrankos informacijos ir (ar) planuojamos ūkinės veiklos poveikio aplinkai vertinimo neturi.\n\n6. Atsakingoji institucija, šio įstatymo ir aplinkos ministro nustatyta tvarka išnagrinėjusi atrankos informaciją, poveikio aplinkai vertinimo subjektų, suinteresuotos visuomenės pasiūlymus ir remdamasi šio straipsnio 3 dalyje nustatytais kriterijais, per 10 darbo dienų nuo visų šio straipsnio 5 dalyje nurodytų poveikio aplinkai vertinimo subjektų pasiūlymų gavimo dienos priima atrankos išvadą, ar privaloma atlikti poveikio aplinkai vertinimą, ir ją pateikia planuojamos ūkinės veiklos organizatoriui, poveikio aplinkai vertinimo dokumentų rengėjui ir poveikio aplinkai vertinimo subjektams. Priimant atrankos išvadą, į poveikio aplinkai vertinimo subjektų pasiūlymus, pateiktus ne pagal kompetenciją, nurodytą šio įstatymo 6 straipsnio 5 dalyje, neatsižvelgiama, neatsižvelgimo motyvai nurodomi atrankos išvadoje. Jeigu pateiktos atrankos informacijos nepakanka nustatyti, ar pagal šio straipsnio 3 dalyje nustatytus kriterijus privaloma atlikti poveikio aplinkai vertinimą, atsakingoji institucija per šioje dalyje nustatytą terminą gali pareikalauti iš planuojamos ūkinės veiklos organizatoriaus ar poveikio aplinkai vertinimo dokumentų rengėjo papildyti atrankos informaciją. Atsakingoji institucija, gavusi papildytą atrankos informaciją, turi teisę kreiptis į poveikio aplinkai vertinimo subjektus, kurie per 5 darbo dienas nuo atsakingosios institucijos kreipimosi dienos pagal kompetenciją įvertina papildytą atrankos informaciją ir pateikia pasiūlymus dėl planuojamos ūkinės veiklos poveikio aplinkai vertinimo. Atsakingoji institucija ne vėliau kaip per 10 darbo dienų nuo papildytos atrankos informacijos gavimo dienos priima atrankos išvadą ir aplinkos ministro nustatyta tvarka ne vėliau kaip per 3 darbo dienas nuo atrankos išvados priėmimo dienos paskelbia ją visuomenei, apie priimtą atrankos išvadą informuoja planuojamos ūkinės veiklos organizatorių ar poveikio aplinkai vertinimo dokumentų rengėją ir poveikio aplinkai vertinimo subjektus.\n\n7. Planuojamos ūkinės veiklos organizatoriui ar poveikio aplinkai vertinimo dokumentų rengėjui per 40 darbo dienų nuo atsakingosios institucijos reikalavimo papildyti atrankos informaciją gavimo dienos nepateikus atsakingosios institucijos pareikalautos papildomos informacijos, atsakingoji institucija nutraukia pradėtas atrankos dėl poveikio aplinkai vertinimo procedūras ir aplinkos ministro nustatyta tvarka apie tai informuoja planuojamos ūkinės veiklos organizatorių ar poveikio aplinkai vertinimo dokumentų rengėją, poveikio aplinkai vertinimo subjektus ir visuomenę.\n\n8. Atrankos išvada įsigalioja kitą dieną po jos paskelbimo dienos ir galioja 3 metus. Vykdant ūkinę veiklą, atsakingosios institucijos priimtoje atrankos išvadoje nustatytos priemonės reikšmingam neigiamam poveikiui aplinkai išvengti ir (ar) užkirsti jam kelią privalo būti įvykdytos, net jeigu išvados galiojimo terminas yra pasibaigęs.\n\n9. Atsakingoji institucija aplinkos ministro nustatyta tvarka gali priimti sprendimą pratęsti atrankos išvados galiojimą ne ilgesniam kaip 3 metų terminui per 10 darbo dienų nuo planuojamos ūkinės veiklos organizatoriaus ar poveikio aplinkai vertinimo dokumentų rengėjo pateikto motyvuoto prašymo dėl atrankos išvados galiojimo termino pratęsimo, jeigu planuojamos ūkinės veiklos organizatorius ar poveikio aplinkai vertinimo dokumentų rengėjas pateikė pagrįstą informaciją, kad planuojama ūkinė veikla, jos vykdymo ir vietos sąlygos, kuriomis remiantis priimta atrankos išvada, nepasikeitė. Atsakingoji institucija aplinkos ministro nustatyta tvarka paskelbia visuomenei sprendimą apie atrankos išvados galiojimo termino pratęsimą.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnio 6 dalį ir ją išdėstyti taip:\n\n„6. Jeigu iki programos patvirtinimo, tačiau ne vėliau kaip per 20 darbo dienų nuo programos gavimo savivaldybės administracijoje dienos savivaldybės, kurios teritorijoje planuojama ūkinė veikla, taryba, veikdama pagal Lietuvos Respublikos vietos savivaldos įstatymą ir kitus įstatymus, kuriuose nustatoma savivaldybių institucijų kompetencija, priima neigiamą motyvuotą sprendimą dėl planuojamos ūkinės veiklos galimybių, poveikio aplinkai vertinimo procedūros negali būti tęsiamos, kol galioja savivaldybės tarybos priimtas neigiamas motyvuotas sprendimas, išskyrus atvejus, kai planuojama ūkinė veikla: yra pripažinta valstybei svarbiu projektu ar Lietuvos Respublikos regioninės plėtros įstatymo nustatyta tvarka regioninės svarbos projektu arba ji reikalinga minėtiems projektams įgyvendinti reikalingai inžinerinei infrastruktūrai įrengti ar pritaikyti; reikalinga nacionaliniam saugumui užtikrinti strateginę ar svarbią reikšmę turinčiai infrastruktūrai, nurodytai Lietuvos Respublikos nacionaliniam saugumui užtikrinti svarbių objektų apsaugos įstatymo 4 priede, įrengti; yra gynybos ir saugumo pramonės projektas ar gynybos ir saugumo pramonės produktų gamybos vystymo projektas arba reikalinga minėtiems projektams įgyvendinti reikalingai inžinerinei infrastruktūrai įrengti ar pritaikyti. Apie savivaldybės tarybos priimtą neigiamą motyvuotą sprendimą savivaldybės administracija nedelsdama, ne vėliau kaip per 3 darbo dienas nuo šioje dalyje nurodyto sprendimo priėmimo dienos, informuoja atsakingąją instituciją ir planuojamos ūkinės veiklos organizatorių ir pateikia neigiamą motyvuotą savivaldybės tarybos sprendimą. Atsakingoji institucija, gavusi šį savivaldybės tarybos sprendimą, apie tai informuoja visuomenę aplinkos ministro nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Poveikio aplinkai vertinimo programa\n\n1. Šio įstatymo 3 straipsnio 1 dalyje nurodytais atvejais planuojamos ūkinės veiklos organizatorius turi teisę nuspręsti rengti poveikio aplinkai vertinimo programą (toliau – programa) ar pranešimą apie poveikio aplinkai vertinimo pradžią. Programa privaloma, jeigu:\n\n1) turi būti atliktas planuojamos ūkinės veiklos tarpvalstybinio poveikio aplinkai vertinimas šio įstatymo 10 straipsnio 3 dalyje nurodytais pagrindais ir programa privalo būti pateikta kitai valstybei vadovaujantis tarptautinėmis sutartimis, kurias Lietuvos Respublika ir kita valstybė yra sudariusios;\n\n2) planuojama ūkinė veikla, pripažinta strateginiu projektu pagal 2024 m. balandžio 11 d. Europos Parlamento ir Tarybos reglamentą (ES) 2024/1252, kuriuo nustatoma saugaus ir tvaraus ypatingos svarbos žaliavų tiekimo užtikrinimo sistema ir kuriuo iš dalies keičiami reglamentai (ES) Nr. 168/2013, (ES) 2018/858, (ES) 2018/1724 ir (ES) 2019/1020.\n\n2. Programoje nustatomas ataskaitos turinys ir klausimai, kuriuos privaloma išnagrinėti.\n\n3. Poveikio aplinkai vertinimo dokumentų rengėjas aplinkos ministro nustatyta tvarka parengtą programą teikia atsakingajai institucijai.\n\n4. Atsakingoji institucija programą per 5 darbo dienas nuo jos gavimo dienos aplinkos ministro nustatyta tvarka paskelbia visuomenei, informuoja apie ją poveikio aplinkai vertinimo subjektus ir informuoja poveikio aplinkai vertinimo dokumentų rengėją apie prievolę aplinkos ministro nustatyta tvarka ją paviešinti. Nustačiusi, kad planuojama ūkinė veikla uždrausta įstatymais arba programa neatitinka aplinkos ministro jai nustatytų reikalavimų, atsakingoji institucija per 5 darbo dienas nuo jos gavimo dienos priima sprendimą nepradėti poveikio aplinkai vertinimo proceso ir apie tai informuoja planuojamos ūkinės veiklos organizatorių ir poveikio aplinkai vertinimo dokumentų rengėją nurodydama priežastis.\n\n5. Atsakingosios institucijos gautos programos paskelbimo diena laikoma poveikio aplinkai vertinimo proceso pradžia, išskyrus atvejus, kai rengiamas pranešimas apie poveikio aplinkai vertinimo pradžią šio įstatymo 9 straipsnyje nustatyta tvarka.\n\n6. Suinteresuota visuomenė turi teisę aplinkos ministro nustatyta tvarka teikti pasiūlymus dėl programos per 10 darbo dienų nuo poveikio aplinkai vertinimo proceso pradžios.\n\n7. Poveikio aplinkai vertinimo subjektai pagal šio įstatymo 6 straipsnio 5 dalyje nurodytą kompetenciją išnagrinėja programą, įvertina joje pateiktą informaciją ir aplinkos ministro nustatyta tvarka per 10 darbo dienų nuo informacijos apie ją iš atsakingosios institucijos gavimo dienos pateikia poveikio aplinkai vertinimo dokumentų rengėjui ir atsakingajai institucijai motyvuotas išvadas dėl programos arba motyvuotus reikalavimus pataisyti ir (ar) papildyti programą. Išvadose dėl programos poveikio aplinkai vertinimo subjektai turi nurodyti, ar pritaria programai, ir pateikti teisės aktų reikalavimais pagrįstus pritarimo ar nepritarimo programai motyvus. Išvados dėl programos formą nustato aplinkos ministras. Jeigu poveikio aplinkai vertinimo subjektas nepritaria programai ir nepateikia pagrįstų motyvų arba pateikia juos ne pagal šio įstatymo 6 straipsnio 5 dalyje nurodytą kompetenciją, atsakingoji institucija, priimdama sprendimą dėl programos tvirtinimo, į šią išvadą neatsižvelgia ir pateikia neatsižvelgimo motyvus sprendime dėl programos tvirtinimo.\n\n8. Atsakingoji institucija išnagrinėja programą, įvertina joje pateiktą informaciją ir per 10 darbo dienų nuo poveikio aplinkai vertinimo proceso pradžios pateikia poveikio aplinkai vertinimo dokumentų rengėjui motyvuotus reikalavimus pataisyti ir (ar) papildyti programą arba informuoja, kad jų neturi. Jeigu atsakingoji institucija reikalavimų pataisyti ir (ar) papildyti programą neturi, suinteresuota visuomenė per terminą, nustatytą šio straipsnio 6 dalyje, aplinkos ministro nustatyta tvarka pasiūlymų nepateikia, poveikio aplinkai vertinimo subjektai šio straipsnio 7 dalyje nustatyta tvarka pateikia išvadas dėl programos ir savivaldybės, kurios teritorijoje planuojama ūkinė veikla, administracija nepateikia šio straipsnio 11 dalyje nurodytos informacijos apie programos pateikimą savivaldybės tarybai, atsakingoji institucija per 5 darbo dienas nuo visų poveikio aplinkai vertinimo subjektų išvadų dėl programos gavimo dienos priima sprendimą dėl programos tvirtinimo.\n\n9. Poveikio aplinkai vertinimo subjektai, atsakingi už gaisrinę ir civilinę saugą bei nekilnojamųjų kultūros vertybių apsaugą, gavę informaciją apie programą turi teisę atsisakyti nagrinėti ataskaitą, jeigu dėl planuojamos ūkinės veiklos masto, pobūdžio, vietos ir aplinkos ypatumų joje nebus nagrinėjami aspektai, patenkantys į jų kompetencijos sritį. Apie tai, kad ataskaitos nenagrinės, šie poveikio aplinkai vertinimo subjektai turi per 10 darbo dienų nuo informacijos apie programą gavimo dienos informuoti atsakingąją instituciją ir poveikio aplinkai vertinimo dokumentų rengėją.\n\n10. Jeigu ne vėliau kaip per 20 darbo dienų nuo informacijos apie programą gavimo iš atsakingosios institucijos savivaldybės, kurios teritorijoje planuojama ūkinė veikla, administracijoje dienos šios savivaldybės taryba, veikdama pagal Lietuvos Respublikos vietos savivaldos įstatymą ir kitus įstatymus, kuriuose nustatoma savivaldybių institucijų kompetencija, priima motyvuotą sprendimą nepritarti planuojamai ūkinei veiklai, šios planuojamos ūkinės veiklos poveikio aplinkai vertinimo procedūros negali būti tęsiamos, kol galioja šis savivaldybės tarybos priimtas sprendimas, išskyrus atvejus, kai planuojama ūkinė veikla atitinka bent vieną iš šių sąlygų:\n\n1) ji pripažinta valstybei svarbiu projektu ar Lietuvos Respublikos regioninės plėtros įstatymo nustatyta tvarka regioninės svarbos projektu arba reikalinga minėtiems projektams įgyvendinti reikalingai inžinerinei infrastruktūrai įrengti ar pritaikyti;\n\n2) ji reikalinga nacionaliniam saugumui užtikrinti strateginę ar svarbią reikšmę turinčiai infrastruktūrai, nurodytai Lietuvos Respublikos nacionaliniam saugumui užtikrinti svarbių objektų apsaugos įstatymo 4 priede, įrengti;\n\n3) ji yra gynybos ir saugumo pramonės projektas ar gynybos ir saugumo pramonės produktų gamybos vystymo projektas arba reikalinga minėtiems projektams įgyvendinti reikalingai inžinerinei infrastruktūrai įrengti ar pritaikyti.\n\n11. Jeigu savivaldybės, kurios teritorijoje planuojama ūkinė veikla, administracija pateikia programą šios savivaldybės tarybai, šios savivaldybės administracija ne vėliau kaip per 5 darbo dienas nuo informacijos apie programą gavimo iš atsakingosios institucijos savivaldybės administracijoje dienos apie tai informuoja atsakingąją instituciją ir poveikio aplinkai vertinimo dokumentų rengėją. Apie šio straipsnio 10 dalyje nurodytą savivaldybės tarybos priimtą sprendimą savivaldybės administracija nedelsdama, ne vėliau kaip per 3 darbo dienas nuo šioje dalyje nurodyto savivaldybės tarybos sprendimo priėmimo dienos, informuoja atsakingąją instituciją ir pateikia šį sprendimą. Atsakingoji institucija, gavusi savivaldybės tarybos sprendimą nepritarti planuojamai ūkinei veiklai, priima sprendimą dėl poveikio aplinkai vertinimo procedūrų nutraukimo, išskyrus šio straipsnio 10 dalyje nustatytus išimties atvejus, ir apie tai aplinkos ministro nustatyta tvarka informuoja poveikio aplinkai vertinimo subjektus, planuojamos ūkinės veiklos organizatorių, poveikio aplinkai vertinimo dokumentų rengėją ir visuomenę.\n\n12. Jeigu atsakingoji institucija ir (ar) poveikio aplinkai vertinimo subjektai pateikia reikalavimus pataisyti ir (ar) papildyti programą ir (ar) suinteresuota visuomenė pateikia pasiūlymus dėl programos, poveikio aplinkai vertinimo dokumentų rengėjas pataiso ir (ar) papildo programą ir teikia ją su parengtu suinteresuotos visuomenės pasiūlymų įvertinimu atsakingajai institucijai ir reikalavimus pataisyti ir (ar) papildyti programą pateikusiems poveikio aplinkai vertinimo subjektams. Į poveikio aplinkai vertinimo subjektų ne pagal kompetenciją, nurodytą šio įstatymo 6 straipsnio 5 dalyje, pateiktus reikalavimus pataisyti ir (ar) papildyti programą neatsižvelgiama, neatsižvelgimo motyvai nurodomi pažymoje, kuri rengiama aplinkos ministro nustatyta tvarka ir teikiama kartu su pataisyta ir (ar) papildyta programa. Poveikio aplinkai vertinimo dokumentų rengėjui per 40 darbo dienų nuo poveikio aplinkai vertinimo subjektų ir atsakingosios institucijos reikalavimų pataisyti ir (ar) papildyti programą gavimo dienos nepateikus atsakingajai institucijai pataisytos ir (ar) papildytos programos, atsakingoji institucija priima sprendimą nutraukti pradėtas poveikio aplinkai vertinimo procedūras ir aplinkos ministro nustatyta tvarka apie tai informuoja planuojamos ūkinės veiklos organizatorių, poveikio aplinkai vertinimo dokumentų rengėją, poveikio aplinkai vertinimo subjektus ir visuomenę.\n\n13. Poveikio aplinkai vertinimo subjektai per 5 darbo dienas nuo pataisytos ir (ar) papildytos programos gavimo dienos ją išnagrinėja, įvertina joje pateiktą informaciją ir pateikia poveikio aplinkai vertinimo dokumentų rengėjui ir atsakingajai institucijai pagal šio straipsnio 7 dalyje nurodytus reikalavimus parengtas išvadas dėl programos. Jeigu poveikio aplinkai vertinimo subjektai nepritaria programai, nepritarimo programai motyvai negali būti pagrįsti trūkumu informacijos ir (ar) duomenų, kurių jie nepareikalavo nagrinėdami poveikio aplinkai vertinimo programą, bet galėjo pareikalauti teikdami reikalavimus pataisyti ir (ar) papildyti programą vadovaudamiesi šio straipsnio 7 dalimi.\n\n14. Atsakingoji institucija, išnagrinėjusi ir įvertinusi pataisytą ir (ar) papildytą programą, suinteresuotos visuomenės pasiūlymus ir pasiūlymų įvertinimą, per 5 darbo dienas nuo visų dokumentų, nurodytų šio straipsnio 7, 12 ir 13 dalyse ir, jeigu taikoma, šio straipsnio 10 bei 17 dalyse, gavimo dienos priima sprendimą dėl programos patvirtinimo.\n\n15. Sprendimą dėl programos patvirtinimo ir programą, dėl kurios priimtas šis sprendimas, atsakingoji institucija paskelbia aplinkos ministro nustatyta tvarka, apie priimtą sprendimą dėl programos patvirtinimo informuoja planuojamos ūkinės veiklos organizatorių, poveikio aplinkai vertinimo dokumentų rengėją ir poveikio aplinkai vertinimo subjektus.\n\n16. Programa galioja 3 metus nuo jos patvirtinimo dienos.\n\n17. Kai planuojamai ūkinei veiklai taikomos tarpvalstybinio poveikio aplinkai vertinimo procedūros pagal šio įstatymo 10 straipsnį, sprendimas dėl programos tvirtinimo priimamas tik gavus šio įstatymo 10 straipsnio 4 dalyje nurodytos koordinuojančiosios institucijos išvadą dėl tarpvalstybinio poveikio aplinkai vertinimo.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Pranešimas apie poveikio aplinkai vertinimo pradžią\n\n1. Pranešimą apie poveikio aplinkai vertinimo pradžią (toliau – pranešimas apie PAV pradžią) rengti privaloma, kai pagal šio įstatymo 3 straipsnio 1 dalies nuostatas privaloma vertinti planuojamos ūkinės veiklos poveikį aplinkai ir planuojamos ūkinės veiklos organizatorius nusprendžia programos nerengti.\n\n2. Pranešimą apie PAV pradžią rengia planuojamos ūkinės veiklos organizatorius arba poveikio aplinkai vertinimo dokumentų rengėjas. Pranešimo apie PAV pradžią formą ir turinį tvirtina aplinkos ministras.\n\n3. Planuojamos ūkinės veiklos organizatorius arba poveikio aplinkai vertinimo dokumentų rengėjas pranešimą apie PAV pradžią pateikia atsakingajai institucijai ne vėliau kaip likus 15 darbo dienų iki šio įstatymo 11 straipsnio 3 dalyje nurodyto visuomenės informavimo apie ataskaitą ir paskelbimo apie viešą svarstymą. Atsakingoji institucija per 3 darbo dienas nuo pranešimo apie PAV pradžią gavimo dienos aplinkos ministro nustatyta tvarka paskelbia gautą informaciją, informuoja apie ją poveikio aplinkai vertinimo subjektus ir informuoja planuojamos ūkinės veiklos organizatorių arba poveikio aplinkai vertinimo dokumentų rengėją apie prievolę aplinkos ministro nustatyta tvarka paviešinti pranešimą apie PAV pradžią. Nustačiusi, kad planuojama ūkinė veikla uždrausta įstatymais, atsakingoji institucija priima sprendimą nepradėti poveikio aplinkai vertinimo proceso ir apie tai informuoja planuojamos ūkinės veiklos organizatorių arba poveikio aplinkai vertinimo dokumentų rengėją.\n\n4. Atsakingosios institucijos gauto pranešimo apie PAV pradžią paskelbimo diena laikoma poveikio aplinkai vertinimo proceso pradžia.\n\n5. Atsakingoji institucija, poveikio aplinkai vertinimo subjektai pagal šio įstatymo 6 straipsnio 5 dalyje nurodytą kompetenciją ir suinteresuota visuomenė turi teisę aplinkos ministro nustatyta tvarka pateikti pasiūlymus dėl ataskaitos turinio planuojamos ūkinės veiklos organizatoriui arba poveikio aplinkai vertinimo dokumentų rengėjui per 10 darbo dienų nuo poveikio aplinkai vertinimo proceso pradžios.\n\n6. Poveikio aplinkai vertinimo dokumentų rengėjas gautų pasiūlymų įvertinimą pateikia ataskaitoje.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Poveikio aplinkai vertinimo ataskaita\n\n1. Poveikio aplinkai vertinimo dokumentų rengėjas ataskaitą rengia vadovaudamasis atsakingosios institucijos patvirtinta programa arba, jeigu teiktas pranešimas apie PAV pradžią, atsižvelgdamas į šio įstatymo 9 straipsnio 5 dalyje nustatyta tvarka gautus pasiūlymus. Atsakingoji institucija ir poveikio aplinkai vertinimo subjektai, nagrinėdami ataskaitą, negali reikalauti išplėsti patvirtintoje programoje nustatytos ataskaitos apimties ir (ar) nagrinėti šioje programoje nenumatytų klausimų, o į šio įstatymo 9 straipsnio 5 dalyje nustatyta tvarka gautus pasiūlymus ne pagal kompetenciją neatsižvelgiama, neatsižvelgimo motyvai nurodomi pažymoje. Ši pažyma rengiama aplinkos ministro nustatyta tvarka ir teikiama kartu su ataskaita. Rengiant ataskaitą planuojamai ūkinei veiklai, kuriai atliekamos šios įstatymo 10 straipsnyje nustatytos tarpvalstybinio poveikio aplinkai vertinimo procedūros, privaloma atsižvelgti ir į patvirtinus programą gautus motyvuotus poveikį aplinkai patiriančios valstybės pateiktus pasiūlymus ir (ar) pastabas. Ataskaita rengiama aplinkos ministro nustatyta tvarka.\n\n2. Poveikio aplinkai vertinimo dokumentų rengėjas rengdamas ataskaitą atsižvelgia į su planuojama ūkine veikla susijusių strateginio pasekmių aplinkai vertinimo, poveikio aplinkai vertinimo ar kito pagal teisės aktų reikalavimus atlikto vertinimo rezultatus.\n\n3. Parengęs ataskaitą, poveikio aplinkai vertinimo dokumentų rengėjas aplinkos ministro nustatyta tvarka organizuoja viešą visuomenės supažindinimą su ataskaita – informuoja visuomenę apie galimybę su ja susipažinti ir organizuoja viešą svarstymą. Informacija apie ataskaitą ir viešą svarstymą paskelbiama likus ne mažiau kaip 20 darbo dienų iki jo. Visuomenė turi teisę aplinkos ministro nustatyta tvarka susipažinti su ataskaita ir teikti pasiūlymus dėl planuojamos ūkinės veiklos poveikio aplinkai vertinimo ir ataskaitos.\n\n4. Poveikio aplinkai vertinimo dokumentų rengėjas aplinkos ministro nustatyta tvarka įvertina gautus suinteresuotos visuomenės pasiūlymus, jeigu reikia, pagal juos patikslina ataskaitą ir pateikia ją atsakingajai institucijai ir poveikio aplinkai vertinimo subjektams, į ataskaitą įtraukęs suinteresuotos visuomenės pasiūlymus ir šių pasiūlymų įvertinimą, nepasibaigus šio įstatymo 8 straipsnio 16 dalyje nurodytam programos galiojimo terminui. Jeigu programa nerengiama, ataskaita pateikiama atsakingajai institucijai ir poveikio aplinkai vertinimo subjektams ne vėliau kaip per 3 metus nuo šio įstatymo 9 straipsnio 4 dalyje nustatytos poveikio aplinkai vertinimo proceso pradžios. Ataskaita neteikiama poveikio aplinkai vertinimo subjektams, atsakingiems už gaisrinę ir civilinę saugą bei nekilnojamųjų kultūros vertybių apsaugą, jeigu jie, vadovaudamiesi šio įstatymo 8 straipsnio 9 dalimi, informavo, kad ataskaitos nenagrinės.\n\n5. Atsakingoji institucija aplinkos ministro nustatyta tvarka per 3 darbo dienas nuo ataskaitos gavimo dienos paskelbia visuomenei pranešimą apie gautą ataskaitą ir galimybę su ja susipažinti. Suinteresuota visuomenė aplinkos ministro nustatyta tvarka per 10 darbo dienų nuo šio pranešimo paskelbimo dienos turi teisę pateikti pasiūlymus dėl planuojamos ūkinės veiklos poveikio aplinkai vertinimo ir ataskaitos.\n\n6. Jeigu programa nerengiama ir ne vėliau kaip per 20 darbo dienų nuo ataskaitos gavimo savivaldybės administracijoje dienos savivaldybės, kurios teritorijoje planuojama ūkinė veikla, taryba, veikdama pagal Vietos savivaldos įstatymą ir kitus įstatymus, kuriuose nustatoma savivaldybių institucijų kompetencija, priima motyvuotą sprendimą nepritarti planuojamai ūkinei veiklai, informavimo apie savivaldybės tarybos priimtą sprendimą procedūros atliekamos ir poveikio aplinkai vertinimo procedūros stabdomos šio įstatymo 8 straipsnio 10 ir 11 dalyse nustatyta tvarka, išskyrus šio įstatymo 8 straipsnio 10 dalyje nustatytus išimties atvejus.\n\n7. Jeigu savivaldybės, kurios teritorijoje planuojama ūkinė veikla, administracija pateikia ataskaitą šios savivaldybės tarybai, šios savivaldybės administracija ne vėliau kaip per 5 darbo dienas nuo ataskaitos gavimo dienos apie tai informuoja atsakingąją instituciją ir poveikio aplinkai vertinimo dokumentų rengėją.\n\n8. Poveikio aplinkai vertinimo subjektai pagal šio įstatymo 6 straipsnio 5 dalyje nurodytą kompetenciją išnagrinėja ataskaitą, įvertina suinteresuotos visuomenės pasiūlymus ir suinteresuotos visuomenės pasiūlymų įvertinimą ir per 20 darbo dienų nuo jos gavimo dienos pateikia poveikio aplinkai vertinimo dokumentų rengėjui ir atsakingajai institucijai motyvuotas išvadas dėl ataskaitos ir planuojamos ūkinės veiklos poveikio aplinkai arba reikalavimus pataisyti ir (ar) papildyti ataskaitą. Išvadose dėl ataskaitos ir planuojamos ūkinės veiklos poveikio aplinkai poveikio aplinkai vertinimo subjektai turi nurodyti: teisės aktų reikalavimais pagrįstus motyvus dėl pritarimo ar nepritarimo planuojamai ūkinei veiklai; kokiai (-ioms) konkrečiai (-ioms) alternatyvai (-oms) pritaria ar nepritaria, jeigu ataskaitoje nagrinėtos alternatyvos; konkrečių teisės aktų reikalavimais pagrįstas sąlygas, kurios turi būti įgyvendintos iki veiklos vykdymo pradžios ir (ar) ūkinės veiklos vykdymo ir (ar) ūkinės veiklos užbaigimo metu, ir pateikti pagrįstą nuomonę dėl vertinimo metodų, rezultatų, ataskaitos kokybės ir siūlomų priemonių numatomam reikšmingam neigiamam poveikiui aplinkai išvengti, sumažinti, jam kompensuoti ar atkurti tai, kas pažeista. Išvados dėl ataskaitos ir planuojamos ūkinės veiklos poveikio aplinkai formą nustato aplinkos ministras.\n\n9. Atsakingoji institucija išnagrinėja ataskaitą, įvertina suinteresuotos visuomenės pasiūlymus ir suinteresuotos visuomenės pasiūlymų įvertinimą ir per 20 darbo dienų, o jeigu ataskaita pateikta savivaldybės, kurios teritorijoje planuojama ūkinė veikla, tarybai, per 25 darbo dienas nuo jos gavimo dienos pateikia poveikio aplinkai vertinimo dokumentų rengėjui motyvuotus reikalavimus pataisyti ir (ar) papildyti ataskaitą arba informuoja, kad jų neturi. Jeigu savivaldybės, kurios teritorijoje planuojama ūkinė veikla, taryba priima motyvuotą sprendimą nepritarti planuojamai ūkinei veiklai ir pradėtos poveikio aplinkai vertinimo procedūros stabdomos, atsakingoji institucija reikalavimų pataisyti ir (ar) papildyti ataskaitą neteikia.\n\n10. Kai, vadovaujantis šio įstatymo 6 straipsnio 7 dalimi, pasitelkiami konsultantai, atsakingoji institucija išnagrinėja ataskaitą, įvertina suinteresuotos visuomenės pasiūlymus ir suinteresuotos visuomenės pasiūlymų įvertinimą ir, remdamasi konsultantų išvadomis, teikia poveikio aplinkai vertinimo dokumentų rengėjui reikalavimus pataisyti ir (ar) papildyti ataskaitą per 50 darbo dienų nuo ataskaitos gavimo dienos. Atsakingoji institucija, priėmusi motyvuotą sprendimą pasitelkti konsultantų, pateikia jį planuojamos ūkinės veiklos organizatoriui ir poveikio aplinkai vertinimo dokumentų rengėjui per 10 darbo dienų nuo ataskaitos gavimo dienos.\n\n11. Atsakingoji institucija šio straipsnio 9 ir 10 dalyje nustatytą terminą vieną kartą gali pratęsti ne daugiau kaip 20 darbo dienų dėl nuo atsakingosios institucijos nepriklausomų objektyvių priežasčių. Atsakingoji institucija apie priimtą sprendimą pratęsti terminą privalo ne vėliau kaip likus 5 darbo dienoms iki šio straipsnio 9 ir 10 dalyse nustatyto termino pabaigos pranešti planuojamos ūkinės veiklos organizatoriui ir poveikio aplinkai vertinimo dokumentų rengėjui.\n\n12. Jeigu atsakingoji institucija šio straipsnio 9 dalyje nustatyta tvarka ir (ar) poveikio aplinkai vertinimo subjektai šio straipsnio 8 dalyje nustatyta tvarka pateikia reikalavimus pataisyti ir (ar) papildyti ataskaitą ir (ar) suinteresuota visuomenė šio straipsnio 5 dalyje nustatyta tvarka pateikia pasiūlymus dėl ataskaitos, poveikio aplinkai vertinimo dokumentų rengėjas turi pataisyti ir (ar) papildyti ataskaitą ir pakartotinai pateikti ją atsakingajai institucijai ir reikalavimus pataisyti ir (ar) papildyti ataskaitą pateikusiems poveikio aplinkai vertinimo subjektams. Į poveikio aplinkai vertinimo subjektų ne pagal kompetenciją, nurodytą šio įstatymo 6 straipsnio 5 dalyje, pateiktus reikalavimus pataisyti ir (ar) papildyti ataskaitą neatsižvelgiama, neatsižvelgimo motyvai nurodomi pažymoje. Ši pažyma rengiama aplinkos ministro nustatyta tvarka ir teikiama kartu su pataisyta ir (ar) papildyta ataskaita. Poveikio aplinkai vertinimo dokumentų rengėjui per 6 mėnesius, o kai reikia atlikti papildomus aplinkos tyrimus – per 15 mėnesių nuo atsakingosios institucijos ir visų poveikio aplinkai vertinimo subjektų reikalavimų pataisyti ir (ar) papildyti ataskaitą gavimo dienos nepateikus pataisytos ir (ar) papildytos ataskaitos, ataskaitos derinimo procedūra atliekama iš naujo mutatis mutandis šio straipsnio 4–11 dalyse nustatyta tvarka.\n\n13. Poveikio aplinkai vertinimo subjektai pagal šio įstatymo 6 straipsnio 5 dalyje nurodytą kompetenciją išnagrinėja papildytą ir (ar) pataisytą ataskaitą ir per 10 darbo dienų nuo jos gavimo dienos pateikia pagal šio straipsnio 8 dalyje nurodytus reikalavimus parengtas išvadas dėl ataskaitos ir planuojamos ūkinės veiklos poveikio aplinkai atsakingajai institucijai ir poveikio aplinkai vertinimo dokumentų rengėjui. Nepritarimo ataskaitai ir (ar) planuojamai ūkinei veiklai motyvai negali būti pagrįsti trūkumu informacijos ir (ar) duomenų, kurių jie nepareikalavo nagrinėdami ataskaitą, bet galėjo pareikalauti teikdami reikalavimus pataisyti ir (ar) papildyti ataskaitą vadovaudamiesi šio straipsnio 8 dalimi.\n\n14. Kai atsakingoji institucija pateikia reikalavimus pataisyti ir (ar) papildyti ataskaitą, išnagrinėjusi pataisytą ir (ar) papildytą ataskaitą per 10 darbo dienų nuo jos gavimo dienos, ji gali dar kartą teikti reikalavimus ataskaitą pataisyti ir (ar) papildyti nereikalaudama informacijos ir (ar) duomenų, kurių nenurodė pirmą kartą nagrinėdama ataskaitą, tačiau galėjo jų pareikalauti.\n\n15. Atsakingoji institucija ir (ar) poveikio aplinkai vertinimo subjektas, šio straipsnio 8 ir (ar) 14 dalyse nustatyta tvarka pateikę poveikio aplinkai vertinimo dokumentų rengėjui reikalavimus pataisyti ir (ar) papildyti ataskaitą, poveikio aplinkai vertinimo dokumentų rengėjo prašymu ne vėliau kaip per 10 darbo dienų nuo šio prašymo gavimo aplinkos ministro nustatyta tvarka organizuoja nustatytų ataskaitos trūkumų aptarimą. Poveikio aplinkai vertinimo dokumentų rengėjui per 40 darbo dienų nuo atsakingosios institucijos pakartotinių reikalavimų pataisyti ir (ar) papildyti ataskaitą gavimo dienos nepateikus pataisytos ir (ar) papildytos ataskaitos, ataskaitos derinimo procedūra atliekama iš naujo mutatis mutandis šio straipsnio 11–14 dalyse nustatyta tvarka.\n\n16. Atsakingoji institucija priima sprendimą dėl planuojamos ūkinės veiklos poveikio aplinkai šio įstatymo 12 straipsnyje nustatyta tvarka.\n\n17. Jeigu ataskaita iš esmės keičiama (keičiamas ūkinės veiklos mastas, planuojamos naujos technologinės ir (ar) vietos alternatyvos) ar iš esmės taisoma (kai ataskaitoje netinkamai ar nepakankamai įvertintas galimas poveikis aplinkai), išskyrus atvejus, kai atsakingosios institucijos vertinimu tokiais pakeitimais siekiama išvengti reikšmingo neigiamo poveikio aplinkai ir (ar) jį sumažinti, poveikio aplinkai vertinimo dokumentų rengėjas, įpareigotas atsakingosios institucijos arba planuojamos ūkinės veiklos organizatoriaus iniciatyva, organizuoja pakartotinį viešą visuomenės supažindinimą su pakeista ataskaita šio straipsnio 3 dalyje nustatyta tvarka.\n\n18. Kai šio straipsnio 17 dalyje nustatytais atvejais ataskaita iš esmės keičiama ar iš esmės taisoma, poveikio aplinkai vertinimo dokumentų rengėjas po pakartotinio viešo visuomenės supažindinimo su ataskaita turi pateikti ją atsakingajai institucijai ir poveikio aplinkai vertinimo subjektams mutatis mutandis šio straipsnio 4 dalyje nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 12 straipsnio pakeitimas",
      "content": "1. Pakeisti 12 straipsnio 1 dalį ir ją išdėstyti taip:\n\n„1. Atsakingoji institucija, išnagrinėjusi ataskaitą, atsižvelgusi į suinteresuotos visuomenės pasiūlymus ir šių pasiūlymų įvertinimą, poveikio aplinkai vertinimo subjektų išvadas dėl ataskaitos ir planuojamos ūkinės veiklos poveikio aplinkai ir į šio straipsnio 8, 9 ar 10 dalyje nustatyta tvarka organizuotų susitikimų rezultatus, per 15 darbo dienų nuo pataisytos ir (ar) papildytos ataskaitos ir visų dokumentų, nurodytų šio įstatymo 11 straipsnio 8, 12–14 dalyse, gavimo dienos priima sprendimą dėl planuojamos ūkinės veiklos poveikio aplinkai.“\n\n2. Pripažinti netekusiomis galios 12 straipsnio 2–5 dalis.\n\n3. Pakeisti 12 straipsnio 7 dalį ir ją išdėstyti taip:\n\n„7. Kai planuojamai ūkinei veiklai taikomos šio įstatymo 10 straipsnio nuostatos arba šio straipsnio 12 dalies nuostatos dėl konsultacijų su Europos Komisija, sprendimo dėl planuojamos ūkinės veiklos poveikio aplinkai priėmimo terminas, nurodytas šio straipsnio 1 dalyje, netaikomas. Atsakingoji institucija, atsižvelgusi į tarpvalstybinių konsultacijų rezultatus, sprendimą dėl planuojamos ūkinės veiklos poveikio aplinkai priima ne vėliau kaip per 10 darbo dienų nuo šio straipsnio 6 dalyje nurodyto poveikį aplinkai patiriančios valstybės pasiūlymų įvertinimo gavimo dienos. Jeigu konsultacijos su Europos Komisija vyko pagal šio straipsnio 12 dalį, atsakingoji institucija sprendimą dėl planuojamos ūkinės veiklos poveikio aplinkai priima ne vėliau kaip per 10 darbo dienų pasibaigus konsultacijoms.“\n\n4. Pakeisti 12 straipsnio 8 dalį ir ją išdėstyti taip:\n\n„8. Kai poveikio aplinkai vertinimo subjektų išvados dėl planuojamos ūkinės veiklos poveikio aplinkai prieštarauja viena kitai ir (ar) poveikio aplinkai vertinimo subjekto išvada dėl ataskaitos ir planuojamos ūkinės veiklos poveikio aplinkai neatitinka šio įstatymo 11 straipsnio 8 dalies nuostatų, atsakingoji institucija, prieš priimdama sprendimą dėl planuojamos ūkinės veiklos poveikio aplinkai, aplinkos ministro nustatyta tvarka organizuoja susitikimą poveikio aplinkai vertinimo subjektų išvadoms svarstyti ir pakviečia į jį planuojamos ūkinės veiklos organizatorių, poveikio aplinkai vertinimo dokumentų rengėją ir šioje dalyje nurodytus poveikio aplinkai vertinimo subjektus.“\n\n5. Pakeisti 12 straipsnio 9 dalį ir ją išdėstyti taip:\n\n„9. Gavusi suinteresuotos visuomenės pasiūlymus šio įstatymo 11 straipsnio 5 dalyje nustatyta tvarka, atsakingoji institucija, prieš priimdama sprendimą dėl planuojamos ūkinės veiklos poveikio aplinkai, aplinkos ministro nustatyta tvarka organizuoja susitikimą suinteresuotos visuomenės pasiūlymams svarstyti ir pakviečia į jį planuojamos ūkinės veiklos organizatorių, poveikio aplinkai vertinimo dokumentų rengėją ir pasiūlymus pateikusius suinteresuotos visuomenės atstovus.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio pakeitimas",
      "content": "Pakeisti 16 straipsnio 3 dalį ir ją išdėstyti taip:\n\n„3. Atsakingosios institucijos sprendimai ar veiksmai (neveikimas), susiję su sprendimų priėmimu, ir poveikio aplinkai vertinimo subjektų veiksmai (neveikimas) gali būti skundžiami Lietuvos Respublikos ikiteisminio administracinių ginčų nagrinėjimo tvarkos įstatymo arba Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo 1 priedo pakeitimas",
      "content": "1. Pakeisti Įstatymo 1 priedo 8.2 papunktį ir jį išdėstyti taip:\n\n„8.2. vidaus vandenų uostų (įskaitant pakrovimo ar iškrovimo terminalus) įrengimas (laivams, kurių keliamoji galia – 1 350 ir daugiau tonų) ir (ar) vidaus vandenų kelių įrengimas ir (ar) gilinimas (kai įrengiamas ar gilinamas 1 km ar ilgesnis nenutrūkstamas vidaus vandenų kelio ruožas);“.\n\n2. Papildyti Įstatymo 1 priedą 10.7 papunkčiu:\n\n„10.7. upių vagų gilinimas ir (ar) kranto (-ų) keitimas, įskaitant salų, dambos įrengimą ar nukasimą (kai gilinamas 1 km ar ilgesnis nenutrūkstamas upės vagos ruožas);“."
    },
    {
      "provision_ref": "art11",
      "section": "11",
      "title": "11 straipsnis. Įstatymo 2 priedo pakeitimas",
      "content": "1. Pakeisti Įstatymo 2 priedo 10.8 papunktį ir jį išdėstyti taip:\n\n„10.8. vidaus vandenų kelių įrengimas ir (ar) gilinimas, išskyrus Planuojamos ūkinės veiklos poveikio aplinkai vertinimo įstatymo 1 priedo 8.2 papunktyje nurodytą veiklą;“.\n\n2. Pakeisti Įstatymo 2 priedo 11.17 papunktį ir jį išdėstyti taip:\n\n„11.17. upių vagų gilinimas ir (ar) kranto (-ų) keitimas, įskaitant salų, dambos įrengimą ar nukasimą, išskyrus Planuojamos ūkinės veiklos poveikio aplinkai vertinimo įstatymo 1 priedo 10.7 papunktyje nurodytą veiklą;“."
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 1 ir 4 straipsnius ir šio straipsnio 2 dalį, įsigalioja 2026 m. sausio 1 d.\n\n2. Aplinkos ministras iki 2025 m. gruodžio 31 d. priima šio įstatymo įgyvendinamuosius teisės aktus.\n\n3. Atrankos dėl planuojamos ūkinės veiklos ir planuojamos ūkinės veiklos poveikio aplinkai vertinimo procedūros, pradėtos iki 2025 m. gruodžio 31 d., baigiamos pagal iki 2025 m. gruodžio 31 d. galiojusias Lietuvos Respublikos planuojamos ūkinės veiklos poveikio aplinkai vertinimo įstatymo nuostatas, išskyrus šio straipsnio 4 ir 5 dalyse numatytus atvejus.\n\n4. Planuojamos ūkinės veiklos organizatorius ar poveikio aplinkai vertinimo dokumentų rengėjas gali atsisakyti iki 2025 m. gruodžio 31 d. pradėtos atrankos dėl poveikio aplinkai vertinimo ir poveikio aplinkai vertinimo procedūrų vykdymo pradėdamas vykdyti atrankos dėl poveikio aplinkai vertinimo ir poveikio aplinkai vertinimo procedūras iš naujo. Planuojamos ūkinės veiklos organizatorius ar poveikio aplinkai vertinimo dokumentų rengėjas informuoja apie pageidavimą atsisakyti iki 2025 m. gruodžio 31 d. pradėtos atrankos dėl poveikio aplinkai vertinimo iš naujo pateikdamas atsakingajai institucijai atrankos dėl poveikio aplinkai vertinimo informaciją šio įstatymo 3 straipsnyje išdėstytame Planuojamos ūkinės veiklos poveikio aplinkai vertinimo įstatymo 7 straipsnyje nustatyta tvarka. Planuojamos ūkinės veiklos organizatorius ar poveikio aplinkai vertinimo dokumentų rengėjas informuoja apie pageidavimą atsisakyti iki 2025 m. gruodžio 31 d. pradėto poveikio aplinkai vertinimo iš naujo pateikdamas atsakingajai institucijai poveikio aplinkai vertinimo programą šio įstatymo 5 straipsnyje išdėstytame Planuojamos ūkinės veiklos poveikio aplinkai vertinimo įstatymo 8 straipsnyje nustatyta tvarka arba pranešimą apie poveikio aplinkai vertinimo pradžią šio įstatymo 6 straipsnyje išdėstytame Planuojamos ūkinės veiklos poveikio aplinkai vertinimo įstatymo 9 straipsnyje nustatyta tvarka.\n\n5. Jeigu iki 2025 m. gruodžio 31 d. poveikio aplinkai vertinimo ataskaita nepateikiama atsakingajai institucijai ir poveikio aplinkai vertinimo subjektams, poveikio aplinkai vertinimo dokumentų rengėjo pageidavimu ataskaita teikiama, nagrinėjama, derinama, atsakingosios institucijos sprendimas dėl planuojamos ūkinės veiklos poveikio aplinkai priimamas vadovaujantis šio įstatymo 7 ir 8 straipsniuose išdėstytais Planuojamos ūkinės veiklos poveikio aplinkai vertinimo įstatymo 11 ir 12 straipsniais. Poveikio aplinkai vertinimo dokumentų rengėjas informuoja apie šį pageidavimą pateikdamas poveikio aplinkai vertinimo ataskaitą atsakingajai institucijai ir poveikio aplinkai vertinimo subjektams šio įstatymo 7 straipsnyje išdėstyto Planuojamos ūkinės veiklos poveikio aplinkai vertinimo įstatymo 11 straipsnio 4 dalyje nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
