{
  "id": "lt-law-xiv-2706",
  "type": "statute",
  "title": "Lietuvos Respublikos administracinių nusižengimų kodekso 47-1 ir 96 straipsnių pakeitimo įstatymas",
  "short_name": "XIV-2706",
  "status": "in_force",
  "issued_date": "2024-06-13",
  "in_force_date": "2024-11-01",
  "url": "https://e-tar.lt/portal/lt/legalAct/5f9530302ed111efbdaea558de59136c/UtacYCnomX",
  "provisions": [
    {
      "provision_ref": "art1",
      "section": "1",
      "title": "1 straipsnis. 471 straipsnio pakeitimas",
      "content": "1. Pakeisti 471 straipsnio 2 dalį ir ją išdėstyti taip:\n\n„2. Nuolatinės potencialiai pavojingų įrenginių priežiūros atlikimas neturint reikiamos kvalifikacijos arba specialiųjų žinių ir įgūdžių, arba reikiamos įrangos, prietaisų ir priemonių ar neapsidraudus civilinės atsakomybės draudimu arba turimo civilinės atsakomybės draudimo sumai esant mažesnei už nustatytą minimalią šio draudimo sumą\nužtraukia įspėjimą arba baudą potencialiai pavojingų įrenginių savininkams fiziniams asmenims, atliekantiems nuolatinę potencialiai pavojingų įrenginių priežiūrą, potencialiai pavojingų įrenginių savininkų juridinių asmenų, atliekančių nuolatinę potencialiai pavojingų įrenginių priežiūrą, vadovams, fiziniams asmenims, su kuriais sudarytos sutartys dėl nuolatinės potencialiai pavojingų įrenginių priežiūros atlikimo, arba juridinių asmenų, su kuriais sudarytos sutartys dėl nuolatinės potencialiai pavojingų įrenginių priežiūros atlikimo, vadovams nuo vieno šimto iki trijų šimtų eurų.“\n\n2. Pakeisti 471 straipsnio 4 dalį ir ją išdėstyti taip:\n\n„4. Sutarties su akredituotąja potencialiai pavojingų įrenginių techninės būklės tikrinimo įstaiga dėl potencialiai pavojingo įrenginio techninės būklės tikrinimo neturėjimas arba potencialiai pavojingo įrenginio nepateikimas gamintojo ar potencialiai pavojingų įrenginių priežiūros norminių teisės aktų nustatyta tvarka ir terminais akredituotajai potencialiai pavojingų įrenginių techninės būklės tikrinimo įstaigai potencialiai pavojingo įrenginio techninei būklei patikrinti, arba potencialiai pavojingo įrenginio naudojimas neatlikus jo techninės būklės tikrinimo gamintojo ar potencialiai pavojingų įrenginių priežiūros norminių teisės aktų nustatyta tvarka ir terminais\nužtraukia baudą potencialiai pavojingų įrenginių savininkams fiziniams asmenims arba potencialiai pavojingų įrenginių savininkų juridinių asmenų vadovams nuo trijų šimtų iki šešių šimtų eurų.“"
    },
    {
      "provision_ref": "art2",
      "section": "2",
      "title": "2 straipsnis. 96 straipsnio pakeitimas",
      "content": "Pakeisti 96 straipsnį ir jį išdėstyti taip:\n\n„96 straipsnis. Darbo įstatymų, darbuotojų saugos ir sveikatos norminių teisės aktų pažeidimas\n\n1. Darbuotojų saugos ir sveikatos norminių teisės aktų pažeidimas\nužtraukia baudą darbuotojui ar savarankiškai dirbančiam asmeniui nuo trisdešimt iki devyniasdešimt eurų.\n\n2. Darbo įstatymų, darbuotojų saugos ir sveikatos norminių teisės aktų pažeidimas\nužtraukia baudą darbdaviams fiziniams asmenims, darbdavių juridinių asmenų vadovams ar kitiems atsakingiems asmenims nuo dviejų šimtų keturiasdešimt iki aštuonių šimtų aštuoniasdešimt eurų.\n\n3. Darbuotojų saugos ir sveikatos statybvietėse norminių teisės aktų pažeidimas\nužtraukia baudą asmenims, juridinių asmenų vadovams ar kitiems atsakingiems asmenims nuo dviejų šimtų keturiasdešimt iki aštuonių šimtų aštuoniasdešimt eurų.\n\n4. Šio straipsnio 2 ar 3 dalyje numatytas administracinis nusižengimas, dėl kurio galėjo įvykti nelaimingas atsitikimas darbe, avarija ar atsirasti kitų sunkių padarinių,\nužtraukia baudą nuo vieno tūkstančio iki dviejų tūkstančių eurų.\n\n5. Šio straipsnio 2 ar 3 dalyje numatytas administracinis nusižengimas, padarytas pakartotinai,\nužtraukia baudą nuo devynių šimtų iki vieno tūkstančio keturių šimtų eurų.\n\n6. Šio straipsnio 4 dalyje numatytas administracinis nusižengimas, padarytas pakartotinai,\nužtraukia baudą nuo vieno tūkstančio keturių šimtų iki trijų tūkstančių eurų.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2024 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
