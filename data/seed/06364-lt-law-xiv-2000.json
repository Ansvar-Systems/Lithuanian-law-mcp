{
  "id": "lt-law-xiv-2000",
  "type": "statute",
  "title": "Lietuvos Respublikos regioninės plėtros įstatymo Nr. VIII-1889 26, 27 straipsnių ir priedo pakeitimo įstatymas",
  "short_name": "XIV-2000",
  "status": "in_force",
  "issued_date": "2023-05-25",
  "in_force_date": "2024-01-01",
  "url": "https://e-tar.lt/portal/lt/legalAct/fafbeba006c211ee9978886e85107ab2/efwhXrkayg",
  "provisions": [
    {
      "provision_ref": "art1",
      "section": "1",
      "title": "1 straipsnis. 26 straipsnio pakeitimas",
      "content": "1. Pakeisti 26 straipsnio 4 dalį ir ją išdėstyti taip:\n\n„4. Administracijos direktorius priimamas į pareigas konkurso, organizuojamo ir vykdomo Vyriausybės nustatyta tvarka, būdu arba šio įstatymo nustatytu atveju be konkurso. Administracijos direktoriaus kadencija prasideda nuo jo priėmimo į pareigas dienos ir baigiasi, kai kolegija, sudaryta po savivaldybių tarybų ir merų rinkimų iš naujai kadencijai išrinktų savivaldybių tarybų narių ir merų, susirenka į pirmąjį kolegijos posėdį. Kai steigiama regiono plėtros taryba, administracijos direktoriaus kadencija prasideda nuo regiono plėtros tarybos įregistravimo Juridinių asmenų registre.“\n\n2. Pakeisti 26 straipsnio 6 dalį ir ją išdėstyti taip:\n\n„6. Pasibaigus administracijos direktoriaus kadencijai, kolegija pirmajame posėdyje priima sprendimą atleisti administracijos direktorių iš pareigų arba sprendimą be konkurso skirti administracijos direktorių naujai kadencijai. Jeigu kolegija priima sprendimą atleisti administracijos direktorių iš pareigų, su juo sudaryta darbo sutartis pasibaigia Darbo kodekso nustatyta tvarka. Tol, kol administracijos direktorius nėra paskirtas, administracijos direktoriaus pareigas eina kolegijos pirmininko arba laikinai kolegijos pirmininko pareigas einančio kolegijos nario siūlymu kolegijos paskirtas administracijos darbuotojas. Konkursas į administracijos direktoriaus pareigas turi būti paskelbtas per vieną mėnesį nuo ankstesnio administracijos direktoriaus atleidimo iš pareigų dienos.“"
    },
    {
      "provision_ref": "art2",
      "section": "2",
      "title": "2 straipsnis. 27 straipsnio pakeitimas",
      "content": "1. Pakeisti 27 straipsnio 3 dalį ir ją išdėstyti taip:\n\n„3. Administracijos direktoriaus ir administracijos darbuotojų pareiginė alga apskaičiuojama šio įstatymo priede nustatytą atitinkamos pareiginės algos koeficientą padauginus iš Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatyme nustatyto pareiginės algos (atlyginimo) bazinio dydžio.“\n\n2. Pakeisti 27 straipsnio 4 dalį ir ją išdėstyti taip:\n\n„4. Administracijos direktoriaus pareiginės algos koeficientą nustato kolegija iš šio įstatymo priede šiai pareigybei nustatyto pareiginės algos koeficientų intervalo, atsižvelgdama į darbo apmokėjimo sistemoje nustatytus pareiginės algos nustatymo kriterijus ir pareiginės algos koeficientų dydžius. Administracijos darbuotojo pareiginės algos koeficientą pagal darbo apmokėjimo sistemoje nustatytus pareiginės algos nustatymo kriterijus ir iš šio įstatymo priede atitinkamai pareigybei nustatyto pareiginės algos koeficientų intervalo nustato administracijos direktorius. Administracijos direktoriaus ir administracijos darbuotojo pareiginė alga sulygstama darbo sutartyje.“\n\n3. Pakeisti 27 straipsnio 6 dalį ir ją išdėstyti taip:\n\n„6. Administracijos direktoriui ar administracijos darbuotojui skiriama priemoka negali būti mažesnė kaip 10 procentų ir ne didesnė kaip 80 procentų pareiginės algos dydžio.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nregioninės plėtros įstatymo\npriedas\n\nREGIONŲ PLĖTROS TARYBŲ ADMINISTRACIJŲ DIREKTORIŲ IR ADMINISTRACIJŲ DARBUOTOJŲ PAREIGYBIŲ PAREIGINIŲ ALGŲ KOEFICIENTAI\n\nEil. Nr.\nPareigybės pavadinimas\nPareiginės algos koeficientai (baziniais dydžiais)\n\n1.\nAdministracijos direktorius\n1,39–1,70\n\n2.\nEkspertas\n1,19–1,50\n\n3.\nVyriausiasis specialistas\n0,86–1,25\n\n4.\nVyresnysis specialistas\n0,81–1,10\n\n________________“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2024 m. sausio 1 d.\n\n2. Įsigaliojus šiam įstatymui, regionų plėtros tarybų administracijų direktorių ir administracijų darbuotojų pareiginės algos koeficientai perskaičiuojami atitinkamai regiono plėtros tarybos administracijos direktoriaus ar administracijos darbuotojo iki šio įstatymo įsigaliojimo gautą pareiginę algą padalijus iš Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatyme nustatyto pareiginės algos (atlyginimo) bazinio dydžio. Gautas koeficientas apvalinamas pagal matematines taisykles iki šimtųjų dalių.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_8675d7f16d584d8aad59042053b11ac4_end"
    }
  ],
  "definitions": []
}
