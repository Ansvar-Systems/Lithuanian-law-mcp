{
  "id": "lt-law-xiv-2379",
  "type": "statute",
  "title": "Lietuvos Respublikos miškų įstatymo Nr. I-671 2, 3, 7, 10-1, 12 straipsnių pakeitimo ir Įstatymo papildymo 10-2 straipsniu įstatymas",
  "short_name": "XIV-2379",
  "status": "in_force",
  "issued_date": "2023-12-14",
  "in_force_date": "2024-01-01",
  "url": "https://e-tar.lt/portal/lt/legalAct/ec792d30a16411eea5a28c81c82193a8/WraifSRQJK",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 20 dalį ir ją išdėstyti taip:\n\n„20. Miško žemė – apaugę mišku žemės plotai – medynai, taip pat neapaugę mišku žemės plotai – kirtavietės, žuvę medynai, miško laukymės, miško aikštės, mažosios miško pelkės, miško medelynai, sėklinės miško medžių plantacijos ir klonų rinkiniai, miškui įveisti skirta žemė. Prie miško žemės priskiriami tuose pačiuose plotuose esantys miško keliai, kvartalų, technologiniai proskiebiai ir linijos, siauros – iki 10 metrų pločio – inžinerinių tinklų (įskaitant laikomų kilnojamaisiais daiktais) ir jų apsaugos zonų, taip pat dviračių ir pėsčiųjų takų užimamos žemės juostos, priešgaisrinės juostos, medienos sandėlių ir kitų su mišku susijusių įrenginių (griovių, pralaidų, tiltelių, priešgaisrinių bokštų ir kitų) užimti plotai, poilsio aikštelės, žvėrių pašarų aikštelės.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Papildyti 3 straipsnį 8 dalimi:\n\n„8. Šio straipsnio apribojimai dėl miško kirtimo netaikomi įgyvendinant valstybei svarbius projektus, išskyrus apribojimus I grupės miškuose.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnio 2 dalį ir ją išdėstyti taip:\n\n„2. Bendrosioms miško reikmėms ir kitoms valstybės biudžeto ar savivaldybių biudžetų reikmėms tenkinti Vyriausybės nustatyta tvarka valstybinių miškų valdytojams nustatomi privalomieji 15 procentų atskaitymai, o privačių miškų valdytojams – 5 procentų atskaitymai nuo pajamų už parduotą žaliavinę medieną ir nenukirstą mišką. Surinktos lėšos skirstomos taip: 85 procentai į valstybės biudžetą ir 15 procentų Vyriausybės arba jos įgaliotos institucijos nustatyta tvarka paskirstoma į savivaldybių, kurių teritorijos miškingumas yra didesnis kaip 50 procentų, biudžetus vietinės reikšmės viešųjų kelių priežiūrai ir taisymui (remontui). Bendrosioms miško reikmėms tenkinti skirtas lėšas administruoja Aplinkos ministerija ar jos įgaliota institucija, jų naudojimo tvarką nustato aplinkos ministras. Bendrosioms miško reikmėms skirtos lėšos naudojamos:\n\n1) naujiems miškams įveisti skirtai žemei įsigyti valstybės nuosavybėn ir naujiems miškams įveisti;\n\n2) miškams inventorizuoti, jų apskaitai, stebėsenai, miškų tvarkymo schemoms rengti;\n\n3) bendrai valstybinei miško priešgaisrinės apsaugos sistemai finansuoti;\n\n4) stichinių nelaimių padariniams ir masinių ligų bei kenkėjų židiniams likviduoti;\n\n5) bendrai kelių ir miško žemės sausinimo sistemų įrenginių priežiūrai ir jų taisymui (remontui);\n\n6) privačių miškų savininkams konsultuoti ir mokyti, privačių miškų savininkų organizacinėms struktūroms kurtis;\n\n7) taikomiesiems miško mokslo darbams finansuoti;\n\n8) viešosios paskirties rekreacijai ir poilsiui skirtų miško žemės sklypų, taip pat miestų miškų priežiūrai, apsaugai ir tvarkymui;\n\n9) žemės sklypams, kuriuose yra ekologiniu požiūriu vertingų miško buveinių, įsigyti valstybės nuosavybėn;\n\n10) miškų atkūrimui prioritetinėmis miško medžių rūšimis skatinti;\n\n11) miškų ūkio informacinėms sistemoms kurti;\n\n12) informacijai apie miškus viešinti, švietimui darnaus miškų ūkio klausimais finansuoti;\n\n13) Aplinkos ministerijai pavaldžių institucijų vykdomoms programoms miškų tvarkymo srityje finansuoti;\n\n14) miško genetiniams ištekliams išsaugoti ir miško medžių selekcijos plėtrai;\n\n15) pažangioms miško dauginamosios medžiagos išauginimo, miškų įveisimo, atkūrimo, apsaugos, tvarkymo ir miško išteklių naudojimo technologijoms diegti;\n\n16) atstovauti Lietuvai tarptautinėse miškų ūkio srities organizacijose;\n\n17) gamtotvarkos priemonėms miškuose finansuoti.“\n\n2. Papildyti 7 straipsnį 21 dalimi:\n\n„21. Miško valdytojo, kuris yra juridinis asmuo arba užsienio valstybėje įsteigta organizacija, neturinti juridinio asmens statuso, tačiau turinti civilinį teisnumą pagal tos valstybės įstatymus, privalomųjų atskaitymų mokestinis laikotarpis yra kalendorinis mėnuo, o miško valdytojo, kuris yra fizinis asmuo, privalomųjų atskaitymų mokestinis laikotarpis yra kalendoriniai metai. Mokestiniam laikotarpiui pasibaigus, miško valdytojas, kuris yra juridinis asmuo arba užsienio valstybėje įsteigta organizacija, neturinti juridinio asmens statuso, tačiau turinti civilinį teisnumą pagal tos valstybės įstatymus, iki kito mėnesio, einančio po mokestinio laikotarpio, 15 dienos, o miško valdytojas, kuris yra fizinis asmuo, iki kalendorinių metų, einančių po mokestinio laikotarpio, gegužės 1 dienos privalo užpildyti privalomųjų atskaitymų deklaraciją ir sumokėti privalomuosius atskaitymus.“\n\n3. Pripažinti netekusia galios 7 straipsnio 3 dalį."
    },
    {
      "provision_ref": "art4",
      "section": "4",
      "title": "4 straipsnis. 101 straipsnio pakeitimas",
      "content": "Pakeisti 101 straipsnio 1 dalį ir ją išdėstyti taip:\n\n„1. Specialiosios žemės naudojimo sąlygos miško žemėje nustatytos Lietuvos Respublikos specialiųjų žemės naudojimo sąlygų įstatyme. Specialiųjų žemės naudojimo sąlygų apribojimai miško žemėje gali būti netaikomi įgyvendinant valstybei svarbius projektus.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 102 straipsniu",
      "content": "Papildyti Įstatymą 102 straipsniu:\n\n„102 straipsnis. Inžinerinių tinklų tiesimas, dviračių ir pėsčiųjų takų įrengimas miško žemėje\n\n1. Miško žemėje galima tiesti inžinerinius tinklus (įskaitant laikomus kilnojamaisiais daiktais), taip pat įrengti dviračių ir pėsčiųjų takus, nepaverčiant šios miško žemės kitomis naudmenomis ir jei tai nedaro esminės įtakos miško ekosistemai.\n\n2. Inžineriniai tinklai (įskaitant laikomus kilnojamaisiais daiktais) laikomi nedarančiais esminės įtakos miško ekosistemai, jei atitinka visas šias sąlygas:\n\n1) Specialiųjų žemės naudojimo sąlygų įstatyme nustatytas inžinerinių tinklų (įskaitant laikomų kilnojamaisiais daiktais) apsaugos zonos plotis neviršija 10 metrų ir šioje apsaugos zonoje leidžiama auginti želdinius;\n\n2) jie tiesiami medynu neapaugusioje miško žemėje arba tiesiami požeminiai inžineriniai tinklai (įskaitant laikomus kilnojamaisiais daiktais) nekertant miško;\n\n3) jie tiesiami IIB, III ar IV grupės miškuose.\n\n3. Dviračių ir pėsčiųjų takai laikomi nedarančiais esminės įtakos miško ekosistemai, jei įrengiami IIB, III ar IV grupių miškuose nevykdant miško kirtimo arba įrengiami šių grupių miškuose medynu neapaugusioje miško žemėje.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas",
      "content": "Papildyti 12 straipsnį 4 dalimi:\n\n„4. Laikinieji privažiavimo į statybvietę keliai įgyvendinant valstybei svarbius projektus gali būti įrengiami netaikant šiame įstatyme nustatytų miškotvarkos projekto rengimo ir kitų reikalavimų, išskyrus miško atkūrimą po statybos darbų pabaigos.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio įstatymo 3 straipsnį ir šio straipsnio 3 dalį, įsigalioja 2024 m. sausio 1 d.\n\n2. Šio įstatymo 3 straipsnis įsigalioja 2024 m. liepos 1 d.\n\n3. Lietuvos Respublikos Vyriausybė ar jos įgaliota institucija iki 2024 m. birželio 30 d. priima šio įstatymo 3 straipsnio įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
