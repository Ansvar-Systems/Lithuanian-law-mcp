{
  "id": "lt-law-x-1585",
  "type": "statute",
  "title": "Lietuvos Respublikos kontroliuojančiųjų investicinių bendrovių įstatymo 4, 6, 9, 10, 11 ir 18 straipsnių pakeitimo įstatymas",
  "short_name": "X-1585",
  "status": "in_force",
  "issued_date": "2008-06-05",
  "in_force_date": "2008-06-21",
  "url": "https://e-tar.lt/portal/lt/legalAct/TAR.979F548F78B5/dEGYlJtcIy",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Likvidavimo ypatumai\n\nLikviduojamos kontroliuojančiosios investicinės bendrovės turtas, kurį sudaro vertybiniai popieriai, įtraukti į prekybą reguliuojamoje rinkoje, turi būti parduoti šioje rinkoje; kiti vertybiniai popieriai bei kitas kilnojamasis ir nekilnojamasis turtas turi būti parduotas pagal Vertybinių popierių komisijos nustatytas taisykles.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 1 dalies 2 punkto ir 2 dalies pakeitimas",
      "content": "1. 6 straipsnio 1 dalies 2 punkte vietoj žodžio „pasiūlymas“ įrašyti žodį „siūlymas“ ir šį punktą išdėstyti taip:\n\n„2) priėmus 1 punkte numatytą nutarimą, ne vėliau kaip per 3 mėnesius buvo įgyvendintas oficialus vieno ar kelių akcininkų siūlymas supirkti visas bendrovės akcijas.“\n\n2. 6 straipsnio 2 dalyje vietoj žodžio „pasiūlymas“ įrašyti žodį „siūlymas“, išbraukti žodžius ir skaičius „rinkos“ ir „19 straipsnio 2 dalies“ ir šią dalį išdėstyti taip:\n\n„2. Šio straipsnio 1 dalies 2 punkte numatytam oficialiam siūlymui taikomos Vertybinių popierių įstatymo nuostatos.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 2 dalies 2 punkto pakeitimas",
      "content": "Pakeisti 9 straipsnio 2 dalies 2 punktą ir jį išdėstyti taip:\n\n„2) išleidžiamų naujų vertybinių popierių, jeigu jų emisijos sąlygose yra numatytas vertybinių popierių emitento įsipareigojimas pateikti prašymą įtraukti į prekybą reguliuojamoje rinkoje arba jei šie vertybiniai popieriai išleidžiami į viešąją apyvartą;“."
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 1 punkto pakeitimas",
      "content": "10 straipsnio 1 punkte prieš žodį „emitento“ įrašyti žodžius „vertybinių popierių“ ir šį punktą išdėstyti taip:\n\n„1) turėti vieno vertybinių popierių emitento vertybinių popierių, sudarančių daugiau kaip 25 procentus grynųjų aktyvų bendrosios vertės, išskyrus Vyriausybės vertybinius popierius;“."
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 1 dalies pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Kontroliuojančiajai investicinei bendrovei draudžiama be visuotinio akcininkų susirinkimo sprendimo įkeisti, parduoti ar kitaip perleisti bet kurio vertybinių popierių emitento akcijų paketą ar jo dalį, kurio bendra vertė sudaro ne mažiau kaip 5 procentus kontroliuojančiosios investicinės bendrovės grynųjų aktyvų vertės, jeigu dėl tokio sandorio kontroliuojančioji investicinė bendrovė prarastų ar galėtų prarasti vertybinių popierių emitento visuotiniame akcininkų susirinkime kvalifikuotą (2/3, 3/4 arba didesnę, jeigu tai numato vertybinių popierių emitento įstatai, balsų dalį) ar paprastą balsų daugumą (1/2 balsų), taip pat veto teisę (1/3 balsų) skaičiuojant nuo bendro balsų skaičiaus, visuotinio akcininkų susirinkimo sušaukimo iniciatyvos teisę bei kitas teises, kurioms įgyvendinti reikia 5 ar 10 procentų vertybinių popierių emitento įstatinio kapitalo.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio pakeitimas",
      "content": "18 straipsnio 1 dalyje vietoj žodžių „Vertybinių popierių rinkos“ įrašyti žodžius „Finansinių priemonių rinkų“ ir visą straipsnį išdėstyti taip:\n\n„18 straipsnis. Vertybinių popierių komisijos narių ir administracijos darbuotojų pareiga saugoti konfidencialią informaciją\n\n1. Vertybinių popierių komisijos nariai ir darbuotojai privalo Finansinių priemonių rinkų įstatymo nustatyta tvarka saugoti konfidencialią informaciją, kurią jie sužinojo atlikdami šio Įstatymo nustatytas funkcijas.\n\n2. Vertybinių popierių komisijos teisė perduoti konfidencialią informaciją Finansinių priemonių rinkų įstatymo nustatyta tvarka yra taikoma ir informacijai, gautai atliekant šio Įstatymo nustatytas funkcijas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
