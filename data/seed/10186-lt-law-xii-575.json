{
  "id": "lt-law-xii-575",
  "type": "statute",
  "title": "Lietuvos Respublikos įstatymas dėl sutikimo reorganizuoti valstybės įmonę \"Kauno aerouostas\" ir valstybės įmonę Tarptautinį Palangos oro uostą",
  "short_name": "XII-575",
  "status": "in_force",
  "issued_date": "2013-11-07",
  "in_force_date": "2013-11-23",
  "url": "https://e-tar.lt/portal/lt/legalAct/TAR.A988E613899B",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šio įstatymo paskirtis – sutikti reorganizuoti valstybės įmonę „Kauno aerouostas“ ir valstybės įmonę Tarptautinį Palangos oro uostą."
    },
    {
      "provision_ref": "art2",
      "section": "2",
      "title": "2 straipsnis. Reorganizavimo tikslas",
      "content": "Reorganizavimo tikslas yra optimizuoti ir sumažinti reorganizavime dalyvaujančių valstybės įmonės Tarptautinio Vilniaus oro uosto, valstybės įmonės „Kauno aerouostas“ ir valstybės įmonės Tarptautinio Palangos oro uosto valdymo išlaidas ir sukurti efektyvų oro uostų valdymo modelį, leidžiantį darniai plėtoti tarptautinius Vilniaus, Kauno ir Palangos oro uostus."
    },
    {
      "provision_ref": "art3",
      "section": "3",
      "title": "3 straipsnis. Reorganizavimo būdas",
      "content": "Valstybės įmonė „Kauno aerouostas“ ir valstybės įmonė Tarptautinis Palangos oro uostas reorganizuojamos prijungimo būdu – prie reorganizavime dalyvaujančios valstybės įmonės Tarptautinio Vilniaus oro uosto prijungiant reorganizuojamas valstybės įmonę „Kauno aerouostas“ ir valstybės įmonę Tarptautinį Palangos oro uostą."
    },
    {
      "provision_ref": "art4",
      "section": "4",
      "title": "4 straipsnis. Po reorganizavimo veiksiančios įmonės numatomi veiklos tikslai",
      "content": "Po reorganizavimo veiksiančios valstybės įmonės Tarptautinio Vilniaus oro uosto numatomi veiklos tikslai:\n\n1) eksploatuojant tarptautinius Vilniaus, Kauno ir Palangos oro uostus teikti viešąsias paslaugas, užtikrinant strateginį šalies interesą – valdyti ir plėtoti tarptautinių Vilniaus, Kauno ir Palangos oro uostų infrastruktūrą, garantuoti aukščiausią skrydžių saugos, aviacijos lygį;\n\n2) vykdyti kitą veiklą, siekiant tenkinti viešuosius interesus."
    },
    {
      "provision_ref": "art5",
      "section": "5",
      "title": "5 straipsnis. Teisės reorganizuoti valstybės įmonę „Kauno aerouostas“ ir valstybės įmonę Tarptautinį Palangos oro uostą suteikimas",
      "content": "Lietuvos Respublikos susisiekimo ministerijai, valstybės įmonės „Kauno aerouostas“, valstybės įmonės Tarptautinio Palangos oro uosto ir valstybės įmonės Tarptautinio Vilniaus oro uosto savininko teises ir pareigas įgyvendinančiai institucijai, suteikiama teisė reorganizuoti valstybės įmonę „Kauno aerouostas“ ir valstybės įmonę Tarptautinį Palangos oro uostą, prijungiant jas prie reorganizavime dalyvaujančios valstybės įmonės Tarptautinio Vilniaus oro uosto.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
