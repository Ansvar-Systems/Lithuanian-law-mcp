{
  "id": "lt-law-viii-819",
  "type": "statute",
  "title": "Lietuvos Respublikos gyventojų turto ir pajamų deklaravimo įstatymo 2, 3, 6, 11 straipsnių pakeitimo ir papildymo įstatymas",
  "short_name": "VIII-819",
  "status": "in_force",
  "issued_date": "1998-06-30",
  "in_force_date": "1998-07-15",
  "url": "https://e-tar.lt/portal/lt/legalAct/TAR.5336CEE37824",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1 dalies pakeitimas ir papildymas",
      "content": "Pakeisti ir papildyti 2 straipsnio 1 dalį ir ją išdėstyti taip:\n\n„1. Lietuvos Respublikos gyventojai, nurodyti šio įstatymo 11 straipsnyje, privalo deklaruoti:\n\n1) kalendorinių metų pradžioje turimą, per kalendorinius metus įsigytą ir kalendorinių metų pabaigoje turimą šį turtą:\n\na) registruojamą turtą – kilnojamąjį ir nekilnojamąjį ilgalaikį turtą, kuriam nustatyta teisinė registracija;\n\nb) neregistruojamą turtą – meno kūrinius, brangiųjų metalų dirbinius, taip pat dirbinius su brangakmeniais ir iš jų, kai vieno dirbinio vertė didesnė kaip 2000 litų;\n\nc) indėlius, paskolintas lėšas, akcijas, obligacijas, vekselius ir kitus vertybinius popierius, pagal kiekvieną atskirą rūšį didesnės kaip 2000 litų vertės;\n\nd) turimus pinigus, tarp jų pasiskolintus;\n\n2) per kalendorinius metus gautas visų rūšių pajamas, išskyrus pajamas, gautas už parduotas akcijas, obligacijas, vekselius ir kitus vertybinius popierius, taip pat atsiimtų indėlių, sugrąžintų paskolintų lėšų bei gautų palūkanų ir dividendų sumas, kurios pagal kiekvieną rūšį yra mažesnės kaip 2000 litų, ir sumokėtą pajamų mokestį.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 1 dalies papildymas ir pakeitimas",
      "content": "3 straipsnio 1 dalyje po žodžių „Lietuvos Respublikos gyventojai“ įrašyti žodžius „nurodyti šio įstatymo 11 straipsnyje“, vietoj žodžių „ne mažiau kaip 183 dienas per metus“ įrašyti žodžius „183 dienas ir ilgiau“, vietoj žodžių „pagal gyvenamąją vietą“ įrašyti žodžius „gyvenamosios vietos teritorinei“, po žodžių „valstybinei mokesčių inspekcijai“ įrašyti žodį „du“, vietoj žodžio „deklaracijas“ įrašyti žodžius „deklaracijos egzempliorius“ ir šią dalį išdėstyti taip:\n\n„1. Lietuvos Respublikos gyventojai, nurodyti šio įstatymo 11 straipsnyje, gyvenę Lietuvos Respublikoje ataskaitiniais metais su pertraukomis arba ištisai 183 dienas ir ilgiau, išskyrus užsienio valstybių diplomatus, diplomatinių atstovybių ir konsulinių įstaigų darbuotojus – užsienio valstybių piliečius, deklaruoja turtą ir pajamas, pateikdami gyvenamosios vietos teritorinei valstybinei mokesčių inspekcijai du Vyriausybės nustatytos formos turto ir pajamų deklaracijos egzempliorius. Nepilnamečių asmenų ir pilnamečių asmenų invalidų bei pensininkų, reikalaujančių globos, gyvenančių kartu su šeima, turtą ir pajamas deklaruoja vienas iš tėvų, įtėvių, globėjų ar rūpintojų.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas ir papildymas",
      "content": "Pakeisti ir papildyti 6 straipsnį ir jį išdėstyti taip:\n\n„6 straipsnis. Pažymų pateikimo tvarka\n\n1. Lietuvos Respublikos juridiniai ir fiziniai asmenys bei juridinio asmens teisių neturintys subjektai, išmokėję šio įstatymo 11 straipsnyje nurodytiems gyventojams bet kurios rūšies išmokas, nemokamai išdavę turto bei vertybių ar suteikę paslaugų ir tam tikrais atvejais išskaitę mokesčius, kasmet iki kovo 1 dienos privalo parengti Vyriausybės ar jos įgaliotos institucijos patvirtintos formos pažymas apie Lietuvos Respublikos gyventojams per praėjusius metus išmokėtas sumas, išskaičiuotus mokesčius, nemokamai išduotą turtą ar suteiktas paslaugas. Vieną šios pažymos egzempliorių išdavėjai nemokamai išsiunčia ar išduoda šio įstatymo 11 straipsnyje nurodytiems Lietuvos Respublikos gyventojams, o kitą – jų gyvenamosios vietos teritorinei valstybinei mokesčių inspekcijai.\n\n2. Šio įstatymo 11 straipsnyje nurodyti asmenys kasmet iki vasario 1 dienos juridiniams, fiziniams asmenims bei juridinio asmens teisių neturintiems subjektams (atitinkamais kalendoriniais metais išmokėjusiems bet kurios rūšies išmokas, nemokamai išdavusiems turto bei vertybių ar suteikusiems paslaugų) turi raštiškai pranešti, kad jų gyvenamosios vietos teritorinei valstybinei mokesčių inspekcijai ir jiems patiems pateiktų šio straipsnio 1 dalyje nurodytą pažymą. Pagal raštišką pranešimą pažymą pateikti yra privaloma.\n\n3. Lietuvos Respublikos juridiniai ir fiziniai asmenys bei juridinio asmens teisių neturintys subjektai, per atitinkamą kalendorinių metų laikotarpį išmokėję bet kurios rūšies išmokas, nemokamai išdavę turto bei vertybių ar suteikę paslaugų kandidatams į politikus ar pradedantiems eiti pareigas valstybės tarnautojams, jiems raštiškai paprašius, privalo pateikti šio straipsnio 1 dalyje nurodytą pažymą. Šios pažymos parengiamos ir išsiunčiamos nemokamai.\n\n4. Lietuvos Respublikos operatyvinės veiklos subjektų teises turinčių valstybės institucijų valdininkams ir pareigūnams, kurių veiklą reglamentuoja Operatyvinės veiklos įstatymas, bei jų šeimos nariams pažymų pateikimo terminus ir tvarką nustato Vyriausybė arba jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio 5 punkto pripažinimas netekusiu galios",
      "content": "11 straipsnio 5 punktą pripažinti netekusiu galios.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
