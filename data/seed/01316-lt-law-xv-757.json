{
  "id": "lt-law-xv-757",
  "type": "statute",
  "title": "Lietuvos Respublikos biudžeto sandaros įstatymo Nr. I-430 2, 6, 15, 18, 19, 20, 21, 27 straipsnių, VII skyriaus, priedo pakeitimo ir VIII skyriaus pripažinimo netekusiu galios įstatymas",
  "short_name": "XV-757",
  "status": "in_force",
  "issued_date": "2025-12-23",
  "in_force_date": "2026-01-01",
  "url": "https://e-tar.lt/portal/lt/legalAct/32a5b942e58811f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 5 dalį.\n\n2. Pripažinti netekusia galios 2 straipsnio 12 dalį.\n\n3. Pakeisti 2 straipsnio 16 dalį ir ją išdėstyti taip:\n\n„16. Kitos šiame įstatyme vartojamos sąvokos suprantamos taip, kaip apibrėžiamos arba vartojamos 2024 m. balandžio 29 d. Europos Parlamento ir Tarybos reglamente (ES) 2024/1263 dėl veiksmingo ekonominės politikos koordinavimo ir daugiašalės biudžeto priežiūros, kuriuo panaikinamas Tarybos reglamentas (EB) Nr. 1466/97, Lietuvos Respublikos asmenų perkėlimo į Lietuvos Respubliką įstatyme, Lietuvos Respublikos biudžetinių įstaigų įstatyme, Lietuvos Respublikos Fiskalinės sutarties įgyvendinimo konstituciniame įstatyme, Lietuvos Respublikos fiskalinės valdysenos įstatyme, Lietuvos Respublikos krizių valdymo ir civilinės saugos įstatyme, Lietuvos Respublikos nepaprastosios padėties įstatyme, Lietuvos Respublikos strateginio valdymo įstatyme, Lietuvos Respublikos sveikatos draudimo įstatyme, Lietuvos Respublikos tarptautinių operacijų, pratybų ir kitų karinio bendradarbiavimo renginių įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme, Lietuvos Respublikos valstybės iždo įstatyme, Lietuvos Respublikos valstybės skolos įstatyme, Lietuvos Respublikos valstybės socialinių fondų biudžetų sandaros įstatyme, Lietuvos Respublikos viešojo sektoriaus atskaitomybės įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnio 1 dalį ir ją išdėstyti taip:\n\n„1. Biudžeto sudarymo ir vykdymo teisinis pagrindas yra Lietuvos Respublikos Konstitucija, Fiskalinės sutarties įgyvendinimo konstitucinis įstatymas, šis įstatymas, Fiskalinės valdysenos įstatymas, Lietuvos Respublikos Seimo statutas, Lietuvos Respublikos savivaldybių biudžetų pajamų nustatymo metodikos įstatymas, Strateginio valdymo įstatymas, tam tikrų metų biudžeto patvirtinimo įstatymas, savivaldybių tarybų priimti sprendimai dėl tam tikrų biudžetinių metų savivaldybių biudžetų patvirtinimo, Vyriausybės tvirtinamos biudžetų sudarymo ir vykdymo taisyklės, ekonominė ir funkcinė klasifikacijos ir kiti biudžeto pajamų gavimą ir programų finansavimą reglamentuojantys teisės aktai.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio pakeitimas",
      "content": "Pakeisti 15 straipsnio 2 dalį ir ją išdėstyti taip:\n\n„2. Mero rezervo lėšos naudojamos savivaldybės tarybos nustatyta tvarka:\n\n1) krizėms ar ekstremaliosioms situacijoms ir (arba) ekstremaliesiems įvykiams likviduoti, jų padariniams šalinti ir padarytiems nuostoliams iš dalies kompensuoti;\n\n2) gaisrų ar įvykių padariniams likviduoti ir jų padarytiems nuostoliams iš dalies kompensuoti;\n\n3) dėl nepaprastosios padėties atsiradusioms išlaidoms iš dalies apmokėti ir (arba) jos padariniams šalinti.“"
    },
    {
      "provision_ref": "art4",
      "section": "4",
      "title": "4 straipsnis. 18 straipsnio pakeitimas",
      "content": "1. Pakeisti 18 straipsnio 2 dalį ir ją išdėstyti taip:\n\n„2. Agreguotas asignavimų limitas nustatomas atsižvelgiant į grynųjų išlaidų augimo ribas.“\n\n2. Pakeisti 18 straipsnio 5 dalies nuostatą iki dvitaškio ir ją išdėstyti taip:\n\n„5. Rengiant tam tikrų metų biudžeto patvirtinimo įstatymo projektą, ankstesnių metų biudžeto patvirtinimo įstatyme nustatyti antrųjų ir trečiųjų metų agreguoti asignavimų limitai ir konsoliduotąjį biudžetą sudarantiems biudžetams paskirstytos agreguotų asignavimų limitų dalys gali būti tikslinami, jeigu neviršijamos grynųjų išlaidų augimo ribos, šiais atvejais:“.\n\n3. Pakeisti 18 straipsnio 5 dalies 1 punktą ir jį išdėstyti taip:\n\n„1) paskelbus valstybės lygio ekstremaliąją situaciją;“."
    },
    {
      "provision_ref": "art5",
      "section": "5",
      "title": "5 straipsnis. 19 straipsnio pakeitimas",
      "content": "1. Pripažinti netekusiu galios 19 straipsnio 2 dalies 1 punkto f papunktį.\n\n2. Papildyti 19 straipsnio 2 dalį 3 punktu:\n\n„3) vidutinės trukmės valdžios sektoriaus rodikliai atskirai pirmiesiems, antriesiems ir tretiesiems biudžetiniams metams vienos dešimtosios tikslumu:\n\na) valdžios sektoriaus balanso rodiklis (nurodomas procentais BVP);\n\nb) grynųjų išlaidų augimas (nurodomas procentais).“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Informacija ir duomenys, teikiami Seimui su tam tikrų metų biudžeto patvirtinimo įstatymo projektu\n\n1. Vyriausybė su tam tikrų metų biudžeto patvirtinimo įstatymo projektu Seimui teikia:\n\n1) informaciją apie:\n\na) mokesčių išlaidų poveikį pajamoms;\n\nb) antrųjų ir trečiųjų biudžetinių metų valstybės biudžeto pajamas;\n\nc) pajamų ir išlaidų diskrecines priemones, nurodydama šių priemonių poveikio biudžeto pajamoms ir išlaidoms kiekybinį įvertinimą;\n\nd) vidutiniu laikotarpiu planuojamą metinį grynųjų išlaidų pokytį ir jo palyginimą su metinėje pažangos ataskaitoje, rengiamoje pagal Reglamentą (ES) 2024/1263, (toliau – metinė pažangos ataskaita) pateiktomis atitinkamų metų grynųjų išlaidų augimo ribomis;\n\ne) bet kokio nuokrypio nuo grynųjų išlaidų augimo ribų priežastis, jeigu iš Seimo tvirtinamų biudžetų projektų visumos matyti, kad planuojamas grynųjų išlaidų augimas bus didesnis negu metinėje pažangos ataskaitoje pateiktos grynųjų išlaidų augimo ribos;\n\nf) tai, kaip tam tikrų metų biudžeto patvirtinimo įstatymo projektu siekiama valdyti planuojamą grynųjų išlaidų augimą, kad jis atitiktų metinėje pažangos ataskaitoje pateiktas grynųjų išlaidų augimo ribas;\n\ng) vidutiniu laikotarpiu numatomas fiskalines rizikas ir jų įvertinimą;\n\nh) valstybės biudžeto ir savivaldybių biudžetų rodiklių perklasifikavimą, kuris atsirastų valdžios sektoriaus balanso rodiklį skaičiuojant pagal Europos sąskaitų sistemą (ESS’2010) ir kurio vertė viršija 0,1 procento BVP to meto kainomis;\n\ni) valdžios sektoriaus ilgalaikio tvarumo perspektyvų pokytį, įvertinamą remiantis rengiant tam tikrų metų biudžeto patvirtinimo įstatymo projektą Europos Komisijos paskelbtais naujausiais duomenimis;\n\nj) naujausių Europos Komisijos parengtų Lietuvos Respublikos makroekonominių ir fiskalinių rodiklių prognozių ir Finansų ministerijos parengto ekonominės raidos scenarijaus bei vidutinio laikotarpio fiskalinių rodiklių projekcijų palyginimą, paaiškindama šių projekcijų skirtumų, jeigu jų yra, priežastis;\n\nk) Finansų ministerijos parengtų vidutinio laikotarpio fiskalinių rodiklių projekcijų pasikeitimą, įvertinus prielaidą, kad BVP ir skolinimosi palūkanų norma nukrypsta nuo ekonominės raidos scenarijaus ir vidutinio laikotarpio fiskalinių rodiklių projekcijų;\n\nl) planuojamą valdžios sektoriaus balanso dalį, apskaičiuotą kaip valdžios sektoriaus balanso ir valstybės, savivaldybių, valstybės socialinių fondų, privalomojo sveikatos draudimo fondo biudžetų balansų skirtumas;\n\nm) asignavimų valdytojų kiekvieniems 3 biudžetiniams metams planuojamas asignavimų darbo užmokesčiui sumas;\n\nn) savivaldybių biudžetams skiriamų specialių tikslinių dotacijų antriesiems ir tretiesiems biudžetiniams metams sumas ir dotacijas (išskyrus specialias tikslines dotacijas, nurodytas šio įstatymo 19 straipsnio 2 dalies 1 punkto d papunktyje) savivaldybių biudžetams kiekvieniems 3 biudžetiniams metams;\n\no) vidutinės trukmės konsoliduotojo biudžeto pirmųjų, antrųjų ir trečiųjų biudžetinių metų nepaskirstytas agreguoto asignavimų limito dalis;\n\np) tai, kaip atsižvelgiama į ilgalaikio viešųjų finansų tvarumo vertinimo rezultatus;\n\n2) valdžios sektoriaus finansų projekciją, parengtą pagal Fiskalinės valdysenos įstatymo 4 straipsnio 1 dalies 2 punktą;\n\n3) vidutinio laikotarpio valdžios sektoriaus balanso rodiklių projekciją, išskirdama centrinės, vietos valdžios ir socialinės apsaugos fondų subsektorių dalis, visų pagrindinių valdžios sektoriaus išlaidų ir pajamų straipsnių projekciją, grindžiamą prielaida, kad fiskalinė politika nesikeis;\n\n4) informaciją apie planuojamą Vyriausybės skolinimosi valstybės vardu vidaus ir užsienio rinkose poreikį, valdžios sektoriaus skolos projekciją, išskirdama subjektų, kurie priskiriami valdžios sektoriui, tačiau kurių biudžetai nėra vidutinės trukmės konsoliduotojo biudžeto dalis, skolinimosi įsipareigojimų poveikį valdžios sektoriaus skolos dydžiui;\n\n5) išaiškinimą (apimtis ir priežastis) apie ankstesniais biudžetiniais metais nustatyto agreguoto asignavimų limito ir konsoliduotąjį biudžetą sudarantiems biudžetams paskirstytos agreguoto asignavimų limito dalies pokyčius bei nepaskirstytos agreguoto asignavimų limito dalies paskirstymą konsoliduotąjį biudžetą sudarantiems biudžetams paskirstytos agreguoto asignavimų limito dalies pokyčiams finansuoti šio įstatymo 18 straipsnio 4, 5 ir 6 dalyse nustatytais atvejais;\n\n6) informaciją, parengtą pagal 2013 m. gegužės 21 d. Europos Parlamento ir Tarybos reglamente (ES) Nr. 473/2013 dėl euro zonos valstybių narių biudžeto planų projektų stebėsenos bei vertinimo ir perviršinio deficito padėties ištaisymo užtikrinimo bendrųjų nuostatų nurodytus ir Europos Komisijos viešai paskelbtus dokumentus, kuriuose aiškinamas šio reglamento taikymas.\n\n2. Lietuvos bankas ne vėliau kaip per 15 darbo dienų nuo tam tikrų metų biudžeto patvirtinimo įstatymo projekto pateikimo Seimui dienos teikia Seimui išvadas dėl valdžios sektoriaus balanso rodiklio poveikio pasitikėjimui finansų sistemos stabilumu ir kainų stabilumui.“"
    },
    {
      "provision_ref": "art7",
      "section": "7",
      "title": "7 straipsnis. 21 straipsnio pakeitimas",
      "content": "Pripažinti netekusia galios 21 straipsnio 2 dalį."
    },
    {
      "provision_ref": "art8",
      "section": "8",
      "title": "8 straipsnis. 27 straipsnio pakeitimas",
      "content": "Pakeisti 27 straipsnio 2 dalį ir ją išdėstyti taip:\n\n„2. Pažangos lėšos gali būti naudojamos tik pažangos priemonėms finansuoti, išskyrus Europos Sąjungos ir kitos tarptautinės finansinės paramos ir bendrojo finansavimo lėšas.“"
    },
    {
      "provision_ref": "art9",
      "section": "9",
      "title": "9 straipsnis. VII skyriaus pakeitimas",
      "content": "Pakeisti VII skyrių ir jį išdėstyti taip:\n\n„VII SKYRIUS\nBIUDŽETO VYKDYMO VERTINIMAS"
    },
    {
      "provision_ref": "art32",
      "section": "32",
      "title": "32 straipsnis. Biudžeto vykdymo vertinimas",
      "content": "1. Asignavimų valdytojų, biudžetinių įstaigų, kurių savininko teises ir pareigas įgyvendina valstybės biudžeto asignavimų valdytojai arba savivaldybių merai, išskyrus tas biudžetinės įstaigos savininko teises ir pareigas, kurios yra priskirtos savivaldybės tarybos išimtinei ir paprastajai kompetencijai (jeigu savivaldybės tarybos paprastosios kompetencijos įgyvendinimo savivaldybės taryba nėra perdavusi savivaldybės merui), ir (arba) kurios yra atskaitingos valstybės biudžeto asignavimų valdytojams, ministrų valdymo sričių įstaigų, vykdančių atitinkamo asignavimų valdytojo programas, biudžetinių įstaigų, kurių savininko teises ir pareigas įgyvendina ministrų valdymo sričių įstaigos, ir kitų subjektų programų vykdymą vertina vidaus audito tarnybos, vadovaudamosi Lietuvos Respublikos vidaus kontrolės ir vidaus audito įstatymu ir kitais vidaus auditą reglamentuojančiais teisės aktais.\n\n2. Vyriausybės nustatyta tvarka savivaldybės kiekvienam metų ketvirčiui pasibaigus teikia Finansų ministerijai biudžeto vykdymo prognozes likusiems metų ketvirčiams.“"
    },
    {
      "provision_ref": "art10",
      "section": "10",
      "title": "10 straipsnis. VIII skyriaus pripažinimas netekusiu galios",
      "content": "Pripažinti netekusiu galios VIII skyrių."
    },
    {
      "provision_ref": "art11",
      "section": "11",
      "title": "11 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nbiudžeto sandaros įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2011 m. lapkričio 8 d. Tarybos direktyva 2011/85/ES dėl reikalavimų valstybių narių biudžeto sistemoms su pakeitimais, padarytais 2024 m. balandžio 29 d. Tarybos direktyva (ES) 2024/1265.\n\n__________________“."
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė iki 2025 m. gruodžio 31 d. priima šio įstatymo įgyvendinamuosius teisės aktus.\n\n3. Šis įstatymas taikomas rengiant Lietuvos Respublikos 2027–2029 metų, taip pat vėlesnių metų biudžeto patvirtinimo įstatymų projektus ir tvirtinant, vykdant, vertinant 2027–2029 metų, taip pat vėlesnių metų biudžetus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
