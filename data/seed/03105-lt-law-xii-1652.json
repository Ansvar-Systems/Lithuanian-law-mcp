{
  "id": "lt-law-xii-1652",
  "type": "statute",
  "title": "Lietuvos Respublikos labdaros ir paramos fondų įstatymo Nr. I-1232 8, 9 ir 12 straipsnių pakeitimo įstatymas",
  "short_name": "XII-1652",
  "status": "in_force",
  "issued_date": "2015-04-23",
  "in_force_date": "2015-06-01",
  "url": "https://e-tar.lt/portal/lt/legalAct/79453090ef0511e4927fda1d051299fb/KCACcceijv",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Pakeisti 8 straipsnio 7 dalį ir ją išdėstyti taip:\n\n„7. Visuotinis dalininkų susirinkimas gali priimti sprendimus, kai jame dalyvauja daugiau kaip 1/2 balsų visuotiniame dalininkų susirinkime turinčių fondo dalininkų, jeigu fondo įstatuose nenustatyta didesnė dauguma. Jeigu visuotiniame dalininkų susirinkime nėra kvorumo, fondo įstatuose nustatyta tvarka turi būti šaukiamas pakartotinis susirinkimas ne anksčiau kaip po 5 dienų ir ne vėliau kaip po 21 dienos nuo neįvykusio visuotinio dalininkų susirinkimo dienos. Šis susirinkimas turi teisę priimti sprendimus neįvykusio visuotinio dalininkų susirinkimo darbotvarkės klausimais, nepaisydamas jame dalyvaujančių dalininkų skaičiaus.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Valdymo organas, be Civilinio kodekso 2.82 straipsnyje nustatytų funkcijų, priima į darbą ir iš jo atleidžia darbuotojus, sudaro su jais darbo sutartis, rengia ir pateikia visuotiniam dalininkų susirinkimui fondo metinį pranešimą ir metinių finansinių ataskaitų rinkinį, skirsto lėšas labdarai ir paramai, tvirtina turtinių įnašų įvertinimą, analizuoja fondo veiklos rezultatus, pajamų ir išlaidų sąmatas, mokestinių patikrinimų ir auditų, inventorizacijos ir kitus vertybių apskaitos duomenis, skelbia viešą informaciją ar organizuoja jos paskelbimą, organizuoja savanorišką veiklą Lietuvos Respublikos savanoriškos veiklos įstatymo nustatyta tvarka, sprendžia kitus šiame įstatyme ir fondo įstatuose valdymo organo kompetencijai priskirtus klausimus. Valdymo organas taip pat priima sprendimus dėl filialų ir atstovybių steigimo bei jų veiklos nutraukimo ir tvirtina jų nuostatus, jeigu fondo įstatuose nenustatyta kitaip.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 6 dalį ir ją išdėstyti taip:\n\n„6. Kiekvienais metais fondo metinių finansinių ataskaitų rinkinys, o tais atvejais, kai auditas atliktas, audituotas metinių finansinių ataskaitų rinkinys kartu su auditoriaus išvada ar fondo, valdančio neliečiamąjį kapitalą, audituotas metinių finansinių ataskaitų rinkinys kartu su auditoriaus išvada ir metinis pranešimas turi būti pateikti Juridinių asmenų registro tvarkytojui. Fondas, valdantis neliečiamąjį kapitalą, pateikdamas metinį pranešimą, Juridinių asmenų registro tvarkytojui pateikia duomenis ir apie neliečiamojo kapitalo dydį ir sudėtį finansinių metų pabaigoje.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2015 m. birželio 1 d.\n\n2. Šio įstatymo nuostatos dėl metinių finansinių ataskaitų rinkinio teikimo Juridinių asmenų registro tvarkytojui taikomos teikiant 2015 m. sausio 1 d. ir vėliau prasidedančių ataskaitinių laikotarpių metinių finansinių ataskaitų rinkinius.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
