{
  "id": "lt-law-xii-2652",
  "type": "statute",
  "title": "Lietuvos Respublikos geležinkelių transporto eismo saugos įstatymo Nr. IX-1905 2, 6, 9 straipsnių ir priedo pakeitimo įstatymas",
  "short_name": "XII-2652",
  "status": "in_force",
  "issued_date": "2016-09-27",
  "in_force_date": "2016-12-01",
  "url": "https://e-tar.lt/portal/lt/legalAct/a6e570108b8e11e6b969d7ae07280e89/wdMQAVwwMV",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 7 dalį ir ją išdėstyti taip:\n\n„7. Europos Bendrijos patikros deklaracija – pareiškėjo pasirašomas patikros dokumentas, kuriuo pareiškėjas, prisiimdamas visą atsakomybę, patvirtina, kad struktūrinis posistemis, kuriam buvo taikomos Europos Bendrijos ir (ar) Lietuvos Respublikos patikros procedūros, atitinka reikalavimus, nustatytus atitinkamose geležinkelių techninio sąveikumo specifikacijose ir (ar) geležinkelių posistemių techninių taisyklių sąraše.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnio 3 dalies 1 punktą ir jį išdėstyti taip:\n\n„1) Lietuvos Respublikos susisiekimo ministro nustatyta tvarka tvirtina geležinkelių riedmenų tipus, išduoda leidimus pradėti naudoti Lietuvos Respublikoje struktūrinius posistemius, pakeičia išduotus leidimus, sustabdo jų galiojimą, panaikina galiojimo sustabdymą, panaikina jų galiojimą ir tikrina, ar struktūrinių posistemių naudojimas ir priežiūra atitinka esminius reikalavimus;“."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Leidžiama pradėti naudoti tik tuos struktūrinius posistemius, kurie turi Lietuvos Respublikos susisiekimo ministro nustatyta tvarka išduotus leidimus (leidimą pradėti naudoti geležinkelių sistemos struktūrinius posistemius, pirmą leidimą pradėti naudoti TSS atitinkančius geležinkelių riedmenis, pirmą leidimą pradėti naudoti TSS neatitinkančius geležinkelių riedmenis, papildomą leidimą pradėti naudoti TSS atitinkančius geležinkelių riedmenis, papildomą leidimą pradėti naudoti TSS neatitinkančius geležinkelių riedmenis, leidimą pradėti naudoti geležinkelių riedmenų seriją ir (ar) leidimą pradėti naudoti patvirtintą geležinkelių riedmenų tipą atitinkančius geležinkelių riedmenis). Struktūriniai posistemiai, kurie turi pasirašytą Europos Bendrijos patikros deklaraciją ir išduotą Europos Bendrijos ir (ar) Lietuvos Respublikos patikros sertifikatą, laikomi atitinkančiais esminius reikalavimus ir užtikrinančiais geležinkelių sistemos sąveikumą. Struktūrinių posistemių Europos Bendrijos patikros atlikimo tvarką, Lietuvos Respublikos patikros atlikimo tvarką ir Europos Bendrijos patikros deklaracijos rengimo tvarką nustato Lietuvos Respublikos susisiekimo ministras.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo priedo pakeitimas",
      "content": "Pakeisti Įstatymo priedo 4 punktą ir jį išdėstyti taip:\n\n„4. 2008 m. birželio 17 d. Europos Parlamento ir Tarybos direktyva 2008/57/EB dėl geležinkelių sistemos sąveikos Bendrijoje (nauja redakcija) (OL 2008 L 191, p. 1) su paskutiniais pakeitimais, padarytais 2014 m. gruodžio 5 d. Komisijos direktyva 2014/106/ES (OL 2014 L 355, p. 42).“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. gruodžio 1 d.\n\n2. Lietuvos Respublikos Vyriausybė ir Lietuvos Respublikos susisiekimo ministras iki 2016 m. lapkričio 30 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo parengtos ir pasirašytos Europos Bendrijos patikros deklaracijos ir Lietuvos Respublikos patikros deklaracijos galioja po šio įstatymo įsigaliojimo, jeigu nėra keičiami šiose deklaracijose nurodytų geležinkelių sistemos struktūrinių posistemių pagrindiniai parametrai ir (ar) geležinkelių sistemos struktūriniams posistemiams nėra atliekamos papildomos Europos Bendrijos ir (ar) Lietuvos Respublikos patikros procedūros. Po šio įstatymo įsigaliojimo pakeitus geležinkelių sistemos struktūrinių posistemių pagrindinius parametrus ir (ar) atlikus papildomas Europos Bendrijos ir (ar) Lietuvos Respublikos patikros procedūras, Europos Bendrijos patikros deklaracija rengiama Lietuvos Respublikos susisiekimo ministro nustatyta Europos Bendrijos patikros deklaracijos rengimo tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
