{
  "id": "lt-law-xv-564",
  "type": "statute",
  "title": "Lietuvos Respublikos teisės gauti informaciją ir duomenų pakartotinio naudojimo įstatymo Nr. VIII-1524 2, 3, 10, 14 ir 17 straipsnių pakeitimo įstatymas",
  "short_name": "XV-564",
  "status": "in_force",
  "issued_date": "2025-11-20",
  "in_force_date": "2026-01-01",
  "url": "https://e-tar.lt/portal/lt/legalAct/facb8422cc3511f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 2 dalies 3 punktą ir jį išdėstyti taip:\n\n„3) duomenims, kuriuos teikti draudžia įstatymai, įskaitant duomenis, kurie nėra prieinami dėl nacionalinio ar visuomenės saugumo, šalies gynybos interesų, statistinių duomenų konfidencialumo, komercinio konfidencialumo arba kurie sudaro valstybės, tarnybos, banko, komercinę, profesinę paslaptį;“.\n\n2. Papildyti 2 straipsnio 2 dalį 11 punktu:\n\n„11) duomenims, kurių pakartotinį naudojimą nustato Lietuvos Respublikos apsaugotų duomenų pakartotinio naudojimo, duomenų tarpininkavimo ir duomenų altruizmo veiklos priežiūros įstatymas ir Lietuvos Respublikos pakartotinio sveikatos duomenų naudojimo įstatymas.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Duomenys – užfiksuota informacija apie institucijos ar valstybės valdomo subjekto veiklą ar jos dalis, neatsižvelgiant į jos pateikimo būdą, formą (raštu arba elektronine forma ar kaip garso, vaizdo ar garso ir vaizdo įrašas) ir laikmeną, įskaitant informacinės sistemos duomenis.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnio 6 dalį ir ją išdėstyti taip:\n\n„6. Šio straipsnio 2 ir 3 dalyse nurodytais atvejais atlyginimo už duomenų teikimą pakartotinai naudoti dydis apskaičiuojamas vadovaujantis Vyriausybės nustatyta tvarka, pagal kurią taip pat nustatomos išlaidų kategorijos, priskiriamos sąnaudoms, kurias galima įtraukti apskaičiuojant atlyginimo dydį (informacinės sistemos amortizacijos, priežiūros, administravimo, darbo užmokesčio ir kitos Vyriausybės nustatytos išlaidos).“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas",
      "content": "Pakeisti 14 straipsnio 1 dalį ir ją išdėstyti taip:\n\n„1. Duomenys pareiškėjui teikiami tokio turinio ir tokiu formatu, kuris naudojamas institucijoje ar valstybės valdomame subjekte ir kurio nereikia papildomai adaptuoti, apdoroti ar kitaip koreguoti. Jeigu parengtinis duomenų, išskyrus informacinės sistemos duomenis, ar duomenų rinkinių turinys ar formatas nebeatitinka pareiškėjų poreikių, institucija ar valstybės valdomas subjektas pritaiko jų turinį ir (arba) formatą pareiškėjų poreikiams. Rekomenduojamus duomenų formatus ir standartus nustato ekonomikos ir inovacijų ministro įgaliota institucija.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio pakeitimas",
      "content": "Pakeisti 17 straipsnio 3 dalį ir ją išdėstyti taip:\n\n„3. Lietuvos atvirų duomenų portalo informacinės sistemos valdytoja ir duomenų valdytoja yra Ekonomikos ir inovacijų ministerija.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 5 straipsnį ir šio straipsnio 3 dalį, įsigalioja 2026 m. sausio 1 d.\n\n2. Šio įstatymo 5 straipsnis įsigalioja 2027 m. sausio 1 d.\n\n3. Lietuvos Respublikos Vyriausybė ir ekonomikos ir inovacijų ministras iki 2026 m. gruodžio 31 d. priima šio įstatymo 5 straipsnio įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
