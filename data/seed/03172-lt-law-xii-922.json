{
  "id": "lt-law-xii-922",
  "type": "statute",
  "title": "Lietuvos Respublikos profesinio mokymo įstatymo Nr. VIII-450 22, 23, 24, 31 straipsnių pakeitimo ir Įstatymo papildymo 23-1 straipsniu įstatymas",
  "short_name": "XII-922",
  "status": "in_force",
  "issued_date": "2014-06-05",
  "in_force_date": "2014-09-01",
  "url": "https://e-tar.lt/portal/lt/legalAct/7c326650f77c11e39cfacd978b6fd9bb",
  "provisions": [
    {
      "provision_ref": "art1",
      "section": "1",
      "title": "1 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Švietimo ir mokslo ministerijos ir švietimo ir mokslo ministro įgaliojimai\n\n1. Švietimo ir mokslo ministerija:\n\n1) formuoja profesinio mokymo politiką, taip pat organizuoja, koordinuoja ir kontroliuoja jos įgyvendinimą;\n\n2) dalyvauja formuojant žmogiškųjų išteklių plėtros politiką;\n\n3) skelbia informaciją apie profesinio mokymo įstaigų vykdomas formaliojo profesinio mokymo programas, jas vykdančius ir turinčius licencijas jas vykdyti profesinio mokymo teikėjus, apie institucijas, kurioms suteikta teisė vertinti asmens įgytas kompetencijas;\n\n4) rengia profesinio mokymo ir kvalifikacijų sistemų plėtros investicines programas;\n\n5) rengia Kompetencijų vertinimo lėšų skaičiavimo vienam asmeniui metodiką;\n\n6) koordinuoja profesinio mokymo įstaigų, kuriose teisės aktų nustatyta tvarka įgyvendina valstybės kaip savininkės ar dalininkės teises ir pareigas, profesijos mokytojų kvalifikacijos tobulinimą;\n\n7) steigia ir tvarko Diplomų, atestatų ir kvalifikacijos pažymėjimų registrą ir Kvalifikacijos tobulinimo programų ir renginių registrą;\n\n8) Kvalifikacijų tvarkymo institucijos teikimu akredituoja institucijas ir suteikia joms teisę vertinti asmens įgytas kompetencijas;\n\n9) kartu su Ūkio ministerija rengia profesinio mokymo lėšų skaičiavimo vienam mokiniui, kuris mokosi pagal formaliojo profesinio mokymo programą (išskyrus vidaus reikalų profesinio mokymo įstaigų vykdomas programas), metodiką (toliau – profesinio mokymo lėšų skaičiavimo vienam mokiniui metodika);\n\n10) kartu su Ūkio ministerija vykdo profesinio mokymo programų, išskyrus vidaus reikalų profesinio mokymo įstaigų vykdomų programų, finansavimą iš valstybės biudžeto, taikydama profesinio mokymo lėšų skaičiavimo vienam mokiniui metodiką;\n\n11) kartu su Ūkio ministerija rengia Formaliojo profesinio mokymo licencijavimo taisykles;\n\n12) atlieka kitas šio įstatymo ir kitų teisės aktų nustatytas funkcijas.\n\n2. Švietimo ir mokslo ministras:\n\n1) tvirtina bendruosius profesinio mokymo planus;\n\n2) tvirtina asmenų, išskyrus asmenis, kuriems taikomas Užimtumo rėmimo įstatymas, Neįgaliųjų socialinės integracijos įstatymas ar Vidaus tarnybos statuto patvirtinimo įstatymas, pageidaujančių įgyti pirmąją kvalifikaciją, priėmimo į valstybės finansuojamas profesinio mokymo programas planą;\n\n3) tvirtina asmenų priėmimo į valstybines ir savivaldybių profesinio mokymo įstaigas bendruosius kriterijus;\n\n4) nustato kvalifikacijos ir mokymosi pasiekimų dokumentų, nurodytų šio įstatymo 19 straipsnio 1 dalyje, turinį, formą ir išdavimo tvarką;\n\n5) tvirtina bendrojo ugdymo technologijų dalykų ir profesinio mokymo programos modulių užskaitos tvarkos aprašą;\n\n6) Vyriausybės nustatyta tvarka išduoda licencijas vykdyti formalųjį profesinį mokymą;\n\n7) suderinęs su ūkio ministru, tvirtina asmens įgytų kompetencijų vertinimo tvarkos aprašą;\n\n8) suderinęs su ūkio ministru, tvirtina kompetencijų vertinimo lėšų paskirstymo tvarkos aprašą;\n\n9) nustato formaliojo profesinio mokymo tvarką;\n\n10) nustato formaliojo profesinio mokymo programų rengimo ir įteisinimo tvarką;\n\n11) nustato Kvalifikacijų tvarkymo institucijos centrinio ir sektorinių profesinių komitetų uždavinius, funkcijas, komitetų sudarymo ir finansavimo tvarką;\n\n12) teikia Vyriausybei tvirtinti profesinio mokymo lėšų skaičiavimo vienam mokiniui metodiką;\n\n13) teikia Vyriausybei tvirtinti Formaliojo profesinio mokymo licencijavimo taisykles;\n\n14) teikia Vyriausybei tvirtinti Kompetencijų vertinimo lėšų skaičiavimo vienam asmeniui metodiką;\n\n15) atlieka kitas šio įstatymo ir kitų teisės aktų nustatytas funkcijas.\n\n3. Švietimo ir mokslo ministras kartu su ūkio ministru:\n\n1) nustato profesinių standartų ir profesinio rengimo standartų struktūrą, jų rengimo, keitimo ir papildymo tvarką ir juos tvirtina;\n\n2) nustato reikalavimus profesinio mokymo sutartims ir jų registravimo tvarką.“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Ūkio ministerijos įgaliojimai\n\nŪkio ministerija:\n\n1) formuoja žmogiškųjų išteklių plėtros politiką, taip pat organizuoja, koordinuoja ir kontroliuoja jos įgyvendinimą;\n\n2) dalyvauja formuojant profesinio mokymo politiką;\n\n3) organizuoja žmogiškųjų išteklių paklausos darbo rinkoje prognostinius tyrimus ir jų rezultatų sklaidą vykdant profesinį orientavimą;\n\n4) koordinuoja savo įsteigtų ar ministro valdymo sritims priskirtų profesinio mokymo įstaigų, kuriose teisės aktų nustatyta tvarka įgyvendina valstybės kaip savininkės ar dalininkės teises ir pareigas, profesijos mokytojų kvalifikacijos tobulinimą;\n\n5) organizuoja ministro valdymo sritims priskirtų darbuotojų tęstinį profesinį mokymą;\n\n6) atlieka kitas šio įstatymo ir kitų teisės aktų nustatytas funkcijas.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 231 straipsniu",
      "content": "Papildyti Įstatymą 231 straipsniu:\n\n„231 straipsnis. Vidaus reikalų ministerijos ir vidaus reikalų ministro įgaliojimai\n\n1. Vidaus reikalų ministerija:\n\n1) rengia vidaus reikalų profesinio mokymo įstaigų profesinio mokymo lėšų skaičiavimo vienam mokiniui metodiką;\n\n2) atlieka kitas šio įstatymo ir kitų teisės aktų nustatytas funkcijas.\n\n2. Vidaus reikalų ministras:\n\n1) tvirtina asmenų, kuriems taikomas Vidaus tarnybos statuto patvirtinimo įstatymas, pageidaujančių įgyti pirmąją kvalifikaciją, priėmimo į vidaus reikalų profesinio mokymo įstaigų vykdomas programas planą;\n\n2) nustato reikalavimus, taikomus vidaus reikalų profesinio mokymo sutartims, ir šių sutarčių registravimo tvarką;\n\n3) teikia Vyriausybei tvirtinti vidaus reikalų profesinio mokymo įstaigų profesinio mokymo lėšų skaičiavimo vienam mokiniui metodiką;\n\n4) atlieka kitas šio įstatymo ir kitų teisės aktų nustatytas funkcijas.“"
    },
    {
      "provision_ref": "art4",
      "section": "4",
      "title": "4 straipsnis. 24 straipsnio pakeitimas",
      "content": "Pakeisti 24 straipsnio 3 punktą ir jį išdėstyti taip:\n\n„3) dalyvauja formuojant žmogiškųjų išteklių plėtros politiką;“."
    },
    {
      "provision_ref": "art5",
      "section": "5",
      "title": "5 straipsnis. 31 straipsnio pakeitimas",
      "content": "1. Pakeisti 31 straipsnio 2 dalį ir ją išdėstyti taip:\n\n„2. Mokymo lėšos formaliajam profesiniam mokymui skiriamos iš valstybės biudžeto, valstybės biudžeto specialiųjų tikslinių dotacijų savivaldybių biudžetams ir (ar) Užimtumo fondo taikant Vyriausybės patvirtintą profesinio mokymo lėšų skaičiavimo vienam mokiniui metodiką. Mokymo lėšos vidaus reikalų profesinio mokymo įstaigų vykdomam formaliajam profesiniam mokymui skiriamos taikant Vyriausybės patvirtintą vidaus reikalų profesinio mokymo įstaigų profesinio mokymo lėšų skaičiavimo vienam mokiniui metodiką.“\n\n2. Pakeisti 31 straipsnio 7 dalį ir ją išdėstyti taip:\n\n„7. Asmens kompetencijoms vertinti lėšų skiriama taikant Vyriausybės patvirtintą Kompetencijų vertinimo lėšų skaičiavimo vienam asmeniui metodiką. Lėšos skirstomos vadovaujantis kompetencijų vertinimo lėšų paskirstymo tvarkos aprašu.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2014 m. rugsėjo 1 d.\n\n2. Lietuvos Respublikos Vyriausybė iki 2014 m. rugpjūčio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
