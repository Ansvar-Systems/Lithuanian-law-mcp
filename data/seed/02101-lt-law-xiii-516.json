{
  "id": "lt-law-xiii-516",
  "type": "statute",
  "title": "Lietuvos Respublikos laisvųjų ekonominių zonų pagrindų įstatymo Nr. I-976 2, 7, 12, 15 straipsnių pakeitimo ir 16 straipsnio pripažinimo netekusiu galios įstatymas",
  "short_name": "XIII-516",
  "status": "in_force",
  "issued_date": "2017-06-27",
  "in_force_date": "2017-07-01",
  "url": "https://e-tar.lt/portal/lt/legalAct/521d71905d8e11e79198ffdb108a3753/BUsjFPJgCP",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 2 dalį ir ją išdėstyti taip:\n\n„2. Zonoje, suderinus su Lietuvos Respublikos muitinės įstatymo 15 straipsnyje nurodyta įstaiga, gali būti įrengiamos zonos teritorijos dalys (toliau – laisvosios teritorijos), atitinkančios laisvosioms zonoms taikomus reikalavimus, nustatytus 2013 m. spalio 9 d. Europos Parlamento ir Tarybos reglamente (ES) Nr. 952/2013, kuriuo nustatomas Sąjungos muitinės kodeksas (OL 2013 L 269, p. 1) (toliau – Reglamentas (ES) Nr. 952/2013), ir kituose teisės aktuose, kuriuose nustatyti laisvosioms teritorijoms taikomi reikalavimai.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "1. Pakeisti 7 straipsnio 1 dalį ir ją išdėstyti taip:\n\n„1. Zonos įmonė – Lietuvos Respublikos teisės aktų, reguliuojančių juridinių asmenų registravimą, nustatyta tvarka įregistruotas juridinis asmuo (ūkio subjektas), kuriam zonos valdymo bendrovė išdavė leidimą vykdyti veiklą toje zonoje ir kuriam taikomos šiame įstatyme nustatytos veiklos sąlygos ir valstybės garantijos jo veiklai zonoje.“\n\n2. Pakeisti 7 straipsnio 2 dalį ir ją išdėstyti taip:\n\n„2. Zonos įmonės steigimo tvarką nustato įmonės steigimo tvarką reglamentuojantys įstatymai ir zonos įstatymas. Įmonė zonos įmonės statusą įgyja po to, kai zonos valdymo bendrovė išduoda leidimą veiklai zonoje ir Juridinių asmenų registro tvarkytojas Lietuvos Respublikos Vyriausybės nustatyta tvarka įregistruoja duomenis (įskaitant ir įmonės įstatus ar įmonės įstatų pakeitimus, zonos valdymo bendrovės išduotą leidimą vykdyti veiklą zonoje), susijusius su zonos įmonės statuso įgijimu.“\n\n3. Pripažinti netekusia galios 7 straipsnio 5 dalį."
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "1. Pakeisti 12 straipsnio 1 dalies 2 punktą ir jį išdėstyti taip:\n\n„2) subnuomoti zonos valdymo bendrovei išnuomotą žemę ir nekilnojamąjį turtą zonos įmonėms;“.\n\n2. Pakeisti 12 straipsnio 1 dalies 10 punktą ir jį išdėstyti taip:\n\n„10) suderinusi su Lietuvos Respublikos muitinės įstatymo 15 straipsnyje nurodyta įstaiga, skelbti zonos teritorijos dalis laisvosiomis teritorijomis ir nustatyti šių teritorijų ribas.“\n\n3. Pakeisti 12 straipsnio 2 dalį ir ją išdėstyti taip:\n\n„2. Zonos valdymo bendrovės pareigos:\n\n1) laikytis šio ir kitų zonoje galiojančių Lietuvos Respublikos įstatymų ir teisės aktų, zonos statuto, zonos valdymo bendrovės įstatų;\n\n2) organizuoti zonos ūkinę veiklą;\n\n3) užtikrinti, kad ūkio subjektai, turintys leidimą vykdyti veiklą zonoje, laikytųsi zonos statuto, neužsiimtų veikla, draudžiama Lietuvos Respublikos įstatymų, veiktų pagal sutartyje nustatytas sąlygas, laikytųsi Lietuvos Respublikos aplinkos apsaugos įstatymo bei kitų teisės aktų aplinkos apsaugos srityje reikalavimų;\n\n4) užtikrinti laisvųjų teritorijų ribų apsaugą ir sudaryti sąlygas Lietuvos Respublikos muitinės darbui laisvųjų teritorijų muitinės kontrolės postuose;\n\n5) užtikrinti laisvųjų teritorijų fizinę apsaugą;\n\n6) sudaryti sąlygas teisėsaugos institucijoms ir tarptautinėms kontrolės organizacijoms atlikti zonoje savo funkcijas;\n\n7) sudaryti ginčų komisiją ginčams tarp ūkio subjektų nagrinėti.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Zonos įmonės ir jų darbuotojai Europos Sąjungos teisės aktų ir jų taikymo Lietuvos Respublikoje tvarką reglamentuojančių teisės aktų nustatyta tvarka moka importo muitus, apibrėžtus Reglamento (ES) Nr. 952/2013 5 straipsnio 20 punkte. Zonos įmonės ir jų darbuotojai Lietuvos Respublikos įstatymų, reglamentuojančių atitinkamos rinkliavos, mokesčio ir įmokos mokėjimą, nustatyta tvarka moka valstybės rinkliavą, mokesčius ir įmokas:\n\n1) pelno mokestį;\n\n2) gyventojų pajamų mokestį;\n\n3) mokestį už aplinkos teršimą ir gamtos išteklius;\n\n4) valstybinio socialinio draudimo įmokas;\n\n5) privalomojo sveikatos draudimo įmokas;\n\n6) įmokas bendriems zonos reikalams, nustatytas zonos valdymo bendrovės;\n\n7) pridėtinės vertės mokestį, akcizą, cukraus mokestį, prekių apyvartos mokestį – šiuos mokesčius reglamentuojančių teisės aktų nustatyta tvarka ir atvejais;\n\n8) kitus įstatymuose nustatytus mokesčius ir įmokas.“\n\n2. Papildyti 15 straipsnį 32 dalimi:\n\n„32. Šio straipsnio 3 ir 31 dalyse nustatytos mokesčių lengvatos taikomos tokia pačia tvarka ir sąlygomis ir investuotojams, kurie atitinka šio straipsnio 3 ir 31 dalyse nustatytas sąlygas zonos įmonei dėl lengvatų taikymo ir kuriems Lietuvos Respublikos civilinio kodekso, Lietuvos Respublikos žemės įstatymo bei konkrečių Lietuvos Respublikos laisvųjų ekonominių zonų įstatymų nustatytomis sąlygomis ir tvarka yra išnuomoti zonos teritorijoje esantys žemės sklypai ar jų dalys, kol nėra įsteigta zonos valdymo bendrovė. Įsteigus zonos valdymo bendrovę, investuotojams, įgijusiems laisvosios ekonominės zonos įmonės statusą, taikomi mokesčių lengvatų terminai ir sąlygos nekeičiami.“\n\n3. Pakeisti 15 straipsnio 7 dalį ir ją išdėstyti taip:\n\n„7. Šio straipsnio 2, 3, 31, 32, 4 ir 5 dalyse nustatytos mokesčių lengvatos ir kiti valstybės pagalbos būdai zonos įmonėms taikomi tiek, kiek tai neprieštarauja Europos Sąjungos teisės aktams, reglamentuojantiems valstybės pagalbos teikimą, ir Lietuvos Respublikos Vyriausybės nustatytai valstybės pagalbos teikimo ir priežiūros tvarkai.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pripažinimas netekusiu galios",
      "content": "Pripažinti netekusiu galios 16 straipsnį."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šio įstatymo 4 straipsnio 2 dalis įsigalioja 2018 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
