{
  "id": "lt-law-xiii-3236",
  "type": "statute",
  "title": "Lietuvos Respublikos laikino tiesioginio valdymo savivaldybės teritorijoje įstatymo Nr. I-830 2, 3, 4 ir 5 straipsnių pakeitimo įstatymas",
  "short_name": "XIII-3236",
  "status": "in_force",
  "issued_date": "2020-06-30",
  "in_force_date": "2021-01-01",
  "url": "https://e-tar.lt/portal/lt/legalAct/f23c8250c75911ea997c9ee767e856b4/YHQDQfuYsr",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnio 2 dalį 4 punktu:\n\n„4) kai tiesioginis valdymas įvedamas šio straipsnio 3 dalies 7 punkte nustatytu pagrindu, – šiuo pagrindu tiesioginis valdymas įvedamas iki karo padėties atšaukimo.“\n\n2. Pakeisti 2 straipsnio 3 dalies 6 punktą ir jį išdėstyti taip:\n\n„6) savivaldybės taryba negali vykdyti savo įgaliojimų dėl aplinkybių, susijusių su nepaprastosios ar karo padėties įvedimu savivaldybės teritorijoje;“.\n\n3. Papildyti 2 straipsnio 3 dalį 7 punktu:\n\n„7) savivaldybės administracijos direktorius nevykdo Lietuvos Respublikos karo padėties įstatyme nustatytų funkcijų ar jas vykdo neatsižvelgdamas į ginkluotųjų pajėgų poreikius ir savivaldybės taryba, gavusi Karo padėties įstatyme nustatytų subjektų siūlymą atleisti savivaldybės administracijos direktorių iš pareigų, jo neatleidžia.“\n\n4. Pakeisti 2 straipsnio 4 dalį ir ją išdėstyti taip:\n\n„4. Motyvuotą pasiūlymą laikinai įvesti tiesioginį valdymą savivaldybės teritorijoje šio straipsnio 3 dalies 1–4 ir 7 punktuose nustatytais pagrindais Seimui teikia Vyriausybė, Vyriausybės nustatyta tvarka įvertinusi šių pagrindų buvimą.“\n\n5. Pakeisti 2 straipsnio 6 dalį ir ją išdėstyti taip:\n\n„6. Pasiūlymą laikinai įvesti tiesioginį valdymą savivaldybės teritorijoje šio straipsnio 3 dalies 6 punkte nustatytu pagrindu, kai savivaldybės taryba negali vykdyti savo įgaliojimų dėl aplinkybių, susijusių su nepaprastosios padėties įvedimu savivaldybės teritorijoje, Seimui teikia Seimo Valstybės valdymo ir savivaldybių komitetas arba Respublikos Prezidentas savo dekrete dėl nepaprastosios padėties įvedimo. Pasiūlymą laikinai įvesti tiesioginį valdymą savivaldybės teritorijoje šio straipsnio 3 dalies 6 punkte nustatytu pagrindu, kai savivaldybės taryba negali vykdyti savo įgaliojimų dėl aplinkybių, susijusių su karo padėties įvedimu savivaldybės teritorijoje, Seimui teikia Seimo Valstybės valdymo ir savivaldybių komitetas ar Nacionalinio saugumo ir gynybos komitetas, taip pat šį pasiūlymą gali pateikti Respublikos Prezidentas savo dekrete dėl karo padėties įvedimo.“\n\n6. Pakeisti 2 straipsnio 8 dalį ir ją išdėstyti taip:\n\n„8. Pasibaigus laikino tiesioginio valdymo, įvesto šio straipsnio 3 dalies 6 ar 7 punkte nustatytais pagrindais, terminui, savivaldybės taryba, vykdžiusi įgaliojimus iki laikino tiesioginio valdymo įvedimo, tęsia jų vykdymą iki kadencijos pabaigos.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 2 dalį ir ją išdėstyti taip:\n\n„2. Savivaldybės taryba ir tarybos nariai po laikino tiesioginio valdymo įvedimo savivaldybės teritorijoje netenka įgaliojimų, išskyrus atvejus, kai tiesioginis valdymas laikinai įvedamas remiantis šio Įstatymo 2 straipsnio 3 dalies 6 ar 7 punktu, – šiais atvejais savivaldybės tarybos ir tarybos narių įgaliojimai laikino tiesioginio valdymo laikotarpiu sustabdomi.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Vyriausybės įgaliotinio ir jo pavaduotojo įgaliojimai pasibaigia, kai išrinkta nauja savivaldybės taryba susirenka į pirmąjį posėdį, kuriame šios tarybos nariai prisiekia ir kuriame, jei meras neišrinktas, išrenkamas mero pareigas laikinai einantis savivaldybės tarybos narys. Jeigu laikinas tiesioginis valdymas įvestas remiantis šio Įstatymo 2 straipsnio 3 dalies 6 ar 7 punktu, Vyriausybės įgaliotinio ir jo pavaduotojo įgaliojimai pasibaigia, kai pasibaigia įvesto laikino tiesioginio valdymo terminas ir negalėjusi vykdyti įgaliojimų savivaldybės taryba posėdyje priima sprendimą dėl savo įgaliojimų vykdymo. Vyriausybės įgaliotinis ir jo pavaduotojas iš pareigų atleidžiami Vyriausybės nutarimu.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "Pakeisti 5 straipsnio 3 dalį ir ją išdėstyti taip:\n\n„3. Nepaprastosios padėties metu Vyriausybės įgaliotinis užtikrina, kad savivaldybės teritorijoje būtų vykdomi Lietuvos Respublikos nepaprastosios padėties įstatymo reikalavimai, o karo padėties metu – Karo padėties įstatymo reikalavimai.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. sausio 1 d.\n\n2. Lietuvos Respublikos Vyriausybė iki 2020 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
