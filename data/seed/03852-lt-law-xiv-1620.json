{
  "id": "lt-law-xiv-1620",
  "type": "statute",
  "title": "Lietuvos Respublikos tabako, tabako gaminių ir su jais susijusių gaminių kontrolės įstatymo Nr. I-1143 2, 17, 26 straipsnių pakeitimo ir Įstatymo papildymo 15-1 straipsniu įstatymas",
  "short_name": "XIV-1620",
  "status": "in_force",
  "issued_date": "2022-11-24",
  "in_force_date": "2025-01-01",
  "url": "https://e-tar.lt/portal/lt/legalAct/98bb3e0076cb11edbc04912defe897d1/nTzhnHcHbN",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 461 dalimi:\n\n„461. Tabako gaminių parduotuvė – parduotuvė, kurios prekių asortimentą sudaro tik tabako gaminiai, su tabako gaminiais susiję gaminiai ir įrenginiai, skirti šiems gaminiams vartoti, taip pat rūkyti pasiruošti skirtos prekės ir jų dalys bei su rūkymu susiję aksesuarai.“\n\n2. Papildyti 2 straipsnį 462 dalimi:\n\n„462. Tabako gaminių skyrius – parduotuvės skyrius, kurio prekių asortimentą sudaro tik tabako gaminiai, su tabako gaminiais susiję gaminiai ir įrenginiai, skirti šiems gaminiams vartoti, taip pat rūkyti pasiruošti skirtos prekės ir jų dalys bei su rūkymu susiję aksesuarai.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 151 straipsniu",
      "content": "Papildyti Įstatymą 151 straipsniu:\n\n„151  straipsnis. Specialūs reikalavimai, taikomi mažmeninės prekybos vietoms\n\n1. Mažmeninės prekybos vietose draudžiama viešai eksponuoti (demonstruoti) tabako gaminius, su tabako gaminiais susijusius gaminius ir įrenginius, skirtus šiems gaminiams vartoti.\n\n2. Šio straipsnio 1 dalyje nustatytas draudimas netaikomas tabako gaminiams, su tabako gaminiais susijusiems gaminiams ir įrenginiams, skirtiems šiems gaminiams vartoti, parduodamiems tabako gaminių parduotuvėse, tabako gaminių skyriuose (su sąlyga, kad šie gaminiai ir (ar) įrenginiai nėra eksponuojami (demonstruojami) šių parduotuvių ar skyrių išorinėse vitrinose ir (ar) pro kitus išorinius šios parduotuvės ar skyriaus įrenginius), tarptautiniame jūrų ar oro uoste ar Lietuvos Respublikos valstybės sienos su trečiosiomis šalimis perėjimo punkte įsteigtose prekybos vietose, kuriose prekės parduodamos tik iš Lietuvos Respublikos išvykstantiems keleiviams, taip pat laivuose, orlaiviuose, traukiniuose, vežančiuose keleivius tarptautiniais maršrutais.“"
    },
    {
      "provision_ref": "art3",
      "section": "3",
      "title": "3 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Tabako gaminių reklamos draudimas ir mažmeninės prekybos vietose leidžiama pateikti informacija\n\n1. Lietuvos Respublikoje tabako gaminių reklama (toliau – reklama), išskyrus šio straipsnio 2 dalyje nustatytus atvejus, taip pat paslėpta tabako gaminių reklama draudžiama.\n\n2. Reklamos draudimas netaikomas:\n\n1) šio straipsnio 3 dalyje nurodytai informacijai, pateikiamai mažmeninės prekybos vietose, kuriose tabako gaminiai parduodami vartotojui;\n\n2) leidiniams, kurie skirti tik tabako verslo specialistams (profesionalams), taip pat leidiniams, spausdinamiems ir skelbiamiems valstybėse, kurios nėra Europos ekonominės erdvės susitarimo dalyvės, kai šie leidiniai yra skirti ne Europos Bendrijos rinkai;\n\n3) tabako gaminius gaminančių arba jais prekiaujančių juridinių asmenų ar užsienio juridinių asmenų filialų registruotiems pavadinimams ir prekių ženklams (jeigu tabako gaminio, tabako gaminių gamintojo pavadinimas ar prekių ženklas yra sudedamoji šių juridinių asmenų ar užsienio juridinių asmenų filialų registruoto pavadinimo dalis), kai šie pavadinimai ir prekių ženklai pateikiami iškabose ant šių juridinių asmenų ar užsienio juridinių asmenų filialų buveinės ar padalinio pastato. Ant juridinių asmenų ar užsienio juridinių asmenų filialų valdomo transporto gali būti pateikiami tik tabako gaminius gaminančių arba jais prekiaujančių juridinių asmenų ar užsienio juridinių asmenų filialų registruoti pavadinimai.\n\n3. Mažmeninės prekybos vietose Lietuvos Respublikos Vyriausybės įgaliotos institucijos nustatyta tvarka leidžiama pateikti tik šią tabako gaminių, su tabako gaminiais susijusių gaminių informaciją:\n\n1) gamintojo, parduodamų tabako gaminių, su tabako gaminiais susijusių gaminių, įrenginių, skirtų šiems gaminiams vartoti, pavadinimus;\n\n2) žodžius „Prekiaujame“ arba „Parduodame“;\n\n3) tabako gaminių, su tabako gaminiais susijusių gaminių, įrenginių, skirtų šiems gaminiams vartoti, vienetinio pakelio ar išorinės pakuotės, apimančios kelis vienetinius pakelius, kainas.\n\n4. Tabako gaminių parduotuvėse ir tabako gaminių skyriuose, be šio straipsnio 3 dalyje nurodytos leidžiamos pateikti informacijos, leidžiama eksponuoti (demonstruoti) tabako gaminius, su tabako gaminiais susijusius gaminius, įrenginius, skirtus šiems gaminiams vartoti, (su sąlyga, kad šie gaminiai ir (ar) įrenginiai nėra eksponuojami (demonstruojami) šių parduotuvių ar skyrių išorinėse vitrinose ir (ar) pro kitus išorinius šios parduotuvės įrenginius).\n\n5. Mažmeninės prekybos vietose Lietuvos Respublikos Vyriausybės įgaliotos institucijos nustatyta tvarka taip pat privalo būti pateikta informacija (įspėjimai) apie kenksmingą tabako gaminių vartojimo poveikį sveikatai ir apie draudimą parduoti tabako gaminius asmenims iki 18 metų.\n\n6. Šio straipsnio 3 dalyje nurodytą informaciją leidžiama pateikti tik tose vietose, kur prekiaujama tabako gaminiais, su tabako gaminiais susijusiais gaminiais ir įrenginiais, skirtais šiems gaminiams vartoti. Ji negali būti pateikiama lankstinukuose, skrajutėse ir kitokiomis reklamos priemonėmis, skirtomis vartotojams išsinešti, be to, mažmeninės prekybos vietose draudžiama pateikti tabako gaminių, su tabako gaminiais susijusių gaminių ar jų vienetinių pakelių, ar įrenginių, skirtų šiems gaminiams vartoti, imitacijas ir atvaizdus. Mažmeninės prekybos vietose negali būti pateikiama jokia kita šio straipsnio 3 ir 5 dalyse nenustatyta vaizdinė ar grafinė informacija apie tabako gaminius, su tabako gaminiais susijusius gaminius ir įrenginius, skirtus šiems gaminiams vartoti.“"
    },
    {
      "provision_ref": "art4",
      "section": "4",
      "title": "4 straipsnis. 26 straipsnio pakeitimas",
      "content": "1. Pakeisti 26 straipsnio 9 dalį ir ją išdėstyti taip:\n\n„9. Už šio Įstatymo 151 straipsnyje nustatytų specialiųjų reikalavimų pažeidimą, 17 straipsnio 1 dalyje ir 171 straipsnyje nustatytų reklamos draudimų pažeidimą juridiniai asmenys ir užsienio juridinių asmenų filialai baudžiami nuo vieno tūkstančio keturių šimtų keturiasdešimt aštuonių eurų iki dviejų tūkstančių aštuonių šimtų devyniasdešimt šešių eurų bauda. Už šių draudimų pažeidimą, padarytą pakartotinai per vienus metus nuo baudos paskyrimo, juridiniai asmenys ir užsienio juridinių asmenų filialai baudžiami nuo dviejų tūkstančių aštuonių šimtų devyniasdešimt šešių eurų iki penkių tūkstančių septynių šimtų devyniasdešimt dviejų eurų bauda.“\n\n2. Pakeisti 26 straipsnio 10 dalį ir ją išdėstyti taip:\n\n„10. Už šio Įstatymo 17 straipsnio 5 ar 6 dalyje nustatytų informacijos pateikimo reikalavimų pažeidimą juridiniai asmenys ir užsienio juridinių asmenų filialai baudžiami nuo dviejų šimtų aštuoniasdešimt devynių eurų iki aštuonių šimtų šešiasdešimt aštuonių eurų bauda. Už šių reikalavimų pažeidimą, padarytą pakartotinai per vienus metus nuo baudos paskyrimo, juridiniai asmenys ir užsienio juridinių asmenų filialai baudžiami nuo aštuonių šimtų šešiasdešimt aštuonių eurų iki vieno tūkstančio keturių šimtų keturiasdešimt aštuonių eurų bauda.“\n\n3. Pakeisti 26 straipsnio 13 dalies 1 punktą ir jį išdėstyti taip:\n\n„1) Narkotikų, tabako ir alkoholio kontrolės departamentas – už 41 straipsnio, 87 straipsnio, 9 straipsnio 1, 2, 4, 10 ir 14 dalių, 93, 96, 99, 910, 911 straipsnių, 10 straipsnio 1 dalies, 12 straipsnio 1, 3, 4, 5, 6, 8, 9, 10 dalių, 13 straipsnio, 14 straipsnio 1 dalies, 14 straipsnio 3 dalies 1, 2, 3, 4, 6 ir 8 punktų, 14 straipsnio 5 dalies, 141 straipsnio 1, 2, 3, 4 dalių, 15, 151 ir 16 straipsnių, 161 straipsnio 1 dalies, 162 straipsnio, 17 straipsnio 1, 4, 5 ir 6 dalių, 171 ir 18 straipsnių, 19 straipsnio 1 dalies 5 punkto nuostatų pažeidimus;“.\n\n4. Pakeisti 26 straipsnio 13 dalies 4 punktą ir jį išdėstyti taip:\n\n„4) savivaldybių vykdomosios institucijos – už 10 straipsnio 1 dalyje ir 14 straipsnio 1 dalyje nustatytų reikalavimų pažeidimus mažmeninės prekybos vietose, taip pat už 15 ir 16 straipsnių, 17 straipsnio 1 dalies (išorinės reklamos priemonėse), 5 ir 6 dalių, 18 straipsnio 1 dalies nuostatų pažeidimus;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė ar jos įgaliota institucija iki 2024 m. lapkričio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda\n\npart_dba5190417374bff91ee55524993daad_end"
    }
  ],
  "definitions": []
}
