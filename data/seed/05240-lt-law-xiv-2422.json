{
  "id": "lt-law-xiv-2422",
  "type": "statute",
  "title": "Lietuvos Respublikos elektroninių ryšių įstatymo Nr. IX-2135 3 ir 42 straipsnių pakeitimo įstatymas",
  "short_name": "XIV-2422",
  "status": "in_force",
  "issued_date": "2023-12-19",
  "in_force_date": "2024-11-01",
  "url": "https://e-tar.lt/portal/lt/legalAct/cf14f5b0a55311eea5a28c81c82193a8/qAGEnCtyxs",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Papildyti 3 straipsnį 131 dalimi:\n\n„131. Elektroninių ryšių infrastruktūros gyvavimo ciklas – visuma procesų, sudarančių elektroninių ryšių infrastruktūros raidos ciklą (planavimas, projektavimas, įrengimas, naudojimas ir išmontavimas) per šios infrastruktūros gyvavimo laiką.“\n\n2. Pakeisti 3 straipsnio 102 dalį ir ją išdėstyti taip:\n\n„102. Kitos šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos asmens duomenų teisinės apsaugos įstatyme, Lietuvos Respublikos asmens su negalia teisių apsaugos pagrindų įstatyme, Lietuvos Respublikos kelių įstatyme, Lietuvos Respublikos krašto apsaugos sistemos organizavimo ir karo tarnybos įstatyme, Lietuvos Respublikos nacionaliniam saugumui užtikrinti svarbių objektų apsaugos įstatyme, Lietuvos Respublikos nekilnojamojo kultūros paveldo apsaugos įstatyme, Lietuvos Respublikos statybos įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme ir 2016 m. balandžio 27 d. Europos Parlamento ir Tarybos reglamente (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrajame duomenų apsaugos reglamente).“"
    },
    {
      "provision_ref": "art2",
      "section": "2",
      "title": "2 straipsnis. 42 straipsnio pakeitimas",
      "content": "1. Papildyti 42 straipsnį naujomis 5 ir 6 dalimis:\n\n„5. Vyriausybės ar jos įgaliotos institucijos nustatytais atvejais elektroninių ryšių infrastruktūros gyvavimo ciklą apibūdinantys duomenys kuriami, tvarkomi, valdomi ir viešinami skaitmenine forma.\n\n6. Vyriausybė ar jos įgaliota institucija nustato elektroninių ryšių infrastruktūros gyvavimo ciklą apibūdinančių duomenų kūrimo, tvarkymo, valdymo, viešinimo, duomenų struktūros reikalavimus. Nustatydama šiuos reikalavimus, Vyriausybė ar jos įgaliota institucija taip pat nurodo atvejus ir nustato tvarką, kada skaitmeniniai duomenys kuriami, tvarkomi, valdomi, naudojami taikant statinio informacinį modeliavimą ir Nacionalinį statybos informacijos klasifikatorių, kaip jie apibrėžiami Statybos įstatyme.“\n\n2. Buvusias 42 straipsnio 5 ir 6 dalis laikyti atitinkamai 7 ir 8 dalimis."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. lapkričio 1 d.\n\n2. Lietuvos Respublikos Vyriausybė ar jos įgaliota institucija iki 2024 m. rugpjūčio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
