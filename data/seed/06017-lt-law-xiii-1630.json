{
  "id": "lt-law-xiii-1630",
  "type": "statute",
  "title": "Lietuvos Respublikos finansinių ataskaitų audito įstatymo Nr. VIII-1227 1, 2, 12, 15, 23, 36, 37, 38, 53, 54, 55, 56, 58, 62, 68, 69, 73 straipsnių, dvyliktojo skirsnio pavadinimo pakeitimo ir Įstatymo papildymo vienuoliktuoju-1 skirsniu įstatymas",
  "short_name": "XIII-1630",
  "status": "in_force",
  "issued_date": "2018-11-15",
  "in_force_date": "2019-05-01",
  "url": "https://e-tar.lt/portal/lt/legalAct/eceda120eef311e88568e724760eeafa/EMExGosvAh",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šis įstatymas nustato finansinių ataskaitų audito atlikimo, auditoriaus pažymėjimo išdavimo ir auditoriaus įrašymo į auditorių sąrašą tvarką, audito įmonės pažymėjimo išdavimo ir jos įrašymo į audito įmonių sąrašą tvarką, auditorių ir audito įmonių profesinę veiklą, auditorių ir audito įmonių atlikto finansinių ataskaitų audito kokybės užtikrinimo, auditorių ir audito įmonių atlikto finansinių ataskaitų audito kokybės tyrimo, pažeidimų tyrimo, reguliuojamosios veiklos patikros kokybės tyrimo, nurodymų ir poveikio priemonių skyrimo ir auditorių ir audito įmonių viešosios priežiūros atlikimo tvarką, Lietuvos Respublikos Vyriausybės įgaliotos atlikti auditorių ir audito įmonių viešąją priežiūrą įstaigos (toliau – Įstaiga) teises ir pareigas, Lietuvos auditorių rūmų (toliau – Auditorių rūmai) veiklą.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 7 dalį ir ją išdėstyti taip:\n\n„7. Auditorių ir audito įmonių viešoji priežiūra (toliau – viešoji priežiūra) – visuma priemonių, kurias taikydama kompetentinga institucija prižiūri auditorių ir audito įmonių veiklą ir kuriomis siekia užtikrinti finansinių ataskaitų audito kokybę ir patikimumą, reguliuojamosios veiklos ataskaitų patikros ir (arba) reguliavimo apskaitos sistemos patikros kokybę ir patikimumą.“\n\n2. Pakeisti 2 straipsnio 23 dalį ir ją išdėstyti taip:\n\n„23. Kompetentinga institucija – Įstaiga, valstybės narės institucija, Europos Komisijai nurodyta kaip kompetentinga institucija, arba valstybės ne narės institucija, kurioms pavesta atlikti viešąją priežiūrą ir (arba) kontroliuoti auditorių ir audito įmonių veiklą, apimančią finansinių ataskaitų auditą, reguliuojamosios veiklos ataskaitų patikrą ir (arba) reguliavimo apskaitos sistemos patikrą.“\n\n3. Papildyti 2 straipsnį 261 dalimi:\n\n„261. Reguliuojamosios veiklos patikros kokybės tyrimas – Įstaigos darbuotojo atliekamas auditorių ir audito įmonių atlikto reguliuojamosios veiklos ataskaitų patikros ir (arba) reguliavimo apskaitos sistemos patikros kokybės įvertinimas gavus Valstybinės kainų ir energetikos kontrolės komisijos arba teisėsaugos institucijos kreipimąsi dėl galimos netinkamos reguliuojamosios veiklos ataskaitų patikros ir (arba) reguliavimo apskaitos sistemos patikros.“\n\n4. Pakeisti 2 straipsnio 28 dalį ir ją išdėstyti taip:\n\n„28. Užtikrinimo ir kitos susijusios paslaugos – paslaugos, kurioms taikomi šie profesiniai standartai: Tarptautinės buhalterių federacijos Tarptautinių audito ir užtikrinimo standartų valdybos parengti ir patvirtinti tarptautiniai užtikrinimo užduočių, tarptautiniai peržiūros užduočių, tarptautiniai susijusių paslaugų standartai ir susiję praktiniai nurodymai (toliau – profesiniai standartai).“\n\n5. Pripažinti netekusiu galios 2 straipsnio 32 dalies 3 punktą.\n\n6. Pripažinti netekusiu galios 2 straipsnio 32 dalies 8 punktą.\n\n7. Pakeisti 2 straipsnio 32 dalies 9 punktą ir jį išdėstyti taip:\n\n„9) valstybės įmonė ir (ar) savivaldybės įmonė, kurių ne mažiau kaip du rodikliai paskutinę finansinių metų dieną ne mažiau kaip 2 finansinius metus iš eilės viršija dydžius, nurodytus Lietuvos Respublikos įmonių finansinės atskaitomybės įstatymo 4 straipsnio 3 dalyje, akcinė bendrovė ir (ar) uždaroji akcinė bendrovė, kurių akcijos ar dalis akcijų, suteikiančių daugiau kaip 1/2 visų balsų šių bendrovių visuotiniame akcininkų susirinkime, nuosavybės teise priklauso valstybei ir (arba) vienai ar kelioms savivaldybėms ir kurių ne mažiau kaip du rodikliai paskutinę finansinių metų dieną ne mažiau kaip 2 finansinius metus iš eilės viršija dydžius, nurodytus Įmonių finansinės atskaitomybės įstatymo 4 straipsnio 3 dalyje. Valstybės ir (ar) savivaldybės įmonė, akcinė ir (ar) uždaroji akcinė bendrovė, kurios atitinka ir šiame punkte, ir šios dalies 10 punkte nustatytus požymius, priskiriamos prie šios dalies 10 punkte nurodytų viešojo intereso įmonių;“.\n\n8. Papildyti 2 straipsnio 32 dalį 10 punktu:\n\n„10) geriamojo vandens tiekėjas ir nuotekų tvarkytojas, paviršinių nuotekų tvarkytojas, energetikos įmonė, kurių teikiamų paslaugų kainos yra valstybės reguliuojamos ir kurių ne mažiau kaip du rodikliai paskutinę finansinių metų dieną ne mažiau kaip 2 finansinius metus iš eilės viršija dydžius, nurodytus Įmonių finansinės atskaitomybės įstatymo 4 straipsnio 3 dalyje, ir kurių pajamos iš veiklos arba veiklų, kurių kainos yra valstybės reguliuojamos, sudaro daugiau kaip pusę visų įmonės pajamų.“\n\n9. Pakeisti 2 straipsnio 35 dalį ir ją išdėstyti taip:\n\n„35. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos buhalterinės apskaitos įstatyme, Įmonių finansinės atskaitomybės įstatyme, Lietuvos Respublikos įmonių grupių konsoliduotosios finansinės atskaitomybės įstatyme, Lietuvos Respublikos viešojo sektoriaus atskaitomybės įstatyme, Lietuvos Respublikos paslaugų įstatyme, Lietuvos Respublikos vertybinių popierių įstatyme, Lietuvos Respublikos valstybės ir savivaldybės įmonių įstatyme, Lietuvos Respublikos energetikos įstatyme, Lietuvos Respublikos gamtinių dujų įstatyme, Lietuvos Respublikos elektros energetikos įstatyme, Lietuvos Respublikos šilumos ūkio įstatyme, Lietuvos Respublikos geriamojo vandens tiekimo ir nuotekų tvarkymo įstatyme ir Lietuvos Respublikos asmens duomenų teisinės apsaugos įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 8 dalies 9 punktą ir jį išdėstyti taip:\n\n„9) tarptautinių audito standartų, profesinių standartų;“."
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnio 7 dalį ir ją išdėstyti taip:\n\n„7. Panaikinus auditoriaus pažymėjimo galiojimą šio straipsnio 1 dalyje, išskyrus 1 dalies 5 ir 6 punktus, ir 2 dalyje nustatytais atvejais, asmuo gali pakartotinai laikyti šio įstatymo 12 straipsnyje nurodytus kvalifikacinius auditoriaus egzaminus arba šio įstatymo 16 straipsnyje nurodytus žinių patikrinimo egzaminus ne anksčiau kaip po 3 metų nuo Įstaigos arba Auditorių rūmų sprendimo dėl auditoriaus pažymėjimo galiojimo panaikinimo įsigaliojimo dienos. Išlaikęs kvalifikacinius auditoriaus egzaminus arba žinių patikrinimo egzaminus asmuo kreipiasi į Auditorių rūmus dėl naujo auditoriaus pažymėjimo gavimo.“"
    },
    {
      "provision_ref": "art5",
      "section": "5",
      "title": "5 straipsnis. 23 straipsnio pakeitimas",
      "content": "1. Pakeisti 23 straipsnio 2 dalį ir ją išdėstyti taip:\n\n„2. Įstaiga savo nustatyta tvarka sustabdo audito įmonės pažymėjimo galiojimą šiais atvejais:\n\n1) jeigu audito įmonė nepateikia Įstaigai šio įstatymo 38 straipsnio 7 punkte nurodytos informacijos ir (arba) paaiškėja, kad pateikti duomenys yra neteisingi;\n\n2) jeigu viešojo intereso įmonių audito įmonė nesudaro sąlygų atlikti šio įstatymo 45 straipsnyje nustatyto finansinių ataskaitų audito kokybės tikrinimo;\n\n3) jeigu audito įmonė nesudaro sąlygų atlikti šio įstatymo 48 straipsnyje nustatyto finansinių ataskaitų audito kokybės tyrimo arba pažeidimo tyrimo;\n\n4) atlikus audito įmonės atlikto finansinių ataskaitų audito kokybės peržiūrą, tikrinimą, tyrimą, pažeidimo tyrimą ir skyrus šio įstatymo 56 straipsnio 4 dalies 2 punkte nurodytą poveikio priemonę, iki pasibaigs nustatytas terminas.“\n\n2. Pakeisti 23 straipsnio 8 dalį ir ją išdėstyti taip:\n\n„8. Sprendimas dėl audito įmonės pažymėjimo galiojimo sustabdymo ir sprendimas dėl audito įmonės pažymėjimo galiojimo atnaujinimo įsigalioja po 3 darbo dienų nuo sprendimo priėmimo dienos.“"
    },
    {
      "provision_ref": "art6",
      "section": "6",
      "title": "6 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Auditorių teisės ir pareigos\n\n1. Auditorius turi šias teises:\n\n1) naudodamasis profesinėmis žiniomis, įgūdžiais ir atsižvelgdamas į finansinių ataskaitų audito atlikimo metodiką, pasirinkti finansinių ataskaitų audito atlikimo procedūras;\n\n2) gauti iš audituojamos įmonės finansinių ataskaitų auditui atlikti reikalingus dokumentus ir (arba) jų kopijas ir naudotis visa sukaupta informacija;\n\n3) reikalauti iš audituojamos įmonės, kad būtų teikiami paaiškinimai, atliekami kiti būtini veiksmai, reikalingi finansinių ataskaitų auditui atlikti;\n\n4) reikalauti, kad audituojamos įmonės darbuotojai teiktų paaiškinimus raštu;\n\n5) reikalauti, kad audituojamoje įmonėje būtų sudarytos sąlygos atlikti finansinių ataskaitų auditą;\n\n6) kitas teises, nustatytas tarptautiniuose audito standartuose ir finansinių ataskaitų audito sutartyje.\n\n2. Auditorius privalo:\n\n1) atlikdamas finansinių ataskaitų auditą, laikytis šio įstatymo 2 straipsnio 11 dalyje nurodyto Buhalterių profesionalų etikos kodekso, 3 straipsnio 5 dalyje nurodytos nepriklausomumo nuo audituojamos įmonės, konfidencialumo ir profesinės paslapties principo laikymosi tvarkos, auditorių ir audito įmonių darbo organizavimo ir audito įmonės vidaus organizacinės struktūros reikalavimų ir, kai taikoma, 37 straipsnio 1 dalyje nurodytos tvarkos;\n\n2) nuolat kelti profesinę kvalifikaciją auditorių kvalifikacijos kėlimo kursuose (per kiekvienus vienus paskui kitą einančius 3 metus išklausyti ne mažiau kaip 120 valandų kursų Auditorių rūmų organizuojamuose kvalifikacijos kėlimo kursuose arba ne Auditorių rūmų organizuojamuose kursuose arba išeiti lygiavertį profesinės kvalifikacijos tobulinimo kursą, įskaitant temas korupcijos, užsienio pareigūnų papirkimo sudarant tarptautinius sandorius, pinigų plovimo ir teroristų finansavimo prevencijos klausimais, o jeigu auditorius teikia užtikrinimo ir kitas susijusias paslaugas, atlieka reguliuojamosios veiklos ataskaitų patikrą ir (arba) reguliavimo apskaitos sistemos patikrą, – ir dėl profesinių standartų ir jų taikymo);\n\n3) teikti Įstaigai ir Auditorių rūmams šio įstatymo 26 straipsnyje nustatytą informaciją;\n\n4) jeigu atlieka viešojo intereso įmonės finansinių ataskaitų auditą, vykdyti pareigas, nustatytas šio įstatymo 68 straipsnio 2 ir 3 dalyse;\n\n5) kai atliekama jo atlikto finansinių ataskaitų audito kokybės peržiūra, tikrinimas, tyrimas ar pažeidimo tyrimas, reguliuojamosios veiklos patikros kokybės tyrimas, teikti Auditorių rūmams, Įstaigai atlikto finansinių ataskaitų audito kokybės peržiūrai, tikrinimui, tyrimui ar pažeidimo tyrimui, reguliuojamosios veiklos patikros kokybės tyrimui atlikti reikalingus dokumentus ir (arba) jų kopijas, paaiškinimus.“"
    },
    {
      "provision_ref": "art7",
      "section": "7",
      "title": "7 straipsnis. 37 straipsnio pakeitimas",
      "content": "1. Pakeisti 37 straipsnio pavadinimą ir jį išdėstyti taip:\n\n„37 straipsnis. Audito įmonių veikla, teisės ir atsakomybė“.\n\n2. Pakeisti 37 straipsnio 2 dalies 1 punktą ir jį išdėstyti taip:\n\n„1) teikti užtikrinimo ir kitas susijusias paslaugas, laikydamasi Buhalterių profesionalų etikos kodekse nustatytų profesinės etikos principų;“."
    },
    {
      "provision_ref": "art8",
      "section": "8",
      "title": "8 straipsnis. 38 straipsnio pakeitimas",
      "content": "1. Pakeisti 38 straipsnio 1 punktą ir jį išdėstyti taip:\n\n„1) atlikdama finansinių ataskaitų auditą, laikytis šio įstatymo 2 straipsnio 11 dalyje nurodyto Buhalterių profesionalų etikos kodekso, 3 straipsnio 5 dalyje nurodytos nepriklausomumo nuo audituojamos įmonės, konfidencialumo ir profesinės paslapties principo laikymosi tvarkos, auditorių ir audito įmonių darbo organizavimo ir audito įmonės vidaus organizacinės struktūros reikalavimų ir, kai taikoma, 37 straipsnio 1 dalyje nurodytos tvarkos;“.\n\n2. Pakeisti 38 straipsnio 10 punktą ir jį išdėstyti taip:\n\n„10) kai atliekama jos atlikto finansinių ataskaitų audito kokybės peržiūra, tikrinimas, tyrimas ar pažeidimo tyrimas, reguliuojamosios veiklos patikros kokybės tyrimas, teikti Auditorių rūmams, Įstaigai atlikto finansinių ataskaitų audito kokybės peržiūrai, tikrinimui, tyrimui ar pažeidimo tyrimui, reguliuojamosios veiklos patikros kokybės tyrimui atlikti reikalingus dokumentus ir (arba) jų kopijas, paaiškinimus;“.\n\n3. Papildyti 38 straipsnį 11 punktu:\n\n„11) pranešti Specialiųjų tyrimų tarnybai apie įtariamus užsienio pareigūnų papirkimo sudarant tarptautinius sandorius atvejus, kaip nustatyta šio įstatymo 73 straipsnio 15 punkte nurodytose rekomendacijose.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas vienuoliktuoju1 skirsniu",
      "content": "Papildyti Įstatymą vienuoliktuoju1 skirsniu:\n\n„VIENUOLIKTASIS1 SKIRSNIS\nREGULIUOJAMOSIOS VEIKLOS PATIKROS KOKYBĖS TYRIMAS"
    },
    {
      "provision_ref": "art521",
      "section": "521",
      "title": "521 straipsnis. Reguliuojamosios veiklos patikros kokybės tyrimo inicijavimas ir organizavimas",
      "content": "1. Įstaiga reguliuojamosios veiklos patikros kokybės tyrimą atlieka vadovaudamasi savo patvirtintu reguliuojamosios veiklos patikros kokybės tyrimo tvarkos aprašu.\n\n2. Reguliuojamosios veiklos patikros kokybės tyrimas pradedamas, kai Valstybinė kainų ir energetikos kontrolės komisija, teisėsaugos institucijos kreipiasi į Įstaigą su pagrįstu prašymu atlikti auditoriaus ir (arba) audito įmonės atliktos reguliuojamosios veiklos patikros kokybės tyrimą.\n\n3. Reguliuojamosios veiklos patikros kokybės tyrimo metu Įstaiga įvertina, kaip auditorius ir (arba) audito įmonė, atlikdami reguliuojamosios veiklos ataskaitų patikrą ir (arba) reguliavimo apskaitos sistemos patikrą, laikėsi Valstybinės kainų ir energetikos kontrolės komisijos nustatytoje techninėje užduotyje nurodytų profesinių standartų arba tarptautinių audito standartų.\n\n4. Įstaigos paskirtiems atlikti reguliuojamosios veiklos patikros kokybės tyrimą darbuotojams mutatis mutandis taikomos šio įstatymo 49 straipsnio 2 dalies nuostatos, o Įstaigai – šio įstatymo 47 straipsnio 1 dalies, 49 straipsnio 3 dalies nuostatos.\n\n5. Kai Įstaiga priima sprendimą pradėti reguliuojamosios veiklos patikros kokybės tyrimą, auditoriui ir (arba) audito įmonei apie tai pranešama šio įstatymo 48 straipsnio 7 dalyje nustatyta tvarka.\n\n6. Reguliuojamosios veiklos patikros kokybės tyrimas gali būti pradedamas, jeigu nuo reguliuojamosios veiklos ataskaitų patikros, reguliavimo apskaitos sistemos patikros ataskaitos ir (arba) išvados pasirašymo dienos praėjo ne daugiau kaip 3 metai."
    },
    {
      "provision_ref": "art522",
      "section": "522",
      "title": "522 straipsnis. Reguliuojamosios veiklos patikros kokybės tyrimo rezultatai",
      "content": "1. Įstaigos darbuotojas, atlikęs reguliuojamosios veiklos patikros kokybės tyrimą, turi parengti reguliuojamosios veiklos patikros kokybės tyrimo ataskaitą, kurioje turi būti nurodyta, kaip auditorius ir (arba) audito įmonė, atlikdami reguliuojamosios veiklos ataskaitų patikrą ir (arba) reguliavimo apskaitos sistemos patikrą, laikėsi šio įstatymo 521 straipsnio 3 dalyje nurodytų standartų.\n\n2. Įstaiga raštu ar elektroninėmis priemonėmis pateikia šio įstatymo 521 straipsnio 2 dalyje nurodytai institucijai, auditoriui ir (arba) audito įmonei reguliuojamosios veiklos patikros kokybės tyrimo ataskaitą, laikydamasi šio įstatymo 521 straipsnio 1 dalyje nurodytame reguliuojamosios veiklos patikros kokybės tyrimo tvarkos apraše nustatytų terminų.\n\n3. Reguliuojamosios veiklos patikros kokybės tyrimas turi būti baigtas per ne ilgesnį kaip 12 mėnesių terminą, skaičiuojant nuo sprendimo pradėti tyrimą priėmimo dienos. Šio įstatymo 521 straipsnio 1 dalyje nurodytame tvarkos apraše nustatomi atvejai, kuriais tyrimas yra sustabdomas. Įstaigos sprendimu, atsižvelgiant į konkrečias tyrimo metu susidariusias aplinkybes, šioje dalyje nustatytas reguliuojamosios veiklos patikros kokybės tyrimo terminas gali būti pratęstas.“"
    },
    {
      "provision_ref": "art10",
      "section": "10",
      "title": "10 straipsnis. Dvyliktojo skirsnio pavadinimo pakeitimas",
      "content": "Pakeisti dvyliktojo skirsnio pavadinimą ir jį išdėstyti taip:\n\n„DVYLIKTASIS SKIRSNIS\nNEPRIKLAUSOMUMO, KONFIDENCIALUMO IR PROFESINĖS PASLAPTIES PRINCIPŲ LAIKYMOSI REIKALAVIMAI ATLIEKANT VIEŠĄJĄ PRIEŽIŪRĄ, FINANSINIŲ ATASKAITŲ AUDITO KOKYBĖS UŽTIKRINIMĄ, KOKYBĖS TYRIMĄ AR PAŽEIDIMO TYRIMĄ, REGULIUOJAMOSIOS VEIKLOS PATIKROS KOKYBĖS TYRIMĄ“."
    },
    {
      "provision_ref": "art11",
      "section": "11",
      "title": "11 straipsnis. 53 straipsnio pakeitimas",
      "content": "Pakeisti 53 straipsnį ir jį išdėstyti taip:\n\n„53 straipsnis. Pareiga laikytis nepriklausomumo, konfidencialumo ir profesinės paslapties principų laikymosi reikalavimų atliekant viešąją priežiūrą, finansinių ataskaitų audito kokybės užtikrinimą, kokybės tyrimą ar pažeidimo tyrimą, reguliuojamosios veiklos patikros kokybės tyrimą\n\nNepriklausomumo, konfidencialumo ir profesinės paslapties principų laikymosi reikalavimų atlikdami viešąją priežiūrą, finansinių ataskaitų audito kokybės užtikrinimą, kokybės tyrimą ar pažeidimo tyrimą, reguliuojamosios veiklos patikros kokybės tyrimą privalo laikytis šie asmenys:\n\n1) Įstaigos darbuotojai;\n\n2) Audito priežiūros komiteto nariai;\n\n3) kontrolieriai;\n\n4) ekspertai (specialistai), nurodyti šio įstatymo 41 straipsnio 7 dalies 4 punkte, 43 straipsnio 4 dalies 7 punkte, 47 straipsnio 1 dalies 3 punkte ir 49 straipsnio 3 dalyje;\n\n5) Auditorių rūmų nariai ir darbuotojai, atliekantys veiksmus, susijusius su finansinių ataskaitų audito kokybės užtikrinimu.“"
    },
    {
      "provision_ref": "art12",
      "section": "12",
      "title": "12 straipsnis. 54 straipsnio pakeitimas",
      "content": "Pakeisti 54 straipsnio pavadinimą ir jį išdėstyti taip:\n\n„54 straipsnis. Nepriklausomumo principo laikymosi reikalavimai atliekant viešąją priežiūrą, finansinių ataskaitų audito kokybės užtikrinimą, kokybės tyrimą ar pažeidimo tyrimą, reguliuojamosios veiklos patikros kokybės tyrimą“."
    },
    {
      "provision_ref": "art13",
      "section": "13",
      "title": "13 straipsnis. 55 straipsnio pakeitimas",
      "content": "Pakeisti 55 straipsnio pavadinimą ir jį išdėstyti taip:\n\n„55 straipsnis. Konfidencialumo ir profesinės paslapties principo laikymosi reikalavimai atliekant viešąją priežiūrą, finansinių ataskaitų audito kokybės užtikrinimą, kokybės tyrimą ar pažeidimo tyrimą, reguliuojamosios veiklos patikros kokybės tyrimą“."
    },
    {
      "provision_ref": "art14",
      "section": "14",
      "title": "14 straipsnis. 56 straipsnio pakeitimas",
      "content": "1. Pakeisti 56 straipsnio 3 dalį ir ją išdėstyti taip:\n\n„3. Jeigu nesilaikoma šio įstatymo, reglamento (ES) Nr. 537/2014 nustatytų reikalavimų, išskyrus šio straipsnio 71 dalyje nurodytą atvejį, Įstaiga duoda vieną arba kelis nurodymus, nustatytus šios dalies 1–4 punktuose, ir (arba) pareiškia, kaip nustatyta šios dalies 5 punkte:\n\n1) pavesti fiziniam arba juridiniam asmeniui ištaisyti nustatytus finansinių ataskaitų audito trūkumus per nurodytą terminą, ne trumpesnį kaip 15 darbo dienų. Kai nurodymas ištaisyti nustatytus trūkumus duodamas auditoriui arba audito įmonei, kartu nurodoma, ar Įstaiga, ar Auditorių rūmai kontroliuos nurodymo vykdymą ir ar su Įstaiga, ar su Auditorių rūmais reikės derinti trūkumų ištaisymo planą;\n\n2) pavesti auditoriui papildomai kelti profesinę kvalifikaciją (nustatyti valandų skaičių ir nurodyti terminą). Šio nurodymo vykdymą kontroliuoja Auditorių rūmai ir apie jį informuoja Įstaigą;\n\n3) fiziniam arba juridiniam asmeniui, pažeidusiam šio įstatymo ir (arba) reglamento (ES) Nr. 537/2014 nuostatas, nurodyti pažeidimą (pažeidimus) nutraukti ir jį (juos) ištaisyti per nurodytą terminą, ne trumpesnį kaip 15 darbo dienų. Šio nurodymo vykdymą kontroliuoja Įstaiga arba paveda tai atlikti Auditorių rūmams;\n\n4) nurodyti audito įmonei ir užsakovui nutraukti finansinių ataskaitų audito sutartį, jeigu nustatoma, kad audito įmonę užsakovas pasirinko ribojamas aplinkybių, nurodytų šio įstatymo 39 straipsnio 2 dalyje. Šio nurodymo vykdymą kontroliuoja Įstaiga;\n\n5) pareikšti, kad auditoriaus išvada neatitinka šio įstatymo 35 straipsnyje nustatytų reikalavimų arba, kai taikytinas reglamentas (ES) Nr. 537/2014, šio reglamento 10 straipsnyje nustatytų reikalavimų.“\n\n2. Papildyti 56 straipsnį 71 dalimi:\n\n„71. Įstaiga, atsižvelgdama į reguliuojamosios veiklos patikros kokybės tyrimo, kaip nustatyta šio įstatymo 522 straipsnio 1 dalyje, rezultatus ir visą su tyrimu susijusią informaciją, gali nurodyti auditoriui papildomai kelti profesinę kvalifikaciją (nustatyti valandų skaičių ir nurodyti terminą) ne vėliau kaip per 12 mėnesių nuo reguliuojamosios veiklos patikros kokybės tyrimo ataskaitos pateikimo šio įstatymo 522 straipsnio 2 dalyje nustatyta tvarka. Šio nurodymo vykdymą kontroliuoja Auditorių rūmai ir apie tai informuoja Įstaigą.“\n\n3. Pakeisti 56 straipsnio 8 dalį ir ją išdėstyti taip:\n\n„8. Įstaiga, priėmusi sprendimą dėl nurodymo (nurodymų) ar poveikio priemonės (priemonių) skyrimo, apie tai per 7 darbo dienas raštu ar elektroninėmis priemonėmis praneša auditoriui ir (arba) audito įmonei, kurių atlikto finansinių ataskaitų audito kokybės peržiūra, tikrinimas, tyrimas, pažeidimo tyrimas, reguliuojamosios veiklos patikros kokybės tyrimas buvo atlikti, ir institucijai, fiziniam ar juridiniam asmeniui, kurių pasiūlymu buvo pradėtas tyrimas, reguliuojamosios veiklos patikros kokybės tyrimas, o kai buvo atliktas pažeidimo tyrimas, – asmeniui, dėl kurio veikimo (neveikimo) buvo atliktas pažeidimo tyrimas, ir institucijai, fiziniam ar juridiniam asmeniui, kurių pasiūlymu buvo pradėtas tyrimas. Įstaiga, priėmusi sprendimą dėl nurodymo (nurodymų) ar poveikio priemonės (priemonių) skyrimo auditoriui ir (arba) audito įmonei, apie tai per 5 darbo dienas praneša Auditorių rūmams.“"
    },
    {
      "provision_ref": "art15",
      "section": "15",
      "title": "15 straipsnis. 58 straipsnio pakeitimas",
      "content": "Pakeisti 58 straipsnio 1 dalį ir ją išdėstyti taip:\n\n„1. Įstaigai priėmus sprendimą skirti šio įstatymo 56 straipsnio 3 dalyje nustatytą (nustatytus) nurodymą (nurodymus) ar šio įstatymo 56 straipsnio 4 dalyje nustatytą (nustatytas) poveikio priemonę (priemones) arba šio įstatymo 56 straipsnio 71 dalyje nustatytą nurodymą auditoriui, audito įmonei, viešojo intereso įmonės vadovui ar kolegialaus valdymo organo nariui arba kitam asmeniui ir juos informavus apie skirtą (skirtus) nurodymą (nurodymus) ar poveikio priemonę (priemones), ši informacija nedelsiant skelbiama Įstaigos interneto svetainėje.“"
    },
    {
      "provision_ref": "art16",
      "section": "16",
      "title": "16 straipsnis. 62 straipsnio pakeitimas",
      "content": "1. Papildyti 62 straipsnio 1 dalies 3 punktą j papunkčiu:\n\n„j) šio įstatymo 521 straipsnio 1 dalyje nustatytą reguliuojamosios veiklos patikros kokybės tyrimo tvarkos aprašą;“.\n\n2. Papildyti 62 straipsnio 1 dalį 12 punktu:\n\n„12) rengia rekomendacijas dėl profesinių standartų ir tarptautinių audito standartų taikymo atliekant reguliuojamosios veiklos ataskaitų patikrą ir (arba) reguliavimo apskaitos sistemos patikrą ir konsultuoja dėl šių rekomendacijų įgyvendinimo;“.\n\n3. Papildyti 62 straipsnio 1 dalį 13 punktu:\n\n„13) teikia metodinę pagalbą Valstybinei kainų ir energetikos kontrolės komisijai dėl auditorių ir (arba) audito įmonių atliekamos reguliuojamosios veiklos ataskaitų patikros ir (arba) reguliavimo apskaitos sistemos patikros.“\n\n4. Papildyti 62 straipsnio 2 dalį nauju 10 punktu:\n\n„10) dalyvauti Auditorių rūmams rengiant rekomendacijas Auditorių rūmų nariams dėl profesinių standartų taikymo teikiant užtikrinimo ir kitas susijusias paslaugas;“.\n\n5. Papildyti 62 straipsnio 2 dalį 11 punktu:\n\n„11) dalyvauti Valstybinei kainų ir energetikos kontrolės komisijai nustatant techninę užduotį, kaip nustatyta Lietuvos Respublikos energetikos įstatyme ir Lietuvos Respublikos geriamojo vandens tiekimo ir nuotekų tvarkymo įstatyme;“.\n\n6. Buvusį 62 straipsnio 2 dalies 10 punktą laikyti 12 punktu."
    },
    {
      "provision_ref": "art17",
      "section": "17",
      "title": "17 straipsnis. 68 straipsnio pakeitimas",
      "content": "Pakeisti 68 straipsnį ir jį išdėstyti taip:\n\n„68 straipsnis. Viešojo intereso įmonių auditoriaus arba audito įmonės pareigos\n\n1. Reglamento (ES) Nr. 537/2014 nuoroda į kompetentingą instituciją laikoma nuoroda į Įstaigą, jeigu šiame įstatyme nenustatyta kitaip.\n\n2. Viešojo intereso įmonių auditorius arba audito įmonė, išskyrus šio įstatymo 2 straipsnio 32 dalies 9 ir 10 punktuose nurodytas įmones, privalo nedelsdami pranešti Lietuvos bankui visą informaciją, kaip nustatyta reglamento (ES) Nr. 537/2014 12 straipsnyje, ir kitą informaciją, nustatytą viešojo intereso įmonių veiklą reglamentuojančiuose įstatymuose. Kai atliekamas šio įstatymo 2 straipsnio 32 dalies 9 punkte nurodytų įmonių finansinių ataskaitų auditas, viešojo intereso įmonių auditorius ar audito įmonė nedelsdami turi pranešti Vyriausybės įgaliotai institucijai ir institucijai, įgyvendinančiai valstybės įmonės, savivaldybės įmonės savininko teises ir pareigas ar valdančiai akcinės bendrovės ar uždarosios akcinės bendrovės, kurioje valstybei, vienai ar kelioms savivaldybėms nuosavybės teise priklauso akcijų, suteikiančių daugiau kaip 1/2 visų balsų šios bendrovės visuotiniame akcininkų susirinkime, akcijas, visą informaciją, kaip nustatyta reglamento (ES) Nr. 537/2014 12 straipsnyje, ir kitą jų prašomą informaciją. Kai atliekamas šio įstatymo 2 straipsnio 32 dalies 10 punkte nurodytų įmonių finansinių ataskaitų auditas, viešojo intereso įmonių auditorius ar audito įmonė nedelsdami turi pranešti Valstybinei kainų ir energetikos kontrolės komisijai ir institucijai, įgyvendinančiai valstybės įmonės, savivaldybės įmonės savininko teises ir pareigas ar valdančiai akcinės bendrovės ar uždarosios akcinės bendrovės, kurioje valstybei, vienai ar kelioms savivaldybėms nuosavybės teise priklauso akcijų, suteikiančių daugiau kaip 1/2 visų balsų šios bendrovės visuotiniame akcininkų susirinkime, akcijas, visą informaciją, kaip nustatyta reglamento (ES) Nr. 537/2014 12 straipsnyje, ir kitą jų prašomą informaciją.\n\n3. Viešojo intereso įmonių auditorius arba audito įmonė, atlikę viešojo intereso įmonių finansinių ataskaitų auditą, audituojamai įmonei kartu su auditoriaus išvada pateikia finansinių ataskaitų audito ataskaitą, kurioje pateikiama reglamento (ES) Nr. 537/2014 11 straipsnyje nustatyta informacija ir viešojo intereso įmonių veiklą reglamentuojančiuose įstatymuose nustatyta informacija. Kai viešojo intereso įmonė yra šio įstatymo 2 straipsnio 32 dalies 9 ar 10 punktuose nurodyta įmonė, finansinių ataskaitų audito ataskaita kartu su auditoriaus išvada pateikiama ir užsakovui.“"
    },
    {
      "provision_ref": "art18",
      "section": "18",
      "title": "18 straipsnis. 69 straipsnio pakeitimas",
      "content": "1. Pakeisti 69 straipsnio 3 dalį ir ją išdėstyti taip:\n\n„3. Lietuvos bankas nustato reikalavimus audito komitetui ir audito komiteto sudėtį šiose viešojo intereso įmonėse:\n\n1) nurodytose šio įstatymo 2 straipsnio 32 dalies 1, 2 ir 7 punktuose;\n\n2) šio įstatymo 2 straipsnio 32 dalies 9 ir 10 punktuose nurodytose įmonėse, kurios priskirtinos šio įstatymo 2 straipsnio 32 dalies 1, 2 ir 7 punktuose nurodytoms įmonėms;\n\n3) patronuojančiosiose įmonėse, kurios nepriskirtinos šio įstatymo 2 straipsnio 32 dalies 1, 2 ir 7 punktuose nurodytoms įmonėms, turinčioms patronuojamųjų įmonių, priskirtinų šio įstatymo 2 straipsnio 32 dalies 1, 2 ir 7 punktuose nurodytoms įmonėms, jeigu patronuojančiosios įmonės sudaro audito komitetus įmonių grupės lygmeniu.“\n\n2. Pakeisti 69 straipsnio 4 dalį ir ją išdėstyti taip:\n\n„4. Reikalavimus audito komitetui, sudaromam viešojo intereso įmonėje, nurodytoje šio įstatymo 2 straipsnio 32 dalies 9 ir 10 punktuose, išskyrus šio straipsnio 3 dalies 2 ir 3 punktuose nurodytus atvejus, audito komitetą sudarančius įmonės organus ir šio audito komiteto sudėtį nustato Lietuvos Respublikos Vyriausybė.“\n\n3. Pakeisti 69 straipsnio 5 dalies 3 punktą ir jį išdėstyti taip:\n\n„3) stebėti įmonės vidaus kokybės kontrolės ir rizikos valdymo sistemų, turinčių įtakos audituojamos įmonės finansinei atskaitomybei, įmonės vidaus kokybės kontrolės ir rizikos valdymo sistemų, skirtų korupcijos, užsienio pareigūnų papirkimo sudarant tarptautinius sandorius, pinigų plovimo ir teroristų finansavimo prevencijai veiksmingumą ir, kai taikytina, vidaus audito veiksmingumą, nepažeidžiant vidaus audito nepriklausomumo;“."
    },
    {
      "provision_ref": "art19",
      "section": "19",
      "title": "19 straipsnis. 73 straipsnio pakeitimas",
      "content": "1. Pakeisti 73 straipsnio 13 punktą ir jį išdėstyti taip:\n\n„13) rengti Auditorių rūmų nariams rekomendacijas dėl profesinių standartų taikymo teikiant užtikrinimo ir kitas susijusias paslaugas, konsultuoti Auditorių rūmų narius dėl šių rekomendacijų įgyvendinimo ir kontroliuoti užtikrinimo ir kitų susijusių paslaugų kokybę;“.\n\n2. Papildyti 73 straipsnį nauju 14 punktu:\n\n„14) konsultuoti Valstybinę kainų ir energetikos kontrolės komisiją dėl rengiamos techninės užduoties, kaip nustatyta Lietuvos Respublikos energetikos įstatyme ir Lietuvos Respublikos geriamojo vandens tiekimo ir nuotekų tvarkymo įstatyme;“.\n\n3. Papildyti 73 straipsnį nauju 15 punktu:\n\n„15) rengti, bendradarbiaujant su Specialiųjų tyrimų tarnyba, Auditorių rūmų nariams rekomendacijas, skirtas užsienio pareigūnų papirkimo sudarant tarptautinius sandorius atvejams nustatyti, konsultuoti Auditorių rūmų narius dėl šių rekomendacijų įgyvendinimo ir kontroliuoti jų įgyvendinimą;“.\n\n4. Buvusius 73 straipsnio 14, 15, 16 punktus laikyti atitinkamai 16, 17, 18 punktais."
    },
    {
      "provision_ref": "art20",
      "section": "20",
      "title": "20 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. gegužės 1 d.\n\n2. Lietuvos Respublikos Vyriausybė ar jos įgaliota institucija, Valstybinė kainų ir energetikos kontrolės komisija, Lietuvos auditorių rūmai, Lietuvos Respublikos Vyriausybės įgaliota atlikti auditorių ir audito įmonių viešąją priežiūrą įstaiga iki 2019 m. balandžio 30 d. priima šio įstatymo įgyvendinamuosius teisės aktus.\n\n3. Šio įstatymo 2 straipsnio 8 dalyje išdėstytame Lietuvos Respublikos finansinių ataskaitų audito įstatymo 2 straipsnio 32 dalies 10 punkte nurodytai viešojo intereso įmonei Lietuvos Respublikos finansinių ataskaitų audito įstatymo 69 straipsnio nuostatos taikomos nuo 2019 m. liepos 1 d., o šios įmonės finansinių ataskaitų auditui Lietuvos Respublikos finansinių ataskaitų audito įstatymo ir reglamento (ES) Nr. 537/2014 reikalavimai taikomi atliekant 2019 m. sausio 1 d. ir vėliau prasidedančių finansinių metų finansinių ataskaitų auditą.\n\n4. Šio įstatymo 4 straipsnyje išdėstytos Lietuvos Respublikos finansinių ataskaitų audito įstatymo 15 straipsnio 7 dalies nuostatos taikomos fiziniams asmenims, kuriems auditoriaus pažymėjimo galiojimas panaikintas Lietuvos Respublikos finansinių ataskaitų audito įstatymo 15 straipsnio 2 dalyje nustatytais atvejais po šio įstatymo įsigaliojimo.\n\n5. Šio įstatymo 6 straipsnyje išdėstyto Lietuvos Respublikos finansinių ataskaitų audito įstatymo 36 straipsnio 2 dalies 2 punkto nuostatos dėl auditorių kvalifikacijos kėlimo kursų, kiek jos susijusios su korupcijos, užsienio pareigūnų papirkimo sudarant tarptautinius sandorius, pinigų plovimo ir teroristų finansavimo prevencijos, profesinių standartų ir jų taikymo temomis, taikomos nuo šio įstatymo įsigaliojimo.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
