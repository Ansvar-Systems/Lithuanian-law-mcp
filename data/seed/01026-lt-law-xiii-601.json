{
  "id": "lt-law-xiii-601",
  "type": "statute",
  "title": "Lietuvos Respublikos geodezijos ir kartografijos įstatymo Nr. IX-415 4, 6, 7, 8, 9, 10, 11, 18, 19, 20, 21, 23, 25 ir 27 straipsnių pakeitimo įstatymas",
  "short_name": "XIII-601",
  "status": "in_force",
  "issued_date": "2017-07-04",
  "in_force_date": "2018-01-01",
  "url": "https://e-tar.lt/portal/lt/legalAct/280933d067b611e7827cd63159af616c/sTkGBRiGUO",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "1. Pripažinti netekusiu galios 4 straipsnio 1 dalies 5 punktą.\n\n2. Pakeisti 4 straipsnio 2 dalį ir ją išdėstyti taip:\n\n„2. Visos Lietuvos teritorijos valstybiniai ortofotografiniai žemėlapiai atnaujinami ne rečiau kaip kas 5 metai. Valstybiniai georeferencinių erdvinių duomenų rinkiniai atnaujinami nuolat.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 1 dalies 2 punktą ir jį išdėstyti taip:\n\n„2) savivaldybės erdvinių duomenų rinkinio tvarkymas;“.\n\n2. Pripažinti netekusiu galios 6 straipsnio 1 dalies 3 punktą.\n\n3. Pakeisti 6 straipsnio 3 dalį ir ją išdėstyti taip:\n\n„3. Vykdant savivaldybių geodezijos ir kartografijos darbus sukurta geodezinės ir kartografinės veiklos produkcija (geodeziniai tinklai, žemėlapiai, erdvinių duomenų rinkiniai, aerofotografinės nuotraukos ir kita produkcija), jeigu ji parengta valstybės ir užsienio paramos valstybei lėšomis, nuosavybės teise priklauso valstybei. Geodezinės ir kartografinės veiklos produkcija, jeigu ji parengta savivaldybės ir užsienio paramos savivaldybei lėšomis, nuosavybės teise priklauso savivaldybei.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Geodezijos ir kartografijos darbų finansavimas\n\nValstybiniai geodezijos ir kartografijos darbai, teminiai geodezijos ir kartografijos darbai finansuojami iš valstybės biudžeto, užsienio valstybių paramos arba užsakovo lėšomis. Savivaldybių geodezijos ir kartografijos darbai finansuojami valstybės, savivaldybių, užsienio valstybių paramos arba užsakovo lėšomis.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnio 3 punktą ir jį išdėstyti taip:\n\n„3) tvirtina geodezininko kvalifikacijos pažymėjimų išdavimo, galiojimo sustabdymo, galiojimo sustabdymo panaikinimo ir galiojimo panaikinimo tvarkos aprašą.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Ministerijų ir valstybės įstaigų kompetencija geodezijos, kartografijos ir valstybinių georeferencinių erdvinių duomenų rinkinių rengimo srityje\n\n1. Lietuvos Respublikos žemės ūkio ministerija (toliau – Žemės ūkio ministerija):\n\n1) formuoja valstybės politiką geodezijos, kartografijos ir valstybinių georeferencinių erdvinių duomenų rinkinių rengimo, Lietuvos erdvinės informacijos infrastruktūros plėtojimo srityse, organizuoja, koordinuoja ir kontroliuoja jos įgyvendinimą;\n\n2) metodiškai vadovauja valstybiniams ir savivaldybių geodezijos ir kartografijos darbams bei Lietuvos erdvinės informacijos infrastruktūros funkcionalumo užtikrinimo ir tobulinimo darbams ir juos koordinuoja;\n\n3) kontroliuoja valstybinio geodezinio pagrindo tvarkymo ir krašto kartografavimo programų įgyvendinimą;\n\n4) planuoja ir kontroliuoja savivaldybių erdvinių duomenų rinkinių tvarkymo darbus;\n\n5) koordinuoja erdvinių duomenų rinkinių ir naudojimosi jais paslaugų unifikavimą ir sąveikumą, užtikrina valstybinių ir savivaldybių erdvinių duomenų rinkinių sąveikumą;\n\n6) užtikrina ir tobulina Lietuvos erdvinės informacijos infrastruktūros funkcionalumą;\n\n7) organizuoja Lietuvos Respublikos globalinės padėties nustatymo sistemos nuolatinių stočių tinklo (toliau – LitPOS) tvarkymą ir tobulinimą;\n\n8) koordinuoja tarptautinių, valstybinių programų ir projektų įgyvendinimą geodezijos ir kartografijos srityje;\n\n9) užtikrina geodezijos, kartografijos, valstybinių ir savivaldybės erdvinių duomenų rinkinių ir žemėlapių techninių reglamentų ir specifikacijų suderinamumą su tarptautiniais Europos Sąjungos ir Šiaurės Atlanto sutarties organizacijos (NATO) standartais ir reikalavimais geodezijos, kartografijos ir erdvinių duomenų rinkinių kaupimo srityse.\n\n2. Lietuvos Respublikos žemės ūkio ministras (toliau – žemės ūkio ministras) tvirtina:\n\n1) valstybinio geodezinio pagrindo tvarkymo ir krašto kartografavimo programas;\n\n2) savivaldybės erdvinių duomenų rinkinio tvarkymo aprašą;\n\n3) Lietuvos erdvinės informacijos infrastruktūros koordinavimo struktūrą;\n\n4) Lietuvos erdvinės informacijos infrastruktūros erdvinių duomenų rinkinių kūrimo tvarkos aprašą;\n\n5) valstybinių erdvinių duomenų rinkinių ir žemėlapių sąrašą, valstybinių geodezinių tinklų tikslumo klases;\n\n6) Lietuvos erdvinės informacijos infrastruktūros metaduomenų reikalavimų ir Lietuvos erdvinės informacijos infrastruktūros metaduomenų teikimo tvarkos aprašą;\n\n7) geodezijos, kartografijos, valstybinių ir savivaldybės erdvinių duomenų rinkinių ir žemėlapių sudarymo techninius reglamentus ir specifikacijas;\n\n8) valstybei nuosavybės teise priklausančios geodezinės ir kartografinės veiklos produkcijos, nurodytos šio įstatymo 4 straipsnio 3 dalyje, teikimo tvarkos aprašą;\n\n9) topografinių planų ir inžinerinių tinklų planų derinimo tvarkos aprašą;\n\n10) Lietuvos erdvinės informacijos portalo nuostatus ir Lietuvos erdvinės informacijos portalo duomenų saugos nuostatus;\n\n11) Georeferencinio pagrindo kadastro specifikaciją;\n\n12) Atlygio už valstybinės geodezinės ir kartografinės veiklos produkcijos naudojimą pridėtinės vertės produktui kurti ir (ar) pridėtinės vertės paslaugai teikti nustatymo tvarkos aprašą.\n\n3. Suinteresuotos ministerijos ir valstybės įstaigos, tvarkančios erdvinių duomenų rinkinius:\n\n1) pagal kompetenciją dalyvauja rengiant valstybinio geodezinio pagrindo tvarkymo ir krašto kartografavimo programas, užtikrinant ir tobulinant Lietuvos erdvinės informacijos infrastruktūros funkcionalumą;\n\n2) organizuoja žinybinių geodezijos ir kartografijos srities programų rengimą ir įgyvendinimą;\n\n3) organizuoja teminių geodezijos ir kartografijos darbų vykdymą.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Vyriausybės įgaliotos institucijos kompetencija geodezijos, kartografijos ir valstybinių georeferencinių erdvinių duomenų rinkinių rengimo srityje\n\nVyriausybės įgaliota institucija:\n\n1) pagal žemės ūkio ministro patvirtintas valstybinio geodezinio pagrindo tvarkymo bei krašto kartografavimo programas organizuoja valstybinius geodezijos ir kartografijos darbus;\n\n2) Vyriausybės nustatyta tvarka išduoda geodezininko kvalifikacijos pažymėjimus, sustabdo jų galiojimą, panaikina jų galiojimo sustabdymą ir galiojimą;\n\n3) įstatymų nustatyta tvarka administruoja valstybinių erdvinių duomenų rinkinių ir žemėlapių autorių išimtines turtines teises;\n\n4) įstatymų nustatyta tvarka saugo geodezinės ir kartografinės veiklos produkciją, nurodytą šio įstatymo 4 straipsnio 3 dalyje;\n\n5) atlieka geodezininko vykdomų geodezijos ir kartografijos darbų kontrolę, nagrinėja savivaldybių raštu pateiktus pranešimus apie pažeidimus, pastebėtus atliekant geodezininko vykdomų geodezijos ir kartografijos darbų savivaldybėse priežiūrą, taip pat kitų institucijų ir asmenų pateiktus pranešimus apie geodezininko veiklos pažeidimus.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "1. Pakeisti 11 straipsnio 2 dalies 1 punktą ir jį išdėstyti taip:\n\n„1) tvarko savivaldybių erdvinių duomenų rinkinius pagal žemės ūkio ministro patvirtintus techninius reglamentus ir specifikacijas;“.\n\n2. Pakeisti 11 straipsnio 2 dalies 6 punktą ir jį išdėstyti taip:\n\n„6) derina topografinius planus ir inžinerinių tinklų planus žemės ūkio ministro nustatyta tvarka;“.\n\n3. Pakeisti 11 straipsnio 2 dalies 7 punktą ir jį išdėstyti taip:\n\n„7) atlieka geodezininko vykdomų geodezijos ir kartografijos darbų savivaldybėse priežiūrą ir apie pastebėtus pažeidimus raštu informuoja Vyriausybės įgaliotą instituciją;“.\n\n4. Pakeisti 11 straipsnio 2 dalies 8 punktą ir jį išdėstyti taip:\n\n„8) neatlygintinai teikia Vyriausybės įgaliotai institucijai savivaldybės erdvinių duomenų rinkinius, reikalingus valstybiniams erdvinių duomenų rinkiniams ir žemėlapiams sudaryti, atnaujinti ir tvarkyti;“."
    },
    {
      "provision_ref": "art8",
      "section": "8",
      "title": "8 straipsnis. 18 straipsnio pakeitimas",
      "content": "1. Pakeisti 18 straipsnio 1 dalies 1 punktą ir jį išdėstyti taip:\n\n„1) kaupti valstybės kadastrų, registrų, valstybės informacinių sistemų, valstybės ir savivaldybių institucijų erdvinių duomenų rinkinių metaduomenis pagal žemės ūkio ministro patvirtintą metodiką;“.\n\n2. Pripažinti netekusia galios 18 straipsnio 3 dalį."
    },
    {
      "provision_ref": "art9",
      "section": "9",
      "title": "9 straipsnis. 19 straipsnio pakeitimas",
      "content": "1. Pakeisti 19 straipsnio 1 dalį ir ją išdėstyti taip:\n\n„1. Lietuvos erdvinės informacijos infrastruktūros erdvinių duomenų rinkinius sudaro visų valstybės kadastrų, registrų, valstybės informacinių sistemų ir valstybės bei savivaldybių institucijų kaupiami erdvinių duomenų rinkiniai.“\n\n2. Pakeisti 19 straipsnio 2 dalį ir ją išdėstyti taip:\n\n„2. Valstybės kadastrų, registrų, valstybės informacinių sistemų tvarkytojai, valstybės bei savivaldybių institucijos, tvarkančios erdvinių duomenų rinkinius, atitinkančius Vyriausybės patvirtintas Lietuvos erdvinės informacijos infrastruktūros erdvinių duomenų temas, privalo užtikrinti, kad erdvinių duomenų rinkinius naudotojai pasiektų per Lietuvos erdvinės informacijos portalą.“\n\n3. Pakeisti 19 straipsnio 3 dalį ir ją išdėstyti taip:\n\n„3. Erdvinių duomenų rinkiniai kuriami žemės ūkio ministro nustatyta tvarka ir pagal Europos Komisijos patvirtintus reikalavimus.“\n\n4. Pakeisti 19 straipsnio 4 dalį ir ją išdėstyti taip:\n\n„4. Erdvinių duomenų rinkinių turinį, sutartinius ženklus, elementų kodus ir atributus, suderinę su Žemės ūkio ministerija, nustato valstybės kadastrų, registrų ir valstybės informacinių sistemų valdytojai, valstybės ir savivaldybių institucijos, tvarkančios erdvinių duomenų rinkinius.“\n\n5. Papildyti 19 straipsnį 7 dalimi:\n\n„7. Siekdama užtikrinti, kad erdviniai duomenys, kurie yra nustatomi abipus dviejų ar daugiau valstybių narių sienų, būtų darnūs, Žemės ūkio ministerija kartu su valstybėmis narėmis, turinčiomis su Lietuvos Respublika bendrą valstybės sieną, prireikus bendru sutarimu sprendžia dėl tokių bendrų elementų vaizdavimo ir padėties.“"
    },
    {
      "provision_ref": "art10",
      "section": "10",
      "title": "10 straipsnis. 20 straipsnio pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Valstybės kadastrų, registrų, valstybės informacinių sistemų, valstybės ir savivaldybių institucijų kaupiamų erdvinių duomenų rinkinių tvarkytojai privalo parengti ir nuolat atnaujinti metaduomenis pagal žemės ūkio ministro patvirtintus Lietuvos erdvinės informacijos infrastruktūros metaduomenų reikalavimus ir žemės ūkio ministro nustatyta tvarka juos teikti viešai ir neatlygintinai per Lietuvos erdvinės informacijos portalą.“\n\n2. Pakeisti 20 straipsnio 3 dalį ir ją išdėstyti taip:\n\n„3. Institucija, atsakinga už metaduomenų kūrimą, suderinusi su Žemės ūkio ministerija, gali išplėsti metaduomenų turinį papildoma informacija. Metaduomenys turi būti išsamūs ir tikslūs, kad pagal juos būtų galima surasti erdvinių duomenų rinkinius ir su jais susijusias paslaugas, įvertinti metaduomenų kokybę ir juos naudoti.“"
    },
    {
      "provision_ref": "art11",
      "section": "11",
      "title": "11 straipsnis. 21 straipsnio pakeitimas",
      "content": "Pakeisti 21 straipsnio 3 dalį ir ją išdėstyti taip:\n\n„3. Lietuvos erdvinės informacijos portalo valdytoja – Žemės ūkio ministerija.“"
    },
    {
      "provision_ref": "art12",
      "section": "12",
      "title": "12 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Prieiga prie erdvinių duomenų per Lietuvos erdvinės informacijos portalą\n\n1. Prieiga prie erdvinių duomenų per Lietuvos erdvinės informacijos portalą yra vieša, išskyrus šio straipsnio 5 ir 6 dalyse nurodytus atvejus.\n\n2. Paslaugos, nurodytos šio įstatymo 22 straipsnio 1 ir 2 punktuose, per Lietuvos erdvinės informacijos portalą teikiamos neatlygintinai, o paslaugos, nurodytos šio įstatymo 22 straipsnio 3, 4 ir 5 punktuose, teikiamos neatlygintinai, jeigu kitų įstatymų nenustatyta kitaip.\n\n3. Erdvinių duomenų rinkiniai ir paslaugos, kurių reikia Europos Sąjungos institucijoms, valstybės institucijoms ir savivaldybėms viešojo pobūdžio užduotims atlikti arba ataskaitoms teikti pagal Europos Sąjungos teisės aktus, susijusius su aplinka, teikiami neatlygintinai.\n\n4. Valstybės kadastrų, registrų, valstybės informacinių sistemų tvarkytojai, valstybės ir savivaldybių institucijos, tvarkančios erdvinių duomenų rinkinius, turi teisę riboti prieigą prie erdvinių duomenų rinkinių per Lietuvos erdvinės informacijos portalą tik šio straipsnio 5 ir 6 dalyse nustatytais atvejais.\n\n5. Prieiga prie erdvinių duomenų per Lietuvos erdvinės informacijos portalą teikiant šio įstatymo 22 straipsnio 1 dalies 1 punkte nurodytas paslaugas įstatymų nustatyta tvarka gali būti apribota, jeigu tai kenkia arba gali pakenkti tarptautiniams santykiams, valstybės saugumui ar gynybai.\n\n6. Prieiga prie erdvinių duomenų per Lietuvos erdvinės informacijos portalą teikiant šio įstatymo 22 straipsnio 1 dalies 2–5 punktuose nurodytas paslaugas įstatymų nustatyta tvarka gali būti apribota, jeigu tai kenkia arba gali pakenkti:\n\n1) valstybės ir savivaldybių institucijų teikiamų administracinių paslaugų konfidencialumui, kai tokį konfidencialumą numato įstatymai;\n\n2) tarptautiniams santykiams, valstybės saugumui ar gynybai;\n\n3) teisingumo vykdymui arba teisės pažeidimų tyrimui;\n\n4) informacijos, laikomos komercine (gamybine) paslaptimi, konfidencialumui, kai tokį konfidencialumą, siekiant apsaugoti teisėtus ekonominius interesus, įskaitant visuomenės interesus išlaikyti statistinių duomenų konfidencialumą ir informacijos apie mokesčių mokėtoją slaptumą, numato Lietuvos Respublikos arba Europos Sąjungos teisės aktai;\n\n5) intelektinės nuosavybės teisėms;\n\n6) asmens duomenų ir (arba) jų susistemintų rinkmenų konfidencialumui, jeigu duomenų subjektas nesutiko, kad jo asmens duomenys būtų paskelbti viešai, ir jeigu tokį konfidencialumą numato Lietuvos Respublikos arba Europos Sąjungos teisės aktai;\n\n7) asmens, savo noru pateikusio prašomą informaciją, interesams arba apsaugai, išskyrus atvejus, kai šis asmuo sutiko, kad atitinkama informacija būtų atskleista;\n\n8) aplinkos, su kuria susijusi tokia informacija, apsaugai.\n\n7. Šio straipsnio 5 ir 6 dalyse nurodytais atvejais apribojant prieigą prie erdvinių duomenų per Lietuvos erdvinės informacijos portalą turi būti atsižvelgiama į visuomenės interesus. Kiekvienu konkrečiu atveju reikia palyginti, kaip tenkinami visuomenės interesai atskleidus informaciją ir kaip jie tenkinami apribojant ją arba suteikiant teisę ja naudotis tam tikromis sąlygomis.\n\n8. Lietuvos erdvinės informacijos infrastruktūros erdvinių duomenų rinkinių ir paslaugų, išskyrus šio įstatymo 22 straipsnio 1 ir 2 punktuose nurodytas paslaugas, naudotojai, įgydami teisę naudotis erdvinių duomenų rinkiniais ir paslaugomis per Lietuvos erdvinės informacijos portalą, privalo sudaryti naudojimosi sutartis su erdvinių duomenų ir paslaugų teikėjais ar jų įgaliotais platintojais.\n\n9. Erdvinių duomenų rinkinių teikėjai gali būti valstybės kadastrų, registrų, valstybės informacinių sistemų tvarkytojai, valstybės ir savivaldybių institucijos, tvarkančios erdvinių duomenų rinkinius. Erdvinių duomenų rinkinių teikėjai gali būti ir kiti asmenys, kurių erdvinių duomenų rinkiniai ir paslaugos atitinka 2010 m. lapkričio 23 d. Komisijos reglamento (ES) Nr. 1089/2010, kuriuo įgyvendinamos Europos Parlamento ir Tarybos direktyvos 2007/2/EB nuostatos dėl erdvinių duomenų rinkinių ir paslaugų sąveikumo, reikalavimus, susijusius su įsipareigojimais dėl metaduomenų, tinklo paslaugų ir sąveikumo (OL 2010 L 323, p. 11–102). Asmenys, pageidaujantys sukurti pridėtinės vertės produktus naudodamiesi valstybės kadastrų, registrų, georeferencinių erdvinių duomenų rinkinių ar erdvinių duomenų rinkinių duomenimis ir teminių erdvinių duomenų rinkiniais, privalo įgyti tam teisę erdvinių duomenų rinkinių teikėjų nustatyta tvarka. Pridėtinės vertės produktus naudotojams teikia įgalioti platintojai erdvinių duomenų rinkinių teikėjų nustatyta tvarka.\n\n10. Vadovaujantis teisės aktų nustatyta tvarka, prieiga prie erdvinių duomenų rinkinių ir (ar) paslaugų per Lietuvos erdvinės informacijos portalą teikiama valstybių narių valstybės institucijoms, įmonėms ir organizacijoms, teikiančioms viešąsias paslaugas. Taip pat prieiga prie valstybių narių valstybinių įstaigų ir organizacijų erdvinių duomenų rinkinių ir paslaugų Lietuvos Respublikos naudotojams, teikiantiems viešąsias paslaugas, teikiama per Lietuvos erdvinės informacijos portalą, jeigu kitų įstatymų nenustatyta kitaip.\n\n11. Jeigu kitų įstatymų nustatyta, kad šio įstatymo 22 straipsnio 3, 4, 5 punktuose nurodytos paslaugos teikiamos atlygintinai, paslaugos teikėjas turi užtikrinti Lietuvos Respublikos ir kitų valstybių narių naudotojams galimybes naudotis elektroninės prekybos paslaugomis.“"
    },
    {
      "provision_ref": "art13",
      "section": "13",
      "title": "13 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Georeferencinio pagrindo kadastro tvarkymas\n\n1. Georeferencinio pagrindo kadastro valdytoja – Žemės ūkio ministerija.\n\n2. Georeferencinio pagrindo kadastro tvarkytoją skiria Vyriausybė.\n\n3. Georeferencinio pagrindo kadastro objektų registravimo, duomenų teikimo, duomenų tvarkymo tvarka nustatoma Georeferencinio pagrindo kadastro nuostatuose.\n\n4. Georeferencinio pagrindo kadastro duomenims atnaujinti naudojamas savivaldybių erdvinių duomenų rinkinys, kurį savivaldybės neatlygintinai teikia Georeferencinio pagrindo kadastro tvarkytojui Georeferencinio pagrindo kadastro nuostatuose nustatyta tvarka.\n\n5. Georeferencinio pagrindo kadastro duomenys teikiami neatlygintinai.\n\n6. Visos Lietuvos Respublikos teritorijos georeferencinio pagrindo žemėlapis, kuris rengiamas naudojant Georeferencinio pagrindo kadastro duomenis, pagal ortofotografinius žemėlapius atnaujinamas ne rečiau kaip kas 5 metai.\n\n7. Georeferencinio pagrindo žemėlapis rengiamas naudojant Georeferencinio pagrindo kadastro ir kitus duomenis pagal Georeferencinio pagrindo kadastro valdytojo patvirtintą specifikaciją.“"
    },
    {
      "provision_ref": "art14",
      "section": "14",
      "title": "14 straipsnis. 27 straipsnio pakeitimas",
      "content": "Pakeisti 27 straipsnio 2 dalį ir ją išdėstyti taip:\n\n„2. Lėšos, gautos kaip atlyginimas, kurį nustato žemės ūkio ministras šio straipsnio 1 dalyje nustatytais atvejais, naudojamos valstybiniams erdvinių duomenų rinkiniams ir žemėlapiams atnaujinti. Teisės į valstybinius erdvinių duomenų rinkinius ir žemėlapius saugomos įstatymų ir kitų teisės aktų nustatyta tvarka.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 ir 3 dalis, šio įstatymo 9 straipsnio 5 dalį ir 12 straipsnį, įsigalioja 2018 m. sausio 1 d.\n\n2. Lietuvos Respublikos Vyriausybė, Lietuvos Respublikos žemės ūkio ministras, Nacionalinės žemės tarnybos prie Žemės ūkio ministerijos direktorius iki 2017 m. lapkričio 1 d. priima šio įstatymo įgyvendinamuosius teisės aktus.\n\n3. Savivaldybių institucijos iki 2017 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
