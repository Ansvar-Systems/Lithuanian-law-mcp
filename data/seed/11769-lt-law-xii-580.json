{
  "id": "lt-law-xii-580",
  "type": "statute",
  "title": "Lietuvos Respublikos administracinės naštos mažinimo įstatymo 5, 6, 7 ir 8 straipsnių pakeitimo įstatymas",
  "short_name": "XII-580",
  "status": "in_force",
  "issued_date": "2013-11-07",
  "in_force_date": "2014-01-01",
  "url": "https://e-tar.lt/portal/lt/legalAct/TAR.F1EF7F13180F/PjgbVGCQdY",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Administracinės naštos mažinimo priemonių planas ir informacijos apie šio plano vykdymą viešumas\n\n1. Dvejų metų administracinės naštos mažinimo priemonių planą (nurodant konkrečių veiksmų įvykdymo terminus) tvirtina Vyriausybė ir jį pateikia Lietuvos Respublikos Seimui (toliau – Seimas).\n\n2. Informacija apie Administracinės naštos mažinimo priemonių plano vykdymą skelbiama ir ne rečiau kaip kartą per pusmetį atnaujinama Vyriausybės interneto svetainėje.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnį ir jį išdėstyti taip:\n\n„6 straipsnis. Administracinės naštos mažinimo priemonės savivaldybių planavimo dokumentuose ir informacijos apie jų vykdymą viešumas\n\n1. Savivaldybių vykdomosios institucijos savivaldybių taryboms pateikia tvirtinti dvejų metų administracinės naštos mažinimo priemonių planą (nurodant konkrečių veiksmų įvykdymo terminus) arba administracinės naštos mažinimo priemonės įtraukiamos į savivaldybių taryboms teikiamus tvirtinti savivaldybių strateginių veiklos planų projektus.\n\n2. Informacija apie Administracinės naštos mažinimo priemonių plano arba administracinės naštos mažinimo priemonių, įtrauktų į savivaldybės strateginį veiklos planą, vykdymą skelbiama ir ne rečiau kaip kartą per pusmetį atnaujinama savivaldybių interneto svetainėse.“\n\n2. Pakeisti 6 straipsnį ir jį išdėstyti taip:\n\n„6 straipsnis. Administracinės naštos mažinimo priemonės savivaldybių strateginio planavimo dokumentuose ir informacijos apie jų vykdymą viešumas\n\n1. Administracinės naštos mažinimo priemonės įtraukiamos į savivaldybių taryboms teikiamus tvirtinti savivaldybių strateginių veiklos planų projektus.\n\n2. Informacija apie administracinės naštos mažinimo priemonių vykdymą skelbiama ir ne rečiau kaip kartą per pusmetį atnaujinama savivaldybių interneto svetainėse.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnį ir jį išdėstyti taip:\n\n„7 straipsnis. Administracinės naštos mažinimo priemonių plano vykdymo kontrolė\n\n1. Vyriausybė, teikdama metinę veiklos ataskaitą, privalo joje nurodyti ir įvertinti praėjusio ataskaitinio laikotarpio Administracinės naštos mažinimo priemonių plano vykdymo rezultatus.\n\n2. Savivaldybių tarybos, Lietuvos Respublikos vietos savivaldos įstatymo nustatyta tvarka teikdamos veiklos ataskaitas, savivaldybės bendruomenei privalo jose nurodyti ir įvertinti praėjusio ataskaitinio laikotarpio Administracinės naštos mažinimo priemonių plano arba administracinės naštos mažinimo priemonių, įtrauktų į savivaldybės strateginį veiklos planą, vykdymo rezultatus.\n\n3. Savivaldybių centralizuotos vidaus audito tarnybos pasibaigus pusmečiui vertina, kaip vykdomas Administracinės naštos mažinimo priemonių planas arba administracinės naštos mažinimo priemonės, įtrauktos į savivaldybės strateginį veiklos planą, vadovaudamosi Lietuvos Respublikos vidaus kontrolės ir vidaus audito įstatymu ir kitais vidaus auditą reglamentuojančiais teisės aktais. Savivaldybių centralizuotų vidaus audito tarnybų ataskaitos dėl Administracinės naštos mažinimo priemonių plano arba administracinės naštos mažinimo priemonių, įtrauktų į savivaldybės strateginį veiklos planą, vykdymo vertinimo skelbiamos savivaldybių interneto svetainėse.“\n\n2. Pakeisti 7 straipsnį ir jį išdėstyti taip:\n\n„7 straipsnis. Administracinės naštos mažinimo priemonių plano vykdymo kontrolė\n\n1. Vyriausybė, teikdama metinę veiklos ataskaitą, privalo joje nurodyti ir įvertinti praėjusio ataskaitinio laikotarpio Administracinės naštos mažinimo priemonių plano vykdymo rezultatus.\n\n2. Savivaldybių tarybos, Lietuvos Respublikos vietos savivaldos įstatymo nustatyta tvarka teikdamos veiklos ataskaitas, savivaldybės bendruomenei privalo jose nurodyti ir įvertinti praėjusio ataskaitinio laikotarpio administracinės naštos mažinimo priemonių vykdymo rezultatus.\n\n3. Savivaldybių centralizuotos vidaus audito tarnybos pasibaigus pusmečiui vertina, kaip vykdomos administracinės naštos mažinimo priemonės, vadovaudamosi Lietuvos Respublikos vidaus kontrolės ir vidaus audito įstatymu ir kitais vidaus auditą reglamentuojančiais teisės aktais. Savivaldybių centralizuotų vidaus audito tarnybų ataskaitos dėl administracinės naštos mažinimo priemonių vykdymo vertinimo skelbiamos savivaldybių interneto svetainėse.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Geresnio reguliavimo priežiūros komisija\n\n1. Geresnio reguliavimo priežiūros komisija (toliau – Komisija) yra Vyriausybės komisija, kurios tikslas – atlikti šiame įstatyme jai nustatytas ir Vyriausybės jai pavestas užduotis, susijusias su administracinės naštos įvertinimu bei jos mažinimo priemonių taikymu valstybės ir savivaldybių institucijose ir įstaigose.\n\n2. Komisija sudaroma Lietuvos Respublikos Vyriausybės įstatymo nustatyta tvarka. Komisijos darbo organizavimo tvarką nustato Vyriausybės darbo reglamentas. Komisijos pirmininkui ir nariams už darbą Komisijoje darbo užmokestis nemokamas. Komisija už savo veiklą atsiskaito Vyriausybei, pateikdama metinę veiklos ataskaitą.\n\n3. Komisija atlieka šias užduotis:\n\n1) vadovaudamasi šiame įstatyme numatytais administracinės naštos mažinimo principais, vertina teisės aktų projektus, kuriuose numatomi nauji ar keičiami galiojantys informaciniai įpareigojimai asmenims, ir galiojančius teisės aktus, kuriuose nustatyti informaciniai įpareigojimai asmenims, ir teikia Vyriausybei dėl jų savo išvadas ir pasiūlymus;\n\n2) teikia Vyriausybei pasiūlymus dėl Administracinės naštos mažinimo priemonių plano rengimo;\n\n3) teikia Vyriausybei pasiūlymus dėl Vyriausybės patvirtintų administracinės naštos nustatymo ir vertinimo metodikų tobulinimo;\n\n4) įvertina, kaip įgyvendinamas Vyriausybės patvirtintas Administracinės naštos mažinimo priemonių planas, ir teikia Vyriausybei dėl jo savo išvadas ir pasiūlymus;\n\n5) teikia Vyriausybei ir jos nurodymu savivaldybių taryboms pasiūlymus dėl administracinės naštos įvertinimo ir (ar) mažinimo tam tikroje valdymo srityje ar dėl konkrečių administracinės naštos mažinimo priemonių taikymo.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "1. Šis įstatymas, išskyrus 2 straipsnio 2 dalį ir 3 straipsnio 2 dalį, įsigalioja 2014 m. sausio 1 d.\n\n2. Šio įstatymo 2 straipsnio 2 dalis ir 3 straipsnio 2 dalis įsigalioja 2014 m. spalio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
