{
  "id": "lt-law-xiv-879",
  "type": "statute",
  "title": "Lietuvos Respublikos vidaus tarnybos statuto 4, 7, 16, 18, 25, 28, 30, 31, 32 straipsnių ir priedo pakeitimo įstatymas",
  "short_name": "XIV-879",
  "status": "in_force",
  "issued_date": "2021-12-23",
  "in_force_date": "2022-07-01",
  "url": "https://e-tar.lt/portal/lt/legalAct/881d39d06eb711ec993ff5ca6e8ba60c/CteEthrAQf",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Teisingumo ministro valdymo srities statutinės įstaigos:\n\n1) centrinės statutinės įstaigos – Lietuvos probacijos tarnyba ir Kalėjimų departamentas prie Lietuvos Respublikos teisingumo ministerijos (toliau – Kalėjimų departamentas);\n\n2) kitos statutinės įstaigos – Kalėjimų departamentui pavaldžios pataisos įstaigos, tardymo izoliatoriai;\n\n3) statutinė profesinio mokymo įstaiga – pataisos pareigūnų profesinio mokymo įstaiga.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "1. Pakeisti 7 straipsnio 4 dalį ir ją išdėstyti taip:\n\n„4. Karjeros valstybės tarnautojams, tarnaujantiems ir siekiantiems tarnauti statutinėse įstaigose, taikomos šio statuto 11 straipsnio 2 dalies 2 punkto ir 16 straipsnio 1 dalies 5 ir 7 punktų nuostatos. Muitinės departamento ir jam pavaldžių įstaigų karjeros valstybės tarnautojams, be minėtųjų, taikomos ir šio statuto 9 straipsnio 2 dalies 1 punkto ir 16 straipsnio 1 dalies 2 punkto nuostatos, o Lietuvos probacijos tarnybos, Kalėjimų departamento ir jam pavaldžių įstaigų karjeros valstybės tarnautojams – ir šio statuto 9 straipsnio 2 dalies 1 punkto, 16 straipsnio 1 dalies 2 punkto ir 3 dalies nuostatos.“\n\n2. Pakeisti 7 straipsnio 5 dalį ir ją išdėstyti taip:\n\n„5. Muitinės departamento ir jam pavaldžių įstaigų darbuotojams, dirbantiems pagal darbo sutartis, taikomos šio statuto 9 straipsnio 2 dalies 1 punkto, 11 straipsnio 2 dalies 2 punkto ir 16 straipsnio 1 dalies 2 ir 5 punktų nuostatos, Lietuvos probacijos tarnybos, Kalėjimų departamento ir jam pavaldžių įstaigų darbuotojams, dirbantiems pagal darbo sutartis, ir valstybės įmonių prie pataisos įstaigų administracijos darbuotojams šio statuto 9 straipsnio 2 dalies 1 punkto, 11 straipsnio 2 dalies 2 punkto ir 16 straipsnio 1 dalies 2 ir 5 punktų ir 3 dalies nuostatos.“"
    },
    {
      "provision_ref": "art3",
      "section": "3",
      "title": "3 straipsnis. 16 straipsnio pakeitimas",
      "content": "Pakeisti 16 straipsnio 3 dalį ir ją išdėstyti taip:\n\n„3. Į vidaus tarnybą teisingumo ministro valdymo srities statutinėse įstaigose taip pat draudžiama priimti asmenį, kurio sutuoktinis, sugyventinis (partneris), artimasis giminaitis ar su kuriuo svainystės ryšiais susijęs asmuo yra laikomas tardymo izoliatoriuje ar pataisos įstaigoje arba kai jo priežiūrą vykdo Lietuvos probacijos tarnyba ir tai gali sukelti Lietuvos Respublikos viešųjų ir privačių interesų derinimo įstatyme nustatytą interesų konfliktą (toliau – interesų konfliktas).“"
    },
    {
      "provision_ref": "art4",
      "section": "4",
      "title": "4 straipsnis. 18 straipsnio pakeitimas",
      "content": "Pakeisti 18 straipsnio 7 dalį ir ją išdėstyti taip:\n\n„7. Pareigūnų neformaliojo profesinio mokymo ir įvadinio mokymo kursų programas, išskyrus teisingumo ministro valdymo srities pareigūnų neformaliojo profesinio mokymo ir įvadinio mokymo kursų programas, tvirtina centrinės statutinės įstaigos vadovas. Teisingumo ministro valdymo srities pareigūnų neformaliojo profesinio mokymo ir įvadinio mokymo kursų programas tvirtina Kalėjimų departamento direktorius, suderinęs su Lietuvos probacijos tarnybos direktoriumi.“"
    },
    {
      "provision_ref": "art5",
      "section": "5",
      "title": "5 straipsnis. 25 straipsnio pakeitimas",
      "content": "Pakeisti 25 straipsnio 3 dalį ir ją išdėstyti taip:\n\n„3. Vidaus tarnybos laipsniai suteikiami Finansinių nusikaltimų tyrimo tarnybos, Priešgaisrinės apsaugos ir gelbėjimo departamento, Valstybės sienos apsaugos tarnybos, Viešojo saugumo tarnybos, Lietuvos probacijos tarnybos, Kalėjimų departamento, Muitinės departamento ir šioms centrinėms statutinėms įstaigoms pavaldžių statutinių įstaigų ir statutinių profesinio mokymo įstaigų pareigūnams.“"
    },
    {
      "provision_ref": "art6",
      "section": "6",
      "title": "6 straipsnis. 28 straipsnio pakeitimas",
      "content": "Pakeisti 28 straipsnio 10 dalį ir ją išdėstyti taip:\n\n„10. Į vidaus tarnybą teisingumo ministro valdymo srities statutinėse įstaigose taip pat draudžiama perkelti pareigūną, kurio sutuoktinis, sugyventinis (partneris), artimasis giminaitis ar svainystės ryšiais susijęs asmuo yra laikomas tardymo izoliatoriuje arba pataisos įstaigoje arba kai jo priežiūrą vykdo Lietuvos probacijos tarnyba ir tai gali sukelti interesų konfliktą.“"
    },
    {
      "provision_ref": "art7",
      "section": "7",
      "title": "7 straipsnis. 30 straipsnio pakeitimas",
      "content": "Pakeisti 30 straipsnio 8 dalį ir ją išdėstyti taip:\n\n„8. Į vidaus tarnybą teisingumo ministro valdymo srities statutinėse įstaigose taip pat draudžiama perkelti pareigūną, kurio sutuoktinis, sugyventinis (partneris), artimasis giminaitis ar svainystės ryšiais susijęs asmuo yra laikomas tardymo izoliatoriuje arba pataisos įstaigoje arba kai jo priežiūrą vykdo Lietuvos probacijos tarnyba ir tai gali sukelti interesų konfliktą.“"
    },
    {
      "provision_ref": "art8",
      "section": "8",
      "title": "8 straipsnis. 31 straipsnio pakeitimas",
      "content": "Pakeisti 31 straipsnio 10 dalį ir ją išdėstyti taip:\n\n„10. Į vidaus tarnybą teisingumo ministro valdymo srities statutinėse įstaigose taip pat draudžiama perkelti pareigūną, kurio sutuoktinis, sugyventinis (partneris), artimasis giminaitis ar svainystės ryšiais susijęs asmuo yra laikomas tardymo izoliatoriuje arba pataisos įstaigoje arba kai jo priežiūrą vykdo Lietuvos probacijos tarnyba ir tai gali sukelti interesų konfliktą.“"
    },
    {
      "provision_ref": "art9",
      "section": "9",
      "title": "9 straipsnis. 32 straipsnio pakeitimas",
      "content": "Pakeisti 32 straipsnio 5 dalį ir ją išdėstyti taip:\n\n„5. Į vidaus tarnybą teisingumo ministro valdymo srities statutinėse įstaigose taip pat draudžiama rotacijos tvarka perkelti pareigūną, kurio sutuoktinis, sugyventinis (partneris), artimasis giminaitis ar svainystės ryšiais susijęs asmuo yra laikomas tardymo izoliatoriuje arba pataisos įstaigoje arba kai jo priežiūrą vykdo Lietuvos probacijos tarnyba ir tai gali sukelti interesų konfliktą.“"
    },
    {
      "provision_ref": "art10",
      "section": "10",
      "title": "10 straipsnis. Statuto priedo pakeitimas",
      "content": "1. Pakeisti Statuto priedo pirmąją pastraipą ir ją išdėstyti taip:\n\n„1\nValstybės sienos apsaugos tarnybos prie Vidaus reikalų ministerijos vadas, Viešojo saugumo tarnybos prie Vidaus reikalų ministerijos vadas, Priešgaisrinės apsaugos ir gelbėjimo departamento prie Vidaus reikalų ministerijos direktorius, Finansinių nusikaltimų tyrimo tarnybos prie Vidaus reikalų ministerijos direktorius, policijos generalinis komisaras, Muitinės departamento prie Finansų ministerijos generalinis direktorius, Lietuvos probacijos tarnybos direktorius, Kalėjimų departamento prie Lietuvos Respublikos teisingumo ministerijos direktorius\n15,2–19“\n\n2. Pakeisti Statuto priedo antrąją pastraipą ir ją išdėstyti taip:\n\n„2\nValstybės sienos apsaugos tarnybos prie Vidaus reikalų ministerijos vado pavaduotojas, Viešojo saugumo tarnybos prie Vidaus reikalų ministerijos vado pavaduotojas, Priešgaisrinės apsaugos ir gelbėjimo departamento prie Vidaus reikalų ministerijos direktoriaus pavaduotojas, Finansinių nusikaltimų tyrimo tarnybos prie Vidaus reikalų ministerijos direktoriaus pavaduotojas, policijos generalinio komisaro pavaduotojas, Muitinės departamento prie Finansų ministerijos generalinio direktoriaus pavaduotojas, Lietuvos probacijos tarnybos direktoriaus pavaduotojas, Kalėjimų departamento prie Lietuvos Respublikos teisingumo ministerijos direktoriaus pavaduotojas\n13,2–18“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. liepos 1 d.\n\n2. Lietuvos Respublikos Vyriausybė, teisingumo ministras, vidaus reikalų ministras, Probacijos tarnybos direktorius ir Kalėjimų departamento direktorius iki 2022 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
