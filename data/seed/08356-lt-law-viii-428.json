{
  "id": "lt-law-viii-428",
  "type": "statute",
  "title": "Lietuvos Respublikos Lietuvos nacionalinio radijo ir televizijos įstatymo 8, 9 ir 10 straipsnių pakeitimo bei papildymo įstatymas",
  "short_name": "VIII-428",
  "status": "in_force",
  "issued_date": "1997-09-25",
  "in_force_date": "1997-10-07",
  "url": "https://e-tar.lt/portal/lt/legalAct/TAR.5545B410D741",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas ir papildymas",
      "content": "8 straipsnį papildyti nauja 4 dalimi, buvusias 4 ir 5 dalis laikyti atitinkamai 5 ir 6 dalimis, straipsnį papildyti naujomis 7 ir 8 dalimis, buvusias 6, 7, 8 ir 9 dalis laikyti atitinkamai 9, 10, 11 ir 12 dalimis, 9 dalyje vietoj žodžių „šio įstatymo įsigaliojimo dienos“ įrašyti žodžius „Seimo Švietimo, mokslo ir kultūros komiteto kreipimosi dienos“, 10 dalį papildyti ir šį straipsnį išdėstyti taip:\n\n„8 straipsnis. Lietuvos nacionalinio radijo ir televizijos tarybos sudarymo tvarka\n\n1. Lietuvos nacionalinio radijo ir televizijos valdymo organai yra Lietuvos nacionalinio radijo ir televizijos taryba ir administracija. Lietuvos nacionalinio radijo ir televizijos taryba yra sudaroma Visuomenės informavimo įstatymo 29 straipsnio nustatyta tvarka. Lietuvos nacionalinio radijo ir televizijos tarybos nariais negali būti Seimo, Vyriausybės, Radijo ir televizijos komisijos nariai, asmenys, dirbantys pagal darbo sutartis radijo ir televizijos stotyse, įskaitant Lietuvos nacionalinį radiją ir televiziją, taip pat radijo ir televizijos stočių savininkai ir bendrasavininkiai.\n\n2. Lietuvos nacionalinio radijo ir televizijos tarybos sudarymą organizuoja Seimo Švietimo, mokslo ir kultūros komitetas.\n\n3. Kandidatai į Lietuvos nacionalinio radijo ir televizijos tarybą turi išmanyti vadybą bei valdymą ir turėti šių įgūdžių arba žurnalisto darbo patirties.\n\n4. Tarybos narių įgaliojimai nutrūksta, jeigu nariai atšaukiami arba taryba atsistatydina.\n\n5. Tarybos nariai negali būti atšaukti iš pareigų, kol nesibaigė jų paskyrimo laikotarpis, išskyrus jeigu:\n\n1) tarybos narys pats atsisako dalyvauti tarybos darbe;\n\n2) tarybos narys be pateisinamos priežasties daugiau kaip 3 mėnesius nedalyvauja tarybos darbe;\n\n3) tarybos narys padaro nusikaltimą ir yra teismo nuteistas;\n\n4) tarybos narys netenka Lietuvos Respublikos pilietybės;\n\n5) pakinta tarybos nario paskyrimo įstatyminis pagrindas.\n\n6. Kai Lietuvos nacionalinio radijo ir televizijos taryboje atsiranda laisva vieta, tarybos pirmininkas kreipiasi į instituciją, delegavusią trūkstamą tarybos narį, prašydamas paskirti naują tarybos narį darbui iki tarybos kadencijos pabaigos.\n\n7. Taryba turi teisę atsistatydinti nepasibaigus kadencijai. Jeigu taryba atsistatydina, nutrūksta tarybos ir visų tarybos narių įgaliojimai.\n\n8. Kai taryba atsistatydina, Seimo Švietimo, mokslo ir kultūros komitetas ne vėliau kaip per 10 dienų kreipiasi į institucijas, delegavusias tarybos narius, prašydamas paskirti tarybos narius.\n\n9. Institucijos, įgaliotos skirti tarybos narius, privalo juos paskirti per 10 dienų nuo Seimo Švietimo, mokslo ir kultūros komiteto kreipimosi dienos. Paskyrus visus tarybos narius, Seimo Švietimo, mokslo ir kultūros komitetas ne vėliau kaip per 10 dienų organizuoja tarybos pirmininko rinkimą. Lietuvos nacionalinio radijo ir televizijos tarybos pirmininkas renkamas vieneriems metams Lietuvos nacionalinio radijo ir televizijos tarybos narių absoliučia balsų dauguma. Tarybos pirmininko pavaduotojas renkamas ta pačia tvarka tarybos pirmininko teikimu. Jie gali būti renkami šioms pareigoms dvi kadencijas iš eilės.\n\n10. Lietuvos nacionalinio radijo ir televizijos tarybos posėdžius ne rečiau kaip vieną kartą per mėnesį šaukia tarybos pirmininkas, o kai jis neina pareigų, – pirmininko pavaduotojas savo iniciatyva arba trečdalio tarybos narių reikalavimu. Posėdžiai teisėti, kai juose dalyvauja ne mažiau kaip pusė tarybos narių. Nutarimai priimami posėdyje dalyvaujančių tarybos narių paprasta balsų dauguma. Nutarimas dėl tarybos atsistatydinimo priimamas, jei už jį balsuoja daugiau kaip pusė visų tarybos narių. Priimdama nutarimą dėl tarybos atsistatydinimo, taryba tuo pačiu nutarimu atleidžia iš pareigų darbuotojus, kurie pagal šio įstatymo 9 ir 10 straipsnius yra skiriami į pareigas tarybos įgaliojimų laikui, ir išsprendžia klausimą, kam pavesti laikinai eiti Lietuvos nacionalinio radijo ir televizijos generalinio direktoriaus pareigas, kol naujai sudaryta taryba šio įstatymo nustatyta tvarka paskirs generalinį direktorių. Nutarimui dėl tarybos atsistatydinimo netaikomos taisyklės, nustatytos šio įstatymo 9 straipsnio 4 dalyje.\n\n11. Lietuvos nacionalinio radijo ir televizijos taryba dirba pagal savo patvirtintą darbo reglamentą.\n\n12. Lietuvos nacionalinio radijo ir televizijos taryba finansuojama (apmokama už posėdžius, administracinės išlaidos) iš valstybės biudžeto lėšų, skiriamų Lietuvos nacionaliniam radijui ir televizijai.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas ir papildymas",
      "content": "1. 9 straipsnio 1 dalies 9 punkte vietoj žodžių „konkurso tvarka renka ir tvirtina“ įrašyti žodžius „viešo konkurso būdu tarybos įgaliojimų laikui skiria“, 11 punkte vietoj žodžio „tvirtina“ įrašyti žodį „skiria“, 12 punkte po žodžio „atlikimą“ įrašyti žodžius „arba dėl tarybos pareikšto nepasitikėjimo“ ir šią dalį išdėstyti taip:\n\n„1. Lietuvos nacionalinio radijo ir televizijos taryba:\n\n1) nustato Lietuvos nacionalinio radijo ir televizijos transliacijos mastą, kanalų skaičių ir jų naudojimą programoms transliuoti;\n\n2) formuoja Lietuvos nacionalinio radijo ir televizijos programų kultūrinę ir politinę strategiją, kasmet tvirtina programų sudėtį;\n\n3) tvirtina Lietuvos nacionalinio radijo ir televizijos įstatus;\n\n4) reglamentuoja Lietuvos nacionalinio radijo ir televizijos pajamų, gaunamų už radijo ir televizijos laidų pardavimą bei leidybą, naudojimą;\n\n5) tvirtina Lietuvos nacionalinio radijo ir televizijos kūrybinių darbuotojų, dirbančių pagal terminuotas darbo sutartis, darbuotojų, priimamų viešo konkurso tvarka, pareigybes, nustato kategorijas darbuotojų, kuriems neleidžiama dirbti kitose RTV stotyse, laikraščiuose ir žurnaluose;\n\n6) ne rečiau kaip kartą per metus išklauso Lietuvos nacionalinio radijo ir televizijos generalinio direktoriaus ataskaitą apie Lietuvos nacionalinio radijo ir televizijos veiklą;\n\n7) nustato konkurso Lietuvos nacionalinio radijo ir televizijos generalinio direktoriaus pareigoms tvarką;\n\n8) po Lietuvos nacionalinio radijo ir televizijos tarybos paskyrimo ir tarybos pirmininko išrinkimo ne vėliau kaip per 15 dienų skelbia konkursą Lietuvos nacionalinio radijo ir televizijos generalinio direktoriaus pareigoms;\n\n9) viešo konkurso būdu tarybos įgaliojimų laikui skiria Lietuvos nacionalinio radijo ir televizijos generalinį direktorių, nustato jo atlyginimą;\n\n10) nustato generalinio direktoriaus pavaduotojų skaičių;\n\n11) generalinio direktoriaus teikimu skiria generalinio direktoriaus pavaduotojus;\n\n12) už netinkamą pareigų atlikimą arba dėl tarybos pareikšto nepasitikėjimo atleidžia iš darbo generalinį direktorių, generalinio direktoriaus teikimu atleidžia jo pavaduotojus.“\n\n2. 9 straipsnio 4 dalyje po žodžių „persvarstyti nutarimą“ įrašyti žodžius „išskyrus tarybos nutarimą dėl tarybos atsistatydinimo“, sakinį „Kilusius ginčus tarp generalinio direktoriaus ir tarybos sprendžia teismas“ išbraukti ir šią dalį išdėstyti taip:\n\n„4. Jei Lietuvos nacionalinio radijo ir televizijos generalinis direktorius nesutinka su Lietuvos nacionalinio radijo ir televizijos tarybos nutarimu, jis gali kreiptis į tarybą su motyvuotu prašymu persvarstyti nutarimą, išskyrus tarybos nutarimą dėl tarybos atsistatydinimo. Taryba privalo ne vėliau kaip per 10 dienų svarstyti generalinio direktoriaus prašymą. Pakartotinai balsavus daugiau kaip pusei tarybos narių, Lietuvos nacionalinio radijo ir televizijos generalinis direktorius nutarimą privalo vykdyti.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas ir papildymas",
      "content": "10 straipsnio 2 dalyje vietoj žodžių „Generalinis direktorius renkamas viešo konkurso tvarka 3 metams ir tvirtinamas Lietuvos nacionalinio radijo ir televizijos taryboje“ įrašyti žodžius „Generalinį direktorių viešo konkurso būdu tarybos įgaliojimų laikui skiria Lietuvos nacionalinio radijo ir televizijos taryba“, 3 dalyje po žodžio „atlikimą“ įrašyti žodžius „arba dėl tarybos pareikšto nepasitikėjimo“, straipsnį papildyti 4 dalimi ir jį išdėstyti taip:\n\n„10 straipsnis. Lietuvos nacionalinio radijo ir televizijos generalinis direktorius\n\n1. Lietuvos nacionalinio radijo ir televizijos administracijos veiklai vadovauja generalinis direktorius.\n\n2. Generalinį direktorių viešo konkurso būdu tarybos įgaliojimų laikui skiria Lietuvos nacionalinio radijo ir televizijos taryba, jeigu už jo kandidatūrą balsuoja ne mažiau kaip pusė tarybos narių. Negavus tokio balsų skaičiaus, rengiamas naujas konkursas.\n\n3. Generalinis direktorius už netinkamą pareigų atlikimą arba dėl tarybos pareikšto nepasitikėjimo gali būti atleistas iš pareigų nesibaigus jo įgaliojimų laikui, jeigu už tai balsuoja ne mažiau kaip 8 Lietuvos nacionalinio radijo ir televizijos tarybos nariai.\n\n4. Generalinio direktoriaus įgaliojimai nutrūksta nepasibaigus įgaliojimų laikui ir tuo atveju, jeigu Lietuvos nacionalinio radijo ir televizijos taryba atsistatydina.“\n\nVadovaudamasis Lietuvos Respublikos Konstitucijos 71 straipsnio antrąja dalimi, skelbiu šį Lietuvos Respublikos Seimo priimtą įstatymą.\n\nLIETUVOS RESPUBLIKOS SEIMO PIRMININKAS                   VYTAUTAS LANDSBERGIS\n______________"
    }
  ],
  "definitions": []
}
