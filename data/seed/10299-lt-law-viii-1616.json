{
  "id": "lt-law-viii-1616",
  "type": "statute",
  "title": "Lietuvos Respublikos valstybės ir savivaldybės įmonių įstatymo 19 straipsnio pakeitimo ir papildymo įstatymas",
  "short_name": "VIII-1616",
  "status": "in_force",
  "issued_date": "2000-04-11",
  "in_force_date": "2000-04-26",
  "url": "https://e-tar.lt/portal/lt/legalAct/TAR.AE85779A4EEE/XFKZzUcsWA",
  "provisions": [
    {
      "provision_ref": "art1",
      "section": "1",
      "title": "1 straipsnis. 19 straipsnio pakeitimas ir papildymas",
      "content": "1. 19 straipsnio 1 dalyje vietoj žodžių „arba bendrovės“ įrašyti žodžius  „bendrovės arba biudžetinės įstaigos“ ir šią dalį išdėstyti taip:\n\n„1. Reorganizavimas – tai įmonės, kaip juridinio asmens, pertvarkymas be likvidavimo procedūros. Reorganizuotų įmonių visų teisių ir prievolių perėmėjai yra reorganizuojant įsteigtos naujos ir po reorganizavimo tęsiančios veiklą įmonės, bendrovės arba biudžetinės įstaigos.“\n\n2. Papildyti 19 straipsnio 2 dalį 5 punktu:\n\n„5) keičiant valstybės ir savivaldybės įmonės teisinę formą.“\n\n3. Papildyti 19 straipsnio 4 dalį 3 punktu:\n\n„3) iš valstybės ir savivaldybės įmonės, kuri tęsia veiklą, atskiriant dalį, iš kurios steigiama biudžetinė įstaiga.“\n\n4. Papildyti 19 straipsnį nauja 7 dalimi:\n\n„7. Kai keičiama valstybės ir savivaldybės įmonės teisinė forma, įmonė gali būti reorganizuojama iš valstybės ir savivaldybės įmonės į biudžetinę įstaigą, kuriai įstatymų nustatyta tvarka turtas perduodamas valdyti, naudoti ir disponuoti juo patikėjimo teise.“\n\n5. Buvusias 19 straipsnio 7, 8, 9, 10, 11, 12 ir 13 dalis atitinkamai laikyti 8, 9, 10, 11, 12, 13 ir 14 dalimis.\n\n6. 19 straipsnio 10 dalyje po žodžių „bendrovės įstatų projektas“ įrašyti žodžius „o biudžetinės įstaigos – nuostatų projektas“ ir šią dalį išdėstyti taip:\n\n„10. Įmonei reorganizuoti, išskyrus šio straipsnio šeštojoje dalyje nurodytus atvejus, rengiamas projektas. Reorganizavimo projekte turi būti nurodyta:\n\n1) kiekvienos reorganizuojamos įmonės pavadinimas ir buveinė;\n\n2) reorganizavimo iniciatorius;\n\n3) reorganizavimo būdas;\n\n4) kiekvienos įmonės reorganizavimo pagrindimas;\n\n5) kiekvienos reorganizuojamos įmonės turto įvertinimas;\n\n6) prievolių, įskaitant nesumokėtas į valstybinio socialinio draudimo fondo biudžetą, taip pat mokesčio administratoriaus pareigūnų ir kitų valstybės institucijų priskaičiuotas sumas, tarp jų baudas ir delspinigius, iki reorganizuojamos įmonės išregistravimo įstatymų nustatyta tvarka, perėmimas ir perėmimo terminai;\n\n7) teisės, reorganizavimo laikotarpiu suteikiamos įmonių administracijai ir ekspertams;\n\n8) reorganizavimo terminai.\n\nKartu su reorganizavimo projektu turi būti parengtas kiekvienos po reorganizavimo veiksiančios įmonės bei bendrovės įstatų projektas, o biudžetinės įstaigos – nuostatų projektas.“\n\n7. Pakeisti 19 straipsnio 11 dalį ir ją išdėstyti taip:\n\n„11. Reorganizavimo šio straipsnio trečiojoje ir ketvirtojoje dalyse, išskyrus šio straipsnio ketvirtosios dalies 3 punktą, nurodytais būdais projektą tvirtina reorganizuojamų ir po reorganizavimo veiksiančių įmonių steigėjai. Reorganizavimo šio straipsnio penktojoje dalyje nurodytu būdu projektą valstybės įmonės tvirtina Lietuvos Respublikos Vyriausybė ar jos įgaliota institucija, savivaldybės įmonės – savivaldybės taryba. Valstybės įmonės reorganizavimo šio straipsnio ketvirtosios dalies 3 punkte ir septintojoje dalyje nurodytais būdais projektą tvirtina Lietuvos Respublikos Vyriausybė ar jos įgaliota institucija. Savivaldybės įmonės reorganizavimo šio straipsnio ketvirtosios dalies 3 punkte ir septintojoje dalyje nurodytais būdais projektą tvirtina savivaldybės taryba. Reorganizavimo projektą tvirtinančios institucijos turi teisę Vyriausybės nustatyta tvarka skirti ekspertus reorganizavimo projekto ekspertizei. Ekspertai turi teisę gauti iš reorganizuojamų įmonių bet kokią su tuo susijusią informaciją.“\n\n8. Papildyti 19 straipsnio 12 dalį trečiuoju sakiniu ir šią dalį išdėstyti taip:\n\n„12. Patvirtintam reorganizavimo projektui įgyvendinti sudaroma reorganizavimo komisija. Ją sudaro ir pirmininką skiria reorganizuojamų ir po reorganizavimo veiksiančių įmonių ar bendrovių steigėjai bendru nutarimu. Reorganizuojant valstybės įmonę šio straipsnio ketvirtosios dalies 3 punkte ir septintojoje dalyje nurodytais būdais, reorganizavimo projektui įgyvendinti reorganizavimo komisiją sudaro ir jos pirmininką skiria Lietuvos Respublikos Vyriausybė ar jos įgaliota institucija. Reorganizuojant savivaldybės įmonę šio straipsnio ketvirtosios dalies 3 punkte ir septintojoje dalyje nurodytais būdais, reorganizavimo projektui įgyvendinti reorganizavimo komisiją sudaro ir jos pirmininką skiria savivaldybės taryba.“\n\n9. 19 straipsnio 14 dalyje po žodžio „tvarka“ įrašyti žodžius „o biudžetinės įstaigos – Lietuvos Respublikos įstatymų nustatyta tvarka“ ir šią dalį išdėstyti taip:\n\n„14. Po reorganizavimo veikiančios įmonės arba bendrovės turi būti įregistruotos atitinkamos rūšies įmonių įstatymo ir Įmonių rejestro įstatymo nustatyta tvarka, o biudžetinės įstaigos – Lietuvos Respublikos įstatymų nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
