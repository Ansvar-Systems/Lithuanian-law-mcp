{
  "id": "lt-law-x-665",
  "type": "statute",
  "title": "Lietuvos Respublikos vidaus tarnybos statuto 37 ir 41 straipsnių pakeitimo ir papildymo įstatymas",
  "short_name": "X-665",
  "status": "in_force",
  "issued_date": "2006-06-08",
  "in_force_date": "2006-07-01",
  "url": "https://e-tar.lt/portal/lt/legalAct/TAR.8AA62FAA4FCE",
  "provisions": [
    {
      "provision_ref": "art1",
      "section": "1",
      "title": "1 straipsnis. 37 straipsnio 1 dalies 9 ir 10 punktų pakeitimas",
      "content": "1. Pakeisti 37 straipsnio 1 dalies 9 punktą ir jį išdėstyti taip:\n\n„9) mokymosi vidaus reikalų profesinio mokymo įstaigose, aukštosiose, specialiosiose vidurinėse, aukštesniosiose Lietuvos Respublikos policijos (vidaus reikalų), saugumo bei karo mokyklose laiką. Mokymosi tokiose pat kitų valstybių mokyklose laikas gali būti įskaitytas į vidaus tarnybos stažą Vyriausybės nustatyta tvarka. Į vidaus tarnybos stažą taip pat įskaitoma pusė mokymosi kitose aukštosiose švietimo įstaigose laiko, jeigu jas baigę asmenys yra priimti į vidaus tarnybą per tris mėnesius, pailginant šį laikotarpį ligos, nėštumo ir gimdymo bei tėvystės atostogų, taip pat būtinosios tarnybos kariuomenėje ar dalyvavimo kariniuose mokymuose trukme;“.\n\n2. Pakeisti 37 straipsnio 1 dalies 10 punktą ir jį išdėstyti taip:\n\n„10) pareigūno laikinojo nedarbingumo laiką, kasmetinių, papildomų, nėštumo ir gimdymo, tėvystės, vaiko priežiūros, mokymosi ir nemokamų atostogų laiką, taip pat buvimo Vidaus reikalų ministerijos personalo žinioje laiką;“."
    },
    {
      "provision_ref": "art2",
      "section": "2",
      "title": "2 straipsnis. 41 straipsnio pakeitimas",
      "content": "1. Pakeisti 41 straipsnio 2 dalį ir ją išdėstyti taip:\n\n„2. Pareigūnų laikinojo nedarbingumo dėl ligos, nelaimingo atsitikimo ar slaugos trukmę, pareigūnių nėštumo ir gimdymo atostogų trukmę, tėvystės atostogų trukmę, apmokėjimo sąlygas (išskyrus išimtis, nustatytas šio straipsnio 3 dalyje), taip pat laikinojo nedarbingumo pažymėjimo išdavimo tvarką reglamentuoja valstybinio socialinio draudimo santykius reglamentuojantys teisės aktai.“\n\n2. Pakeisti 41 straipsnio 3 dalį ir ją išdėstyti taip:\n\n„3. Laikinojo nedarbingumo bei nėštumo ir gimdymo atostogų laikotarpiu pareigūnams mokamas vidutinis jų darbo užmokestis, o vaiko priežiūros, kol jam sueis vieni metai, atostogų laikotarpiu – 70 procentų (nuo 2007 m. sausio 1 d. – 85 procentai) vidutinio jų darbo užmokesčio. Nuo 2007 m. liepos 1 d. šios išmokos dydis nuo nėštumo ir gimdymo atostogų pabaigos, kol vaikui sueis 6 mėnesiai, yra 100 procentų, o likusį laiką – 85 procentai vidutinio jų darbo užmokesčio. Jeigu pareigūnui gimsta du ir daugiau vaikų, vaiko priežiūros, kol jam sueis vieni metai, atostogų laikotarpiu šios išmokos dydis yra 100 procentų vidutinio jų darbo užmokesčio.“\n\n3. Papildyti 41 straipsnį nauja 4 dalimi:\n\n„4. Tėvystės atostogų laikotarpiu pareigūnams mokamas Vyriausybės nustatyta tvarka apskaičiuotas vidutinis jų darbo užmokestis, jeigu jie gyvena santuokoje su kūdikio motina.“\n\n4. Buvusią 41 straipsnio 4 dalį laikyti 5 dalimi."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "1. Šis įstatymas įsigalioja nuo 2006 m. liepos 1 d.\n\n2. Įsigaliojus šiam įstatymui, vidaus tarnybos sistemos pareigūnams, esantiems vaiko priežiūros, kol jam sueis vieni metai, atostogų, apskaičiuotos sumos perskaičiuojamos vadovaujantis šio įstatymo nuostatomis ir mokamos nuo šio įstatymo nuostatų įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
