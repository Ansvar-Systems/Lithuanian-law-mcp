{
  "id": "lt-law-ix-1789",
  "type": "statute",
  "title": "Lietuvos Respublikos Lietuvos Nepriklausomybės Akto signatarų ir Lietuvos Laisvės Kovos Sąjūdžio Tarybos 1949 m. vasario 16 d. deklaraciją pasirašiusių asmenų statuso įstatymas",
  "short_name": "IX-1789",
  "status": "in_force",
  "issued_date": "2003-10-16",
  "in_force_date": "2004-01-01",
  "url": "https://e-tar.lt/portal/lt/legalAct/TAR.9F0B5321D2DB/qHQpxOrBHZ",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis Įstatymas nustato Lietuvos Respublikos Aukščiausiosios Tarybos – Atkuriamojo Seimo deputatų 1990 metų kovo 11 dienos Akto „Dėl Lietuvos nepriklausomos valstybės atstatymo“ signatarų (toliau – Lietuvos Nepriklausomybės Akto signatarai) ir Lietuvos Laisvės Kovos Sąjūdžio Tarybos, vienintelės teisėtos valdžios okupuotoje Lietuvoje, 1949 m. vasario 16 d. deklaraciją pasirašiusių asmenų statusą ir socialines garantijas.\n\nStraipsnio pakeitimai:\nNr. XI-1197, 2010-12-02, Žin., 2010, Nr. 148-7565 (2010-12-18), i. k. 1101010ISTA0XI-1197"
    },
    {
      "provision_ref": "art2",
      "section": "2",
      "title": "2 straipsnis. Lietuvos Nepriklausomybės Akto signataras",
      "content": "1. Lietuvos Nepriklausomybės Akto signataras (toliau – signataras) – tautos išrinktas Lietuvos Respublikos Aukščiausiosios Tarybos – Atkuriamojo Seimo deputatas, kuris nustatyta tvarka 1990 m. kovo 11 d. užpildė vardinio balsavimo kortelę, joje pasirašė, balsavo už Aktą „Dėl Lietuvos Nepriklausomos valstybės atstatymo“ ir po juo pasirašė.\n\n2. Lietuvos Respublikos Aukščiausiosios Tarybos – Atkuriamojo Seimo deputatus ir Lietuvos Laisvės Kovos Sąjūdžio Tarybos 1949 m. vasario 16 d. deklaraciją pasirašiusius asmenis, kuriems suteikiamas signataro statusas, nustato šis Įstatymas (Įstatymo priedėlis).\nStraipsnio dalies pakeitimai:\nNr. XI-1197, 2010-12-02, Žin., 2010, Nr. 148-7565 (2010-12-18), i. k. 1101010ISTA0XI-1197"
    },
    {
      "provision_ref": "art3",
      "section": "3",
      "title": "3 straipsnis. Signataro pažymėjimas ir ženklas",
      "content": "1. Signatarui išduodamas Lietuvos Respublikos Vyriausybės patvirtinto pavyzdžio Signataro pažymėjimas ir Signataro ženklas.\n\n2. Signataro pažymėjimus ir Signataro ženklus išduoda, jų apskaitą tvarko Vyriausioji rinkimų komisija."
    },
    {
      "provision_ref": "art4",
      "section": "4",
      "title": "4 straipsnis. Signataro teisės ir pareigos",
      "content": "1. Signataras, pateikęs pažymėjimą, turi teisę:\n\n1) nekliudomai lankytis Seime, Prezidentūroje, Vyriausybėje bei kitose valstybės ir savivaldybių institucijose;\n\n2) be eilės būti priimtas šio straipsnio 1 punkte išvardytų institucijų ir įstaigų vadovų;\n\n3) gauti ir naudotis šio straipsnio 1 punkte išvardytų institucijų ir įstaigų turima informacija, išskyrus informaciją, kuri pagal Valstybės ir tarnybos paslapčių įstatymą yra valstybės ir tarnybos paslaptis;\n\n4) suderinęs su šio straipsnio 1 punkte išvardytų institucijų ir įstaigų vadovais, dalyvauti jų rengiamuose posėdžiuose ir kituose renginiuose, pareikšti savo nuomonę dėl svarstomų teisės aktų projektų.\n\n2. Signataras turi teisę raštu teikti siūlymus dėl valstybės bei savivaldybių institucijų ir įstaigų darbo gerinimo, svarstomų teisės aktų projektų. Į signataro rašytinius pasiūlymus, rekomendacijas ir pastabas atitinkamų institucijų ir įstaigų vadovai privalo atsakyti įstatymų nustatyta tvarka.\n\n3. Kelionėms į užsienio valstybes signataras turi teisę naudotis Lietuvos Respublikos diplomatiniu pasu."
    },
    {
      "provision_ref": "art5",
      "section": "5",
      "title": "5 straipsnis. Nepriklausomybės Akto signatarų klubas",
      "content": "1. Nepriklausomybės Akto signatarų klubas (toliau – Signatarų klubas) – įstatymų nustatyta tvarka įsteigta visuomeninė signatarus vienijanti organizacija.\n\n2. Signatarų klubo buveinė yra Seimo rūmuose. Signatarų klubo buveinė išlaikoma, Signatarų klubo veikla aprūpinama reikiamomis paslaugomis ir priemonėmis Seimo kanceliarijos lėšomis.\n\nStraipsnio pakeitimai:\nNr. XII-2219, 2015-12-22, paskelbta TAR 2016-01-05, i. k. 2016-00084"
    },
    {
      "provision_ref": "art6",
      "section": "6",
      "title": "6 straipsnis. Valstybinė signataro renta",
      "content": "1. Signataras turi teisę gauti valstybinę signataro rentą. Valstybinės signataro rentos dydis yra 38,79 procento Seimo nario pareiginės algos per mėnesį.\nStraipsnio dalies pakeitimai:\nNr. XIII-1352, 2018-06-28, paskelbta TAR 2018-07-05, i. k. 2018-11454\n\n2. Valstybinę signataro rentą turi teisę tomis pačiomis sąlygomis gauti ir Lietuvos Respublikos Aukščiausiosios Tarybos-Atkuriamojo Seimo deputatai, 1990 m. kovo 11–14 dienomis vykdę svarbią valstybinę užduotį Maskvoje.\n\nStraipsnio pakeitimai:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564"
    },
    {
      "provision_ref": "art7",
      "section": "7",
      "title": "7 straipsnis. Valstybinės signataro rentos skyrimo ir mokėjimo sąlygos",
      "content": "1. Valstybinė signataro renta skiriama ir mokama šio Įstatymo 2 straipsnyje nurodytiems asmenims.\n\n2. Valstybinė signataro renta neskiriama, o paskirtoji nemokama, jeigu:\n\n1) signataras nėra Lietuvos Respublikos pilietis;\n\n2) signataras turi draudžiamųjų pajamų, išskyrus draudžiamąsias pajamas pagal autorines sutartis už kūrybinę veiklą;\nStraipsnio punkto pakeitimai:\nNr. XII-936, 2014-06-12, paskelbta TAR 2014-06-19, i. k. 2014-07835\n\n3) signatarui yra įsiteisėjęs apkaltinamasis teismo nuosprendis už tyčinio nusikaltimo padarymą (kol išnyksta teistumas);\n\n4) signataras neatsisako gaunamos valstybinės pensijos, išskyrus valstybinę socialinio draudimo pensiją.\n\n3. Valstybinės signataro rentos gavėjas privalo pranešti jam rentą mokančiai institucijai apie šio straipsnio 2 dalyje nurodytų aplinkybių atsiradimą per 10 dienų nuo jų atsiradimo. Jeigu apie nurodytas aplinkybes laiku nepranešama ir dėl to permokama renta, permokėtos rentos suma išieškoma iš rentos gavėjo įstatymų nustatyta tvarka."
    },
    {
      "provision_ref": "art8",
      "section": "8",
      "title": "8 straipsnis. Valstybinės signataro rentos skyrimo ir mokėjimo terminai",
      "content": "1. Kreiptis dėl valstybinės signataro rentos paskyrimo galima bet kuriuo metu po teisės gauti šią rentą įgijimo dienos.\n\n2. Kreipiantis dėl valstybinės signataro rentos paskyrimo, būtina pateikti visus Valstybinės signataro rentos skyrimo ir mokėjimo nuostatuose nurodytus dokumentus.\n\n3. Valstybinė signataro renta skiriama nuo teisės į šią rentą įgijimo dienos, tačiau už praėjusį laikotarpį mokama ne daugiau kaip už 12 mėnesių, skaičiuojant nuo dienos, kurią Socialinės apsaugos ir darbo ministerija arba jos įgaliota institucija gavo visus reikiamus dokumentus."
    },
    {
      "provision_ref": "art9",
      "section": "9",
      "title": "9 straipsnis. Valstybinė signataro našlių ir našlaičių renta",
      "content": "1. Valstybinę signataro našlių ir našlaičių rentą turi teisę gauti mirusio signataro (arba nustatyta tvarka pripažinto mirusiu ar nežinia kur esančiu) sutuoktinis, vaikai ir įvaikiai iki 18 metų, vyresni kaip 18 metų, jeigu jie tapo neįgaliaisiais (iki 2005 m. liepos 1 d. – invalidais) iki 18 metų ir visą laiką nuo 18 metų sukakties yra nedarbingi ar iš dalies darbingi (iki 2005 m. liepos 1 d. – invalidai), taip pat nustatyta tvarka įregistruotų švietimo įstaigų bendrojo ugdymo programų ar formaliojo profesinio mokymo programų mokiniai ir dieninių ar nuolatinių studijų programų studentai iki mokymosi arba studijų pagal šias programas baigimo (išskyrus bendrojo ugdymo programų mokinius, kurie turi teisę gauti valstybinę signataro našlaičių rentą iki tų metų, kuriais jie baigia mokytis pagal šias programas, rugpjūčio 31 d.), bet ne ilgiau, iki jiems sukaks 24 metai.\nStraipsnio dalies pakeitimai:\nNr. X-208, 2005-05-19, Žin., 2005, Nr. 71-2554 (2005-06-07), i. k. 1051010ISTA000X-208\nNr. XI-1647, 2011-11-10, Žin., 2011, Nr. 144-6756 (2011-11-29), i. k. 1111010ISTA0XI-1647\n\n2. Valstybinę signataro našlių ir našlaičių rentą turi teisę tomis pačiomis sąlygomis gauti ir šio Įstatymo 6 straipsnio 2 dalyje nurodytų Lietuvos Respublikos Aukščiausiosios Tarybos-Atkuriamojo Seimo deputatų našlės ir našlaičiai.\nPapildyta straipsnio dalimi:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564\n\n3. Valstybinės signataro našlių ir našlaičių rentos dydis yra 25 procentai valstybinės signataro rentos dydžio kiekvienam šio straipsnio 1 dalyje nurodytam asmeniui.\nStraipsnio dalies numeracijos pakeitimas:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564\n\n4. Valstybinė signataro našlių ir našlaičių renta neskiriama, o paskirtoji nemokama, jeigu:\nStraipsnio dalies numeracijos pakeitimas:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564\n\n1) mirusio signataro sutuoktinis, vaikas, įvaikis nėra Lietuvos Respublikos pilietis;\n\n2) mirusio signataro sutuoktinis, vaikas, įvaikis turi draudžiamųjų pajamų;\n\n3) mirusio sutuoktiniui, vaikui, įvaikiui yra įsiteisėjęs apkaltinamasis teismo nuosprendis už tyčinio nusikaltimo padarymą (kol išnyksta teistumas);\n\n4) mirusio signataro sutuoktinis neatsisako gaunamos valstybinės pensijos, išskyrus valstybinę socialinio draudimo pensiją.\n\n5. Valstybinės signataro našlių ir našlaičių rentos gavėjas privalo pranešti rentą mokančiai institucijai apie šio straipsnio 3 dalyje nurodytų aplinkybių atsiradimą per 10 dienų nuo jų atsiradimo. Jeigu apie nurodytas aplinkybes laiku nepranešama ir dėl to renta permokama, permokėtos rentos suma išieškoma iš rentos gavėjo įstatymų nustatyta tvarka.\nStraipsnio dalies numeracijos pakeitimas:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564\n\n6. Teisė gauti valstybinę signataro našlaičių rentą išlieka šio straipsnio 1 ir 4 dalyse nustatytus reikalavimus atitinkantiems našlaičiams, kurie tais pačiais kalendoriniais metais baigė bendrojo ugdymo programą ir įstojo į švietimo įstaigą mokytis pagal formaliojo profesinio ugdymo programą ar studijuoti pagal nuolatinių studijų programą – laikotarpiu nuo rugsėjo 1 dienos iki dienos, kurią švietimo įstaigoje prasideda mokslo ar studijų metai pagal formaliojo profesinio ugdymo programą ar nuolatinių studijų programą, pagal kurią mokytis ar studijuoti įstojo našlaitis.\nPapildyta straipsnio dalimi:\nNr. XIII-3373, 2020-11-05, paskelbta TAR 2020-11-13, i. k. 2020-23940"
    },
    {
      "provision_ref": "art10",
      "section": "10",
      "title": "10 straipsnis. Valstybinės signataro rentos, valstybinės signataro našlių ir našlaičių rentos skyrimo ir mokėjimo tvarka",
      "content": "1. Valstybinę signataro rentą, valstybinę signataro našlių ir našlaičių rentą skiria Vyriausybė.\n\n2. Valstybinę signataro rentą, valstybinę signataro našlių ir našlaičių rentą moka Seimo kanceliarija.\n\n3. Seimo kanceliarija, mokėdama valstybines signataro rentas, valstybines signataro našlių ir našlaičių rentas, vadovaujasi šiuo ir kitais įstatymais bei Vyriausybės patvirtintais Valstybinės signataro rentos skyrimo ir mokėjimo nuostatais.\n\n4. Kai valstybinės signataro rentos gavėjas miršta, renta jį laidojusiems asmenims išmokama už tą mėnesį, kurį valstybinės signataro rentos gavėjas mirė, jei renta dar nebuvo išmokėta.\n\n5. Valstybinės signataro rentos, valstybinės signataro našlių ir našlaičių rentos mokamos iš valstybės biudžeto."
    },
    {
      "provision_ref": "art11",
      "section": "11",
      "title": "11 straipsnis. Valstybinės signataro rentos, valstybinės signataro našlių ir našlaičių rentos mokėjimas, kai rentos gavėjas persikelia nuolat gyventi į užsienį",
      "content": "Valstybinės signataro, valstybinės signataro našlių ir našlaičių rentos gavėjui, persikėlusiam nuolat gyventi į užsienį, renta mokama Valstybinės signataro rentos skyrimo ir mokėjimo nuostatų nustatyta tvarka."
    },
    {
      "provision_ref": "art12",
      "section": "12",
      "title": "12 straipsnis. Išskaitos iš valstybinės signataro rentos bei valstybinės signataro našlių ir našlaičių rentos",
      "content": "Išskaityti iš valstybinės signataro rentos bei valstybinės signataro našlių ir našlaičių rentos pagal vykdomuosius dokumentus galima tik įstatymų nustatyta tvarka."
    },
    {
      "provision_ref": "art13",
      "section": "13",
      "title": "13 straipsnis. Signataro atminimo pagerbimas",
      "content": "1. Signatarui mirus, jo atminimas įamžinamas Vyriausybės nustatyta tvarka.\n\n2. Signataro sutuoktinio, tėvų (įtėvių), vaikų (įvaikių) pageidavimu signatarai laidojami valstybės lėšomis pagal Vyriausybės patvirtintą laidojimo ceremonialą. Signataro sutuoktinio, tėvų (įtėvių), vaikų (įvaikių) pageidavimu laidotuves organizuoja Seimo valdybos sudaroma komisija.\n\n3. Signataro kapavietė ir antkapis tvarkomi pagal Vyriausybės patvirtintą Signataro antkapio atributiką."
    },
    {
      "provision_ref": "art14",
      "section": "14",
      "title": "14 straipsnis. Pasiūlymai Vyriausybei",
      "content": "Pasiūlyti Vyriausybei:\n\n1) iki 2003 m. gruodžio 1 d. patvirtinti Valstybinės signataro rentos skyrimo ir mokėjimo nuostatus bei kitus teisės aktus, būtinus šiam Įstatymui įgyvendinti.\n\n2) iki 2003 m. gruodžio 1 d. patvirtinti Signataro pažymėjimo ir Signataro ženklo pavyzdžius, Signataro antkapio atributiką ir laidojimo ceremonialą."
    },
    {
      "provision_ref": "art15",
      "section": "15",
      "title": "15 straipsnis. Baigiamosios nuostatos",
      "content": "1. Šis Įstatymas, išskyrus 14 straipsnį, įsigalioja nuo 2004 m. sausio 1 d.\n\n2. Šio Įstatymo nustatytos valstybinės signataro rentos ir valstybinės signataro našlių ir našlaičių rentos skiriamos ir mokamos nuo 2004 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n\nLietuvos Respublikos\n2003 m. spalio 16 d.\nįstatymo Nr. IX-1789\npriedėlis\n\nLIETUVOS NEPRIKLAUSOMYBĖS AKTO SIGNATARAI, LIETUVOS RESPUBLIKOS AUKŠČIAUSIOSIOS TARYBOS – ATKURIAMOJO SEIMO DEPUTATAI, 1990 M. KOVO 11–14 DIENOMIS VYKDĘ SVARBIĄ VALSTYBINĘ UŽDUOTĮ MASKVOJE, LIETUVOS LAISVĖS KOVOS SĄJŪDŽIO TARYBOS  1949 M. VASARIO 16 D. DEKLARACIJĄ PASIRAŠĘ ASMENYS\n\nI. Lietuvos Nepriklausomybės Akto signatarai\n\n1. Aleksandras Algirdas ABIŠALA\n\n2. Povilas AKSOMAITIS\n\n3. Nijolė AMBRAZAITYTĖ\n\n4. Aleksandras AMBRAZEVIČIUS\n\n5. Laima Liucija ANDRIKIENĖ\n\n6. Vytenis Povilas ANDRIUKAITIS\n\n7. Irena ANDRUKAITIENĖ\n\n8. Kazimieras ANTANAVIČIUS\n\n9. Leonas APŠEGA\n\n10. Mykolas ARLAUSKAS\n\n11. Rimantas ASTRAUSKAS\n\n12. Zbignevas BALCEVIČIUS\n\n13. Vilius BALDIŠIS\n\n14. Julius BEINORTAS\n\n15. Vladimiras BERIOZOVAS\n\n16. Egidijus BIČKAUSKAS\n\n17. Algirdas Mykolas BRAZAUSKAS\n\n18. Audrius BUTKEVIČIUS\n\n19.Virgilijus Juozas ČEPAITIS\n\n20. Medardas ČOBOTAS\n\n21. Arūnas DEGUTIS\n\n22. Juozas DRINGELIS\n\n23. Algirdas ENDRIUKAITIS\n\n24. Balys GAJAUSKAS\n\n25. Eugenijus GENTVILAS\n\n26. Bronislovas GENZELIS\n\n27. Miglutė GERDAITYTĖ\n\n28. Petras GINIOTAS\n\n29. Kęstutis GLAVECKAS\n\n30. Eimantas GRAKAUSKAS\n\n31. Kęstutis GRINIUS\n\n32. Romas GUDAITIS\n\n33. Romualda HOFERTIENĖ\n\n34. Gintautas Vincas IEŠMANTAS\n\n35. Stanislovas Gediminas ILGŪNAS\n\n36. Albinas JANUŠKA\n\n37. Egidijus JARAŠIŪNAS\n\n38. Vladimiras JARMOLENKO\n\n39. Vidmantė JASUKAITYTĖ\n\n40. Zenonas JUKNEVIČIUS\n\n41. Jurgis JURGELIS\n\n42. Česlovas JURŠĖNAS\n\n43. Virgilijus KAČINSKAS\n\n44. Antanas KAROBLIS\n\n45. Juozas KARVELIS\n\n46. Valdemaras KATKUS\n\n47. Egidijus KLUMBYS\n\n48. Vytautas KOLESNIKOVAS\n\n49. Stasys KROPAS\n\n50. Česlovas KUDABA\n\n51. Algirdas KUMŽA\n\n52. Bronislovas Juozas KUZMICKAS\n\n53. Vytautas LANDSBERGIS\n\n54. Kęstutis LAPINSKAS\n\n55. Mečys LAURINKUS\n\n56. Arvydas Kostas LEŠČINSKAS\n\n57. Jonas LIAUČIUS\n\n58. Bronislovas LUBYS\n\n59. Jonas MAČYS\n\n60. Stasys MALKEVIČIUS\n\n61. Leonas MILČIUS\n\n62. Jokūbas MINKEVIČIUS\n\n63. Albertas MIŠKINIS\n\n64. Donatas MORKŪNAS\n\n65. Kazimieras MOTIEKA\n\n66. Birutė NEDZINSKIENĖ\n\n67. Algimantas NORVILAS\n\n68. Česlavas OKINČICAS\n\n69. Romualdas OZOLAS\n\n70. Nijolė OŽELYTĖ-VAITIEKŪNIENĖ\n\n71. Justas Vincas PALECKIS\n\n72. Vytautas PALIŪNAS\n\n73. Jonas PANGONIS\n\n74. Algirdas PATACKAS\n\n75. Rolandas PAULAUSKAS\n\n76. Saulius PEČELIŪNAS\n\n77. Eugenijus PETROVAS\n\n78. Virginijus PIKTURNA\n\n79. Vytautas Petras PLEČKAITIS\n\n80. Petras POŠKUS\n\n81. Vidmantas POVILIONIS\n\n82. Jonas PRAPIESTIS\n\n83. Kazimira Danutė PRUNSKIENĖ\n\n84. Vytautas PUPLAUSKAS\n\n85. Antanas RAČAS\n\n86. Gintaras RAMONAS\n\n87. Liudvikas Narcizas RASIMAVIČIUS\n\n88. Rasa RASTAUSKIENĖ (dabar – JUKNEVIČIENĖ)\n\n89. Liudvikas Saulius RAZMA\n\n90. Algirdas RAŽAUSKAS\n\n91. Kęstutis RIMKUS\n\n92. Audrius RUDYS\n\n93. Romualdas RUDZYS\n\n94. Benediktas Vilmantas RUPEIKA\n\n95. Liudvikas SABUTIS\n\n96. Kazys SAJA\n\n97. Aloyzas SAKALAS\n\n98. Algirdas SAUDARGAS\n\n99. Algimantas SĖJŪNAS\n\n100. Liudvikas SIMUTIS\n\n101. Česlovas Vytautas STANKEVIČIUS\n\n102. Rimvydas Raimondas SURVILA\n\n103. Valerijonas ŠADREIKA\n\n104. Saulius ŠALTENIS\n\n105. Lionginas ŠEPETYS\n\n106. Gediminas ŠERKŠNYS\n\n107. Albertas ŠIMĖNAS\n\n108. Jonas ŠIMĖNAS\n\n109. Jonas TAMULIS\n\n110. Aurimas TAURANTAS\n\n111. Vladas TERLECKAS\n\n112. Pranciškus TUPIKAS\n\n113. Algimantas Vincas ULBA\n\n114. Kazimieras UOKA\n\n115. Gediminas VAGNORIUS\n\n116. Zigmas VAIŠVILA\n\n117. Petras VAITIEKŪNAS\n\n118. Rimvydas VALATKA\n\n119. Birutė VALIONYTĖ\n\n120. Povilas VARANAUSKAS\n\n121. Eduardas VILKAS\n\n122. Emanuelis ZINGERIS\n\n123. Alfonsas ŽALYS\n\n124. Vidmantas ŽIEMELIS\n\nII. Lietuvos Respublikos Aukščiausiosios Tarybos – Atkuriamojo Seimo deputatai,  1990 m. kovo 11–14 dienomis vykdę svarbią valstybinę užduotį Maskvoje\n\n1. Stasys KAŠAUSKAS\n\n2. Nikolaj MEDVEDEV\n\n3. Mindaugas STAKVILEVIČIUS\n\nIII. Lietuvos Laisvės Kovos Sąjūdžio Tarybos  1949 m. vasario 16 d. deklaraciją pasirašę asmenys\n\n1. Jonas ŽEMAITIS-VYTAUTAS\n\n2. Adolfas RAMANAUSKAS-VANAGAS\n\n3. Juozas ŠIBAILA-MERAINIS\n\n4. Leonas GRIGONIS-UŽPALIS\n\n5. Aleksandras GRYBINAS-FAUSTAS\n\n6. Vytautas GUŽAS-KARDAS\n\n7. Bronius LIESYS-NAKTIS\n\n8. Petras BARTKUS-ŽADGAILA\n\nPriedo pakeitimai:\nNr. IX-2564, 2004-11-11, Žin., 2004, Nr. 171-6313 (2004-11-26), i. k. 1041010ISTA0IX-2564\nNr. XI-1197, 2010-12-02, Žin., 2010, Nr. 148-7565 (2010-12-18), i. k. 1101010ISTA0XI-1197"
    }
  ],
  "definitions": []
}
