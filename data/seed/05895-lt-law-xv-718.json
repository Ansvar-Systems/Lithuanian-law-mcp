{
  "id": "lt-law-xv-718",
  "type": "statute",
  "title": "Lietuvos Respublikos vadovybės apsaugos įstatymo Nr. IX-1183 1, 2, 4, 5, 9, 10, 11, 13, 14, 15, 16, 18, 19, 20, 23, 27, 36, 37, 38, 40, 45, 50, 55, 57, 58, 59, 60, 61, 65, 66, 72, 73, 74 straipsnių ir priedo pakeitimo, Įstatymo papildymo 63-1 straipsniu bei 35 straipsnio pripažinimo netekusiu galios įstatymas",
  "short_name": "XV-718",
  "status": "in_force",
  "issued_date": "2025-12-23",
  "in_force_date": "2026-01-01",
  "url": "https://e-tar.lt/portal/lt/legalAct/e872b542e56311f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šis įstatymas nustato saugomų asmenų ir saugomų objektų saugumo užtikrinimo sąlygas ir pagrindus, saugomo asmens statuso įgijimą, saugomų asmenų teises ir pareigas, Lietuvos Respublikos vadovybės apsaugą užtikrinančios valstybės įstaigos – Lietuvos Respublikos vadovybės apsaugos tarnybos – veiklos organizavimo teisinius pagrindus, tikslus ir funkcijas, finansavimą, taip pat asmenų priėmimo į tarnybą Vadovybės apsaugos tarnyboje ir atleidimo iš tarnybos tvarką, Vadovybės apsaugos tarnybos pareigūnų statusą, darbo apmokėjimą, skatinimą, nuobaudas ir atsakomybę, socialines garantijas, kitus tarnybos Vadovybės apsaugos tarnyboje ypatumus ir prievartos naudojimo sąlygas, valstybės tarnautojų ir darbuotojų, dirbančių pagal darbo sutartį, priėmimo į pareigas Vadovybės apsaugos tarnyboje ypatumus.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 15 dalį.\n\n2. Pakeisti 2 straipsnio 20 dalį ir ją išdėstyti taip:\n\n„20. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos administracinių nusižengimų kodekse, Lietuvos Respublikos baudžiamajame kodekse, Lietuvos Respublikos civiliniame kodekse, Lietuvos Respublikos ginklų ir šaudmenų kontrolės įstatyme, Lietuvos Respublikos policijos įstatyme, Lietuvos Respublikos vidaus tarnybos statute, Lietuvos Respublikos sprogmenų apyvartos kontrolės įstatyme, Lietuvos Respublikos nacionaliniam saugumui užtikrinti svarbių objektų apsaugos įstatyme ir Lietuvos Respublikos diplomatinės tarnybos įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 2 dalies 6 punktą ir jį išdėstyti taip:\n\n„6) teisingumo – pareigūnas privalo vienodai tarnauti visiems žmonėms, nepaisydamas tautybės, rasės, lyties, kalbos, kilmės, socialinės padėties, religinių įsitikinimų ir politinių pažiūrų; būti teisingas nagrinėdamas prašymus, skundus, nepiktnaudžiauti jam suteiktomis galiomis; naudoti savo tarnybos laiką efektyviai ir tik tarnybos tikslams;“."
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. Pareigūnai ir pretenduojantys į tarnybą Vadovybės apsaugos tarnyboje asmenys turi būti lojalūs Lietuvos valstybei.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "1. Pakeisti 9 straipsnio 3 dalį ir ją išdėstyti taip:\n\n„3. Vadovybės apsaugos tarnyba, užtikrindama saugomų asmenų ir saugomų objektų saugumą, saugomuose objektuose, išskyrus oro uostus, nustato specialųjį apsaugos režimą. Apie saugomame objekte nustatytą specialųjį apsaugos režimą Vadovybės apsaugos tarnyba praneša saugomo objekto administracijai. Oro uostuose specialusis apsaugos režimas nustatomas suderinus su oro uosto administracija, atstovybėse – suderinus su Lietuvos Respublikos užsienio reikalų ministerija.“\n\n2. Pakeisti 9 straipsnio 4 dalies nuostatą iki dvitaškio ir ją išdėstyti taip:\n\n„4. Specialusis apsaugos režimas užtikrinamas šiomis priemonėmis:“."
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pakeisti 10 straipsnio 2 dalies 3 punktą ir jį išdėstyti taip:\n\n„3) Vadovybės apsaugos tarnybos pasiūlymu Lietuvos Respublikos aviacijos įstatymo nustatyta tvarka oro erdvės dalys virš saugomų objektų apsaugos zonų gali būti paskelbtos draudžiamosiomis, ribojamosiomis arba pavojingosiomis zonomis, kuriose taikomos specialios procedūros.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnio 2 dalį ir ją išdėstyti taip:\n\n„2. Vadovybės apsaugos tarnyba turi sąskaitą valstybės ižde ir antspaudą su Lietuvos valstybės herbu ir savo pavadinimu.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio pakeitimas",
      "content": "1. Pakeisti 13 straipsnio 5 punktą ir jį išdėstyti taip:\n\n„5) nustato ir užtikrina specialųjį apsaugos režimą saugomuose objektuose;“.\n\n2. Pakeisti 13 straipsnio 6 punktą ir jį išdėstyti taip:\n\n„6) už Lietuvos Respublikos ribų vykdo saugomų asmenų fizinę apsaugą. Saugomų asmenų apsaugos už Lietuvos Respublikos ribų pagrindus nustato tarptautinės teisės aktai;“.\n\n3. Pakeisti 13 straipsnio 8 punktą ir jį išdėstyti taip:\n\n„8) kontroliuoja asmenų, kurie turi su savimi ginklų, šaunamųjų ginklų dalių ir (ar) šaudmenų, patekimą į saugomus objektus. Ginklų, šaunamųjų ginklų dalių ir (ar) šaudmenų, kuriuos su savimi turi asmenys, patenkantys į saugomus objektus, palikimo laikinai saugoti asmens buvimo saugomame objekte laikotarpiu sąlygas ir tvarką nustato Vadovybės apsaugos tarnybos direktorius;“.\n\n4. Papildyti 13 straipsnį nauju 12 punktu:\n\n„12) Vadovybės apsaugos tarnybos direktoriaus nustatyta tvarka atlieka grėsmių saugomiems asmenims ir renginiams, kuriuose saugomi asmenys planuoja dalyvauti, vertinimą, taip pat asmenų destruktyvaus elgesio rizikos vertinimą ir valdymą. Informaciją apie nustatytus rizikos veiksnius perduoda suinteresuotoms institucijoms;“.\n\n5. Buvusį 13 straipsnio 12 punktą laikyti 13 punktu."
    },
    {
      "provision_ref": "art9",
      "section": "9",
      "title": "9 straipsnis. 14 straipsnio pakeitimas",
      "content": "1. Pakeisti 14 straipsnio 5 punktą ir jį išdėstyti taip:\n\n„5) vykdyti saugomų asmenų ir saugomų objektų saugumui užtikrinti reikalingą pagalbinę veiklą – nuomotis patalpas ir (ar) žemės sklypus, organizuoti ir atlikti patalpų, pastatų ir teritorijos priežiūrą ir tvarkymą, techninių sistemų ir transporto priežiūrą, maitinimą, kitą administracinę, materialinio ir techninio aprūpinimo veiklą, tam naudodama vidinius žmogiškuosius išteklius ir valstybės biudžeto lėšas;“.\n\n2. Pakeisti 14 straipsnio 12 punktą ir jį išdėstyti taip:\n\n„12) siųsti pareigūnus šio įstatymo 57 straipsnyje nurodyta tvarka saugoti atstovybių.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio pakeitimas",
      "content": "Pakeisti 15 straipsnio 1 dalį ir ją išdėstyti taip:\n\n„1. Valstybės ir savivaldybių institucijos, įstaigos ir įmonės, kiti juridiniai asmenys privalo Vadovybės apsaugos tarnybos prašymu arba pagal duomenų teikimo ar bendradarbiavimo sutartis Vadovybės apsaugos tarnybai teikti šio įstatymo 13 straipsnyje nurodytoms funkcijoms atlikti reikalingus tvarkomų klasifikatorių, informacinių sistemų duomenis, dokumentus ar dokumentų nuorašus. Privatiesiems juridiniams asmenims dokumentų kopijų darymo išlaidas apmoka Vadovybės apsaugos tarnyba.“"
    },
    {
      "provision_ref": "art11",
      "section": "11",
      "title": "11 straipsnis. 16 straipsnio pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Šio įstatymo 13 straipsnyje nurodytoms Vadovybės apsaugos tarnybos funkcijoms atlikti reikalingi duomenys tvarkomi Vadovybės apsaugos tarnybos tvarkomose informacinėse sistemose.“\n\n2. Pakeisti 16 straipsnio 3 dalį ir ją išdėstyti taip:\n\n„3. Asmens prašymu Vadovybės apsaugos tarnyba privalo įstatymų nustatyta tvarka pateikti informacinėse sistemose turimus duomenis apie šį asmenį. Apie pradėtus tvarkyti duomenis ar duomenų teikimą tretiesiems asmenims Vadovybės apsaugos tarnybos iniciatyva duomenų subjektai neinformuojami, išskyrus Vadovybės apsaugos tarnybos veiklą reglamentuojančiuose teisės aktuose nustatytus atvejus. Draudžiama iš Vadovybės apsaugos tarnybos tvarkomų informacinių sistemų teikti asmenims informaciją apie kitus asmenis, jeigu įstatymuose nenustatyta kitaip.“"
    },
    {
      "provision_ref": "art12",
      "section": "12",
      "title": "12 straipsnis. 18 straipsnio pakeitimas",
      "content": "Pakeisti 18 straipsnio 7 dalį ir ją išdėstyti taip:\n\n„7. Asmenys, kurie iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas ėjo pareigūno pareigas, pasibaigus Vadovybės apsaugos tarnybos direktoriaus kadencijai ar Vadovybės apsaugos tarnybos direktoriaus pavaduotojų tarnybos einant šias pareigas laikotarpiui, jų rašytiniu sutikimu be atrankos gali būti paskirti į laisvas pareigūno pareigas, kurias ėjo iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas ir kurioms netaikoma kadencija, o kai šių pareigų nėra, – į kitas lygiavertes ar žemesnes pareigūno pareigas Vadovybės apsaugos tarnyboje, kurioms netaikoma kadencija. Pareigūnui, paskirtam į laisvas pareigūno pareigas, kurias jis ėjo iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas, o kai tokių pareigų nėra, paskirtam į kitas lygiavertes ar žemesnes pareigūno pareigas, nustatomas didžiausias pareiginės algos koeficientas iš Vadovybės apsaugos tarnybos direktoriaus tvirtinamoje Vadovybės apsaugos tarnybos pareigūnų darbo apmokėjimo sistemoje (toliau – pareigūnų darbo apmokėjimo sistema) tai pareigybei nustatyto pareiginės algos koeficientų intervalo. Jeigu šioje dalyje nurodyti asmenys nesutinka būti paskirti į kitas pareigūno pareigas, jie atleidžiami iš tarnybos vadovaujantis šio įstatymo 60 straipsnio 17 punktu.“"
    },
    {
      "provision_ref": "art13",
      "section": "13",
      "title": "13 straipsnis. 19 straipsnio pakeitimas",
      "content": "1. Pakeisti 19 straipsnio 2 dalies 3 punktą ir jį išdėstyti taip:\n\n„3) būti ne jaunesnis kaip 18 metų ir ne vyresnis kaip 60 metų;“.\n\n2. Pakeisti 19 straipsnio 2 dalies 7 punktą ir jį išdėstyti taip:\n\n„7) atitikti teisės aktuose nustatytus reikalavimus, būtinus išduodant leidimą dirbti ar susipažinti su įslaptinta informacija arba suteikiant teisę dirbti ar susipažinti su įslaptinta informacija, žymima slaptumo žyma „Riboto naudojimo“, kai pareigos susijusios su įslaptintos informacijos naudojimu ir kai pareigybės aprašyme nustatytas toks reikalavimas;“.\n\n3. Pakeisti 19 straipsnio 3 dalies 31 punktą ir jį išdėstyti taip:\n\n„31) šio įstatymo 66 straipsnio 1 dalyje arba Vidaus tarnybos statute nustatytais atvejais buvo pripažintas padariusiu tarnybinį nusižengimą, už kurį turėtų būti skirta tarnybinė nuobauda – atleidimas iš pareigų (tarnybos), arba buvo pripažintas pažeminusiu pareigūno vardą, arba Lietuvos Respublikos valstybės tarnybos įstatyme nustatytu atveju buvo pripažintas padariusiu tarnybinį nusižengimą, už kurį turėtų būti skirta tarnybinė nuobauda – atleidimas iš pareigų, ir nuo šio pripažinimo dienos nepraėjo 5 metai;“.\n\n4. Pakeisti 19 straipsnio 4 dalį ir ją išdėstyti taip:\n\n„4. Siekiant nustatyti, ar nėra šio straipsnio 3 dalyje nurodytų aplinkybių, pretendentas į pareigūno pareigas arba Vadovybės apsaugos tarnybos rezervą tikrinamas, o pareigūnas, siekiantis būti perkeltas į kitas pareigas, gali būti tikrinamas informacinėse sistemose (prireikus – ir kriminalinės žvalgybos subjektų informacinėse sistemose).“"
    },
    {
      "provision_ref": "art14",
      "section": "14",
      "title": "14 straipsnis. 20 straipsnio pakeitimas",
      "content": "1. Papildyti 20 straipsnio 1 dalį 7 punktu:\n\n„7) kurie yra įtariami arba kaltinami nusikalstamos veikos padarymu.“\n\n2. Papildyti 20 straipsnį 3 dalimi:\n\n„3. Siekiant nustatyti, ar nėra šiame straipsnyje nurodytų aplinkybių, pretendentas į pareigūno pareigas gali būti tikrinamas informacinėse sistemose (prireikus – ir kriminalinės žvalgybos subjektų informacinėse sistemose).“"
    },
    {
      "provision_ref": "art15",
      "section": "15",
      "title": "15 straipsnis. 23 straipsnio pakeitimas",
      "content": "1. Pakeisti 23 straipsnio 6 dalį ir ją išdėstyti taip:\n\n„6. Karjeros valstybės tarnautojai ir laikinieji valstybės tarnautojai į pareigas Vadovybės apsaugos tarnyboje priimami Valstybės tarnybos įstatymo nustatyta tvarka. Karjeros valstybės tarnautojams ir laikiniesiems valstybės tarnautojams, siekiantiems tarnauti ir tarnaujantiems Vadovybės apsaugos tarnyboje, taikomos šio įstatymo 5 straipsnio ir 20 straipsnio 1 dalies 5 punkto nuostatos.“\n\n2. Pakeisti 23 straipsnio 7 dalį ir ją išdėstyti taip:\n\n„7. Darbo sutartys su darbuotojais sudaromos Lietuvos Respublikos darbo kodekso nustatyta tvarka. Darbuotojams, siekiantiems dirbti ar dirbantiems pagal darbo sutartį Vadovybės apsaugos tarnyboje, taikomos šio įstatymo 5 straipsnio, 19 straipsnio 3 dalies 1 punkto ir 4 dalies, 20 straipsnio 1 dalies 5 punkto nuostatos – jų neatitinkantys darbuotojai atleidžiami.“"
    },
    {
      "provision_ref": "art16",
      "section": "16",
      "title": "16 straipsnis. 27 straipsnio pakeitimas",
      "content": "1. Pakeisti 27 straipsnio 2 dalies 4 punktą ir jį išdėstyti taip:\n\n„4) apriboti transporto ar (ir) pėsčiųjų eismą arba kreiptis į policiją, kad būtų apribotas arba uždraustas transporto ar pėsčiųjų eismas, siekiant užtikrinti saugomų asmenų ir (ar) saugomų objektų saugumą;“.\n\n2. Pakeisti 27 straipsnio 2 dalies 10 punktą ir jį išdėstyti taip:\n\n„10) užtikrindami specialųjį apsaugos režimą saugomuose objektuose, iš fizinių ar juridinių asmenų teisės aktų nustatyta tvarka paimti ir perduoti policijai šaunamuosius ginklus, šaudmenis, sprogmenis, sprogstamąsias, narkotines ir kitas medžiagas, priemones ar daiktus, kuriems reikalingas leidimas arba kurių laikymą ar naudojimą draudžia įstatymai, jeigu yra pažeistos jų laikymo ar naudojimo taisyklės;“.\n\n3. Papildyti 27 straipsnio 2 dalį nauju 20 punktu:\n\n„20) kai yra pakankamas pagrindas manyti, kad gali kilti grėsmė saugomo asmens ir (ar) saugomo objekto saugumui, tikrinti ir apžiūrėti asmenis ir jų turimus daiktus, bagažą;“.\n\n4. Buvusius 27 straipsnio 2 dalies 20, 21 ir 22 punktus laikyti atitinkamai 21, 22 ir 23 punktais."
    },
    {
      "provision_ref": "art17",
      "section": "17",
      "title": "17 straipsnis. 35 straipsnio pripažinimas netekusiu galios",
      "content": "Pripažinti netekusiu galios 35 straipsnį."
    },
    {
      "provision_ref": "art18",
      "section": "18",
      "title": "18 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Pareigūnų pareigybių ir tarnybinių rangų derinimas\n\nĮ pareigas skiriantis subjektas, išskyrus šio įstatymo 18 straipsnio 8 ir 9 dalyse numatytus atvejus, pareigūnui suteikia jo pareigybę atitinkantį tarnybinį rangą:\n\n1) Vadovybės apsaugos tarnybos direktoriui – pirmąjį tarnybinį rangą;\n\n2) Vadovybės apsaugos tarnybos direktoriaus pavaduotojams – antrąjį tarnybinį rangą;\n\n3) valdybų viršininkams – trečiąjį tarnybinį rangą;\n\n4) valdybų viršininkų pavaduotojams ir skyrių, kurie nėra kitame struktūriniame padalinyje, viršininkams – ketvirtąjį tarnybinį rangą;\n\n5) skyrių, kurie yra kitame struktūriniame padalinyje, viršininkams – penktąjį tarnybinį rangą;\n\n6) vyriausiesiems agentams – šeštąjį tarnybinį rangą;\n\n7) vyresniesiems agentams – septintąjį tarnybinį rangą;\n\n8) agentams – aštuntąjį tarnybinį rangą;\n\n9) jaunesniesiems agentams – devintąjį tarnybinį rangą.“"
    },
    {
      "provision_ref": "art19",
      "section": "19",
      "title": "19 straipsnis. 37 straipsnio pakeitimas",
      "content": "1. Pakeisti 37 straipsnio 6 dalį ir ją išdėstyti taip:\n\n„6. Veiklos vertinimo komisija, įvertinusi pareigūno tarnybinę veiklą kaip viršijančią lūkesčius, Vadovybės apsaugos tarnybos direktoriui siūlo:\n\n1) pareigūnui, atsižvelgiant į pareigūnų darbo apmokėjimo sistemos nuostatas, nustatyti didesnį pareiginės algos koeficientą, taikant ne mažiau kaip 0,06 didesnį pareiginės algos koeficientą, tačiau ne didesnį, negu pareigūnų darbo apmokėjimo sistemoje tai pareigybei nustatytas didžiausias pareiginės algos koeficientas, arba\n\n2) perkelti pareigūną į aukštesnes pareigas, arba\n\n3) skatinti pareigūną šio įstatymo 64 straipsnio 1 dalies 1 ir 2 punktuose numatytomis skatinimo priemonėmis.“\n\n2. Pakeisti 37 straipsnio 7 dalį ir ją išdėstyti taip:\n\n„7. Pareigūno tiesioginis vadovas ar veiklos vertinimo komisija, įvertinę pareigūno tarnybinę veiklą kaip atitinkančią lūkesčius, Vadovybės apsaugos tarnybos direktoriui pasiūlymų neteikia ir pareigūno iki tarnybinės veiklos vertinimo buvusi teisinė padėtis nesikeičia. Kai pareigūno tarnybinė veikla įvertinama kaip atitinkanti lūkesčius 3 kartus iš eilės, veiklos vertinimo komisija gali pasiūlyti Vadovybės apsaugos tarnybos direktoriui šiam pareigūnui, atsižvelgiant į pareigūnų darbo apmokėjimo sistemos nuostatas, nustatyti didesnį pareiginės algos koeficientą, taikant ne mažiau kaip 0,06 didesnį pareiginės algos koeficientą, tačiau ne didesnį, negu pareigūnų darbo apmokėjimo sistemoje tai pareigybei nustatytas didžiausias pareiginės algos koeficientas.“\n\n3. Pakeisti 37 straipsnio 8 dalį ir ją išdėstyti taip:\n\n„8. Veiklos vertinimo komisija, įvertinusi pareigūno tarnybinę veiklą kaip neatitinkančią lūkesčių, Vadovybės apsaugos tarnybos direktoriui siūlo:\n\n1) tobulinti pareigūno kvalifikaciją arba\n\n2) pareigūnui, atsižvelgiant į pareigūnų darbo apmokėjimo sistemos nuostatas, nustatyti mažesnį pareiginės algos koeficientą, taikant 0,06–0,18 mažesnį pareiginės algos koeficientą, tačiau ne mažesnį, negu pareigūnų darbo apmokėjimo sistemoje tai pareigybei nustatytas mažiausias pareiginės algos koeficientas, arba\n\n3) perkelti pareigūną į žemesnes pareigas, arba\n\n4) atleisti pareigūną iš pareigų.“\n\n4. Pakeisti 37 straipsnio 9 dalies 2 punktą ir jį išdėstyti taip:\n\n„2) pareigūno tiesioginio vadovo rašytinis motyvuotas pasiūlymas perkelti pareigūną į aukštesnes pareigas arba nustatyti pareigūnui didesnį pareiginės algos koeficientą.“"
    },
    {
      "provision_ref": "art20",
      "section": "20",
      "title": "20 straipsnis. 38 straipsnio pakeitimas",
      "content": "Pakeisti 38 straipsnio 5 dalį ir ją išdėstyti taip:\n\n„5. Pareigūnas, atleidžiamas iš tarnybos šio įstatymo 60 straipsnio 1–6 ir 8–12 punktuose nustatytais pagrindais, privalo atlyginti su jo mokymu ar kvalifikacijos tobulinimu susijusias išlaidas pagal su juo sudarytas šio straipsnio 4 dalyje nurodytas sutartis už laikotarpį, proporcingą jo neištarnautam laikui. Nuo šių išlaidų atlyginimo atleidžiamas pareigūnas, kuris negali tęsti tarnybos dėl ligos, netekto dalyvumo (iki 2023 m. gruodžio 31 d. – darbingumo) arba dėl svarbių ir nuo jo valios nepriklausančių, ir nepašalinamų priežasčių.“"
    },
    {
      "provision_ref": "art21",
      "section": "21",
      "title": "21 straipsnis. 40 straipsnio pakeitimas",
      "content": "Pakeisti 40 straipsnį ir jį išdėstyti taip:\n\n„40 straipsnis. Laikinas pavedimas eiti kitas pareigas tarnybinio būtinumo atvejais ir laikinas perkėlimas į kitas pareigas Vadovybės apsaugos tarnyboje\n\n1. Tarnybinio būtinumo atvejais Vadovybės apsaugos tarnybos direktorius pareigūnams, neperkeldamas jų į kitas pareigas, be jų sutikimo gali laikinai pavesti eiti kitas jų kvalifikaciją, fizinį pasirengimą ir sveikatos būklę atitinkančias aukštesnes, lygiavertes arba žemesnes pareigūno pareigas. Šiuo laikotarpiu pareigūnas neina pareigų, kurias ėjo iki laikino pavedimo eiti kitas pareigas.\n\n2. Šio straipsnio 1 dalyje nustatytas laikinas pavedimas pareigūnui eiti kitas pareigas negali trukti ilgiau kaip vienus metus nepertraukiamai.\n\n3. Pareigūnui, kuriam šio straipsnio 1 dalyje nustatyta tvarka pavesta eiti aukštesnes pareigas, pareiginė alga nustatoma, taikant ne mažiau kaip 0,12 didesnį pareiginės algos koeficientą, negu buvo jam iki pavedimo eiti aukštesnes pareigas nustatytas pareiginės algos koeficientas, tačiau ne mažesnį negu mažiausias, bet ne didesnį negu didžiausias pareigūnų darbo apmokėjimo sistemoje tai pareigybei, kurią pavesta eiti, nustatytas pareiginės algos koeficientas. Pareigūnui, kuriam pavesta laikinai eiti žemesnes ar lygiavertes pareigas, nustatomas tokio pat dydžio kaip iki pavedimo laikinai eiti kitas pareigas buvęs jo pareiginės algos koeficientas.\n\n4. Pareigūnas jo sutikimu gali būti laikinai perkeltas į aukštesnes, lygiavertes ar žemesnes laikinai negalinčio eiti pareigų pareigūno pareigas Vadovybės apsaugos tarnyboje tol, kol grįš negalintis eiti pareigų pareigūnas.\n\n5. Šio straipsnio 4 dalyje nustatyta tvarka perkeltam į aukštesnes pareigas pareigūnui pareiginė alga nustatoma, taikant ne mažiau kaip 0,12 didesnį pareiginės algos koeficientą, negu buvo jam iki perkėlimo į aukštesnes pareigas nustatytas pareiginės algos koeficientas, tačiau ne mažesnį negu mažiausias, bet ne didesnį negu didžiausias pareigūnų darbo apmokėjimo sistemoje tai pareigybei, kurią pavesta eiti, nustatytas pareiginės algos koeficientas. Perkeltam į žemesnes ar lygiavertes pareigas pareigūnui nustatomas tokio pat dydžio kaip buvęs iki perkėlimo į žemesnes ar lygiavertes pareigas pareiginės algos koeficientas.\n\n6. Pareigūnas Vadovybės apsaugos tarnybos direktoriaus nustatyta tvarka gali būti perkeliamas į kitas pareigas Vadovybės apsaugos tarnyboje Vadovybės apsaugos tarnybos direktoriaus sprendimu.“"
    },
    {
      "provision_ref": "art22",
      "section": "22",
      "title": "22 straipsnis. 45 straipsnio pakeitimas",
      "content": "1. Pakeisti 45 straipsnio 1 dalį ir ją išdėstyti taip:\n\n„1. Pareigūno pareiginė alga nustatoma iš pareigūnų darbo apmokėjimo sistemoje pareigybei nustatyto pareiginės algos koeficientų intervalo. Vadovybės apsaugos tarnybos direktoriaus pareiginė alga nustatoma pagal pareigybei šio įstatymo priede nustatytą pareiginės algos koeficientą.“\n\n2. Papildyti 45 straipsnį 6 dalimi:\n\n„6. Prieš skelbiant atranką į pareigūno pareigas, pareiginės algos koeficientas ar pareiginės algos koeficientų intervalas nustatomas iš pareigūnų darbo apmokėjimo sistemoje pareigūno pareigybei nustatyto pareiginės algos koeficientų intervalo. Pareigūno pareigybei nustatytas pareiginės algos koeficientas ar koeficientų intervalas nurodomas skelbime apie atranką.“\n\n3. Papildyti 45 straipsnį 7 dalimi:\n\n„7. Kitais, negu nurodyta šio straipsnio 6 dalyje, atvejais pareigūno pareiginė alga nustatoma taip:\n\n1) perkeliamam į aukštesnes pareigas pareigūnui pareiginė alga nustatoma, taikant ne mažiau kaip 0,12 didesnį pareiginės algos koeficientą, negu buvo jam iki perkėlimo į aukštesnes pareigas nustatytas pareiginės algos koeficientas, tačiau ne mažesnį negu mažiausias, bet ne didesnį negu didžiausias pareigūnų darbo apmokėjimo sistemoje tai pareigybei nustatytas pareiginės algos koeficientas;\n\n2) perkeliamam į lygiavertes pareigas pareigūnui nustatoma tokio pat dydžio kaip buvusi iki perkėlimo į lygiavertes pareigas pareiginė alga;\n\n3) atkuriančiam statusą pareigūnui nustatoma ne mažesnė pareiginė alga, negu buvo jam nustatyta iki atleidimo iš tarnybos šio įstatymo 26 straipsnyje numatytais atvejais, tačiau nustatant pareiginės algos koeficientą, ne mažesnį negu mažiausias, bet ne didesnį negu didžiausias pareigūnų darbo apmokėjimo sistemoje tai pareigybei, kurią eiti skiriamas atkuriantis statusą pareigūnas, nustatytas pareiginės algos koeficientas;\n\n4) perkeliamam į žemesnes pareigas pareigūnui pareiginė alga nustatoma, taikant 0,06–0,18 mažesnį pareiginės algos koeficientą, negu iki perkėlimo jam buvo nustatytas pareiginės algos koeficientas, tačiau ne mažesnį negu mažiausias, bet ne didesnį negu didžiausias pareigūnų darbo apmokėjimo sistemoje tai pareigybei nustatytas pareiginės algos koeficientas.“"
    },
    {
      "provision_ref": "art23",
      "section": "23",
      "title": "23 straipsnis. 50 straipsnio pakeitimas",
      "content": "Pakeisti 50 straipsnio 10 dalį ir ją išdėstyti taip:\n\n„10. Paskatinimo tvarka arba dėl svarbių aplinkybių pareigūnams gali būti suteikiama papildomų mokamų atostogų. Kiekvienu iš šių atvejų Vadovybės apsaugos tarnybos direktorius per kalendorinius metus gali suteikti ne daugiau kaip po 10 darbo dienų papildomų mokamų atostogų. Papildomų mokamų atostogų laiku pareigūnui mokamas jo vidutinis darbo užmokestis, apskaičiuotas Vyriausybės nustatyta tvarka. Papildomos mokamos atostogos dėl svarbių aplinkybių pareigūnams suteikiamos Vadovybės apsaugos tarnybos direktoriaus nustatyta tvarka. Paskatinimo tvarka suteiktos mokamos atostogos turi būti panaudotos per 12 mėnesių nuo jų suteikimo datos, išskyrus atvejus, kai pareigūnas suteiktų atostogų per šį laikotarpį negali panaudoti dėl tarnybos užsienyje arba dėl nuo jo nepriklausančių aplinkybių. Pareigūnas per šioje dalyje nustatytą laiką nepanaudotas paskatinimo tvarka suteiktas atostogas praranda.“"
    },
    {
      "provision_ref": "art24",
      "section": "24",
      "title": "24 straipsnis. 55 straipsnio pakeitimas",
      "content": "Pakeisti 55 straipsnio 1 dalį ir ją išdėstyti taip:\n\n„1. Pareigūno, kuris žuvo (mirė) dėl tarnybos, šeimos nariams – sutuoktiniui ar sugyventiniui (partneriui), vaikams (įvaikiams) iki 18 metų, taip pat vyresniems vaikams (įvaikiams), kurie mokosi nustatyta tvarka įregistruotose bendrojo ugdymo mokyklose ir profesinio mokymo įstaigose pagal bendrojo ugdymo ir profesinio mokymo programas grupinio mokymosi forma kasdieniu, neakivaizdiniu ir nuotoliniu mokymo proceso organizavimo būdais arba pavienio mokymosi forma savarankišku ir nuotoliniu mokymo proceso organizavimo būdais ar studijuoja aukštojoje mokykloje pagal nuolatinės ar ištęstinės studijų formos programas, kol jiems sukaks 24 metai, žuvusiojo (mirusiojo) vaikams, gimusiems po jo mirties, tėvui (įtėviui) ar motinai (įmotei) – ir nedarbingiems asmenims, kurie buvo žuvusiojo (mirusiojo) išlaikomi arba jo mirties dieną turėjo teisę gauti jo išlaikymą, per vienus metus nuo pareigūno mirties lygiomis dalimis išmokama 93,1 mėnesio jo vidutinio darbo užmokesčio dydžio vienkartinė kompensacija, sumažinta priklausančios išmokėti Lietuvos Respublikos nelaimingų atsitikimų darbe ir profesinių ligų socialinio draudimo įstatyme nustatytos vienkartinės socialinio draudimo išmokos apdraustajam mirus dydžiu. Pareigūnas, žuvęs (miręs) dėl tarnybos, laidojamas valstybės lėšomis arba jo artimiesiems giminaičiams išmokama 40 bazinių socialinių išmokų dydžio piniginė kompensacija laidotuvių išlaidoms padengti. Pareigūno, kuris žuvo užsienyje atlikdamas tarnybines pareigas ar profesinio mokymo metu, palaikų pervežimo į Lietuvą išlaidas Vyriausybės nustatyta tvarka apmoka valstybė. Valstybės apmokamų laidojimo išlaidų aprašą tvirtina Vyriausybė ar jos įgaliota institucija.“"
    },
    {
      "provision_ref": "art25",
      "section": "25",
      "title": "25 straipsnis. 57 straipsnio pakeitimas",
      "content": "Pakeisti 57 straipsnį ir jį išdėstyti taip:\n\n„57 straipsnis. Pareigūnų siuntimas saugoti atstovybių\n\n1. Su Lietuvos Respublikos užsienio reikalų ministru suderinta ir Vadovybės apsaugos tarnybos direktoriaus nustatyta tvarka pareigūnai jų rašytiniu sutikimu ne ilgesniam kaip 2 metų laikotarpiui gali būti siunčiami saugoti atstovybių. Su pareigūnų sutikimu siuntimo laikotarpis gali būti vieną kartą pratęstas ne ilgesniam kaip 1 metų laikotarpiui. Išimtiniais atvejais, kai nė vienas pareigūnas nepareiškia noro vykti saugoti atstovybių arba tokį norą pareiškę pareigūnai neatitinka Vadovybės apsaugos tarnybos direktoriaus nustatytų reikalavimų, bet būtina atlikti nurodytas funkcijas, pareigūnai be jų sutikimo gali būti siunčiami saugoti atstovybių ne ilgesniam kaip 1 metų laikotarpiui. Ši pareigūno tarnyba užsienyje nelaikoma tarnybine komandiruote.\n\n2. Nėščios, neseniai pagimdžiusios ir krūtimi maitinančios pareigūnės, pareigūnai, auginantys vaiką (įvaikį) iki 3 metų, pareigūnai, vieni auginantys vaiką (įvaikį) iki 18 metų arba vaiką (įvaikį) su negalia iki 18 metų, asmenį su negalia slaugantys ar prižiūrintys pareigūnai, paskirti šio asmens su negalia globėju, rūpintoju ar aprūpintoju, gali būti siunčiami saugoti atstovybių tik su jų rašytiniu sutikimu.\n\n3. Nusiųstiems saugoti atstovybių pareigūnams visą jų tarnybos užsienyje laikotarpį mokama su tarnyba užsienyje susijusių išlaidų kompensacija, taip pat apmokamos įsikūrimo, kelionės, sveikatos draudimo ir gyvenamųjų patalpų nuomos išlaidos. Šių išlaidų ir kompensacijos dydį ir mokėjimo tvarką nustato Vyriausybė.\n\n4. Nusiųstiems saugoti atstovybių pareigūnams šiame įstatyme nustatytos jų teisės ir pareigos garantuojamos tiek, kiek to neriboja tarptautinė ar užsienio valstybės nacionalinė teisė.“"
    },
    {
      "provision_ref": "art26",
      "section": "26",
      "title": "26 straipsnis. 58 straipsnio pakeitimas",
      "content": "Papildyti 58 straipsnį 9 dalimi:\n\n„9. Pareigūnas turi teisę Vyriausybės nustatyta tvarka gauti dienpinigius ir kitas išmokas už komandiruotės išlaidas.“"
    },
    {
      "provision_ref": "art27",
      "section": "27",
      "title": "27 straipsnis. 59 straipsnio pakeitimas",
      "content": "1. Pakeisti 59 straipsnio 2 dalį ir ją išdėstyti taip:\n\n„2. Pareigūnas gali būti nušalintas nuo pareigų, kai:\n\n1) atliekamas tarnybinis patikrinimas dėl jo galimai padaryto tarnybinio nusižengimo ir, atlikdamas pareigas, pareigūnas gali trukdyti atlikti tarnybinį patikrinimą ar daryti naujus pažeidimus; šiuo atveju pareigūnas nuo pareigų nušalinamas tarnybinio patikrinimo laikotarpiui; į šį terminą neįskaitomas pareigūno laikinojo nedarbingumo ar atostogų laikotarpis;\n\n2) jis įtariamas nusikalstamos veikos, dėl kurios jam negalima leisti eiti pareigų, padarymu ir dar nėra nušalintas nuo pareigų Lietuvos Respublikos baudžiamojo proceso kodekso nustatyta tvarka; šiuo atveju, įvertinus pareigūno einamų pareigų pobūdį, atliekamas funkcijas ir kitas svarbias aplinkybes, dėl kurių tolesnis jo pareigų vykdymas nesuderinamas su pareikštais įtarimais ar kaltinimais, pareigūnas gali būti nušalinamas nuo pareigų iki 3 mėnesių laikotarpiui; prireikus šios priemonės taikymą pareigūną į pareigas skiriantis asmuo gali pratęsti vienam mėnesiui; pratęsimų skaičius neribojamas, tačiau visais atvejais nušalinimas nuo pareigų negali trukti ilgiau kaip iki baudžiamojo proceso pabaigos; nušalinimas nuo pareigų panaikinamas iš karto, kai tampa nebereikalingas;\n\n3) jis įtariamas administracinio nusižengimo, dėl kurio jam negalima leisti eiti pareigų, padarymu; šiuo atveju, įvertinus pareigūno einamų pareigų pobūdį, atliekamas funkcijas ir kitas svarbias aplinkybes, dėl kurių tolesnis jo pareigų vykdymas nesuderinamas su įtarimu dėl administracinio nusižengimo padarymo, pareigūnas gali būti nušalinamas nuo pareigų iki administracinio nusižengimo teisenos pabaigos; nušalinimas nuo pareigų panaikinamas iš karto, kai tampa nebereikalingas;\n\n4) atliekant tarnybinį patikrinimą paaiškėja, kad tikrinamo pareigūno veika gali turėti nusikalstamos veikos ar administracinio nusižengimo požymių arba kad pareigūno veikoje gali būti įžvelgiama pareigūno vardo pažeminimo ar tarnybinio nusižengimo, už kurį pareigūnas gali būti atleidžiamas iš pareigų, požymių; šiuo atveju, įvertinus pareigūno einamų pareigų pobūdį, atliekamas funkcijas ir kitas svarbias aplinkybes, dėl kurių tolesnis jo pareigų vykdymas nesuderinamas su galimais pareikšti įtarimais, pareigūnas nuo pareigų nušalinamas tarnybinio patikrinimo laikotarpiui; į šį terminą neįskaitomas pareigūno laikinojo nedarbingumo ar atostogų laikotarpis;\n\n5) jis ilgiau kaip 60 kalendorinių dienų nuo pareigūno darbo grafike numatytos patikrinimo dienos dėl sveikatos būklės (išskyrus laikinojo nedarbingumo laikotarpius) nedalyvavo Vadovybės apsaugos tarnybos direktoriaus nustatytų fizinio pasirengimo, fizinės prievartos veiksmų atlikimo ar šaudymo, jei šie gebėjimai neišvengiamai būtini jo tarnybinėms funkcijoms atlikti, reikalavimų patikrinimuose ir jo negalima laikinai perkelti į kitas pareigas. Šiuo atveju pareigūnas nuo pareigų nušalinamas iki tol, kol išnyksta aplinkybės, dėl kurių jis buvo nušalintas.“\n\n2. Pripažinti netekusia galios 59 straipsnio 5 dalį."
    },
    {
      "provision_ref": "art28",
      "section": "28",
      "title": "28 straipsnis. 60 straipsnio pakeitimas",
      "content": "1. Pakeisti 60 straipsnio 4 punktą ir jį išdėstyti taip:\n\n„4) kai jis įsiteisėjusiu teismo nuosprendžiu buvo pripažintas kaltu dėl nusikaltimo (išskyrus šio straipsnio 3 punkte nurodytas veikas) padarymo ir teistumas nėra išnykęs ar panaikintas;“.\n\n2. Papildyti 60 straipsnį 21 punktu:\n\n„21) kai jis ilgiau kaip 120 kalendorinių dienų per paskutinius 12 mėnesių dėl sveikatos būklės (išskyrus laikinojo nedarbingumo laikotarpius) nedalyvavo Vadovybės apsaugos tarnybos direktoriaus nustatytų fizinio pasirengimo, fizinės prievartos veiksmų atlikimo ar šaudymo, jei šie gebėjimai neišvengiamai būtini jo tarnybinėms funkcijoms atlikti, reikalavimų patikrinimuose ir jo negalima laikinai perkelti į kitas pareigas.“"
    },
    {
      "provision_ref": "art29",
      "section": "29",
      "title": "29 straipsnis. 61 straipsnio pakeitimas",
      "content": "1. Pakeisti 61 straipsnio 4 dalį ir ją išdėstyti taip:\n\n„4. Pareigūnas šio įstatymo 60 straipsnio 14 punkte nustatytu pagrindu iš tarnybos atleidžiamas ir su juo sudaryta tarnybos sutartis nutraukiama, apie tai įspėjus ne vėliau kaip prieš 2 mėnesius iki atleidimo. Nėščiai pareigūnei, pareigūnui, vienam auginančiam vaiką (vaikus) iki 14 metų ar auginančiam vaiką (įvaikį) su negalia iki 18 metų, pareigūnui, kuriam iki teisės gauti pareigūnų ir karių valstybinę pensiją liko ne daugiau kaip 5 metai, apie numatomą atleidimą iš tarnybos turi būti pranešama raštu prieš 4 mėnesius iki atleidimo.“\n\n2. Pakeisti 61 straipsnio 5 dalį ir ją išdėstyti taip:\n\n„5. Negalima atleisti iš tarnybos nėščių pareigūnių, jeigu nėra jų kaltės, išskyrus šio įstatymo 60 straipsnio 1, 5, 7, 10, 11, 14 (kai likviduojama Vadovybės apsaugos tarnyba), 15–17, 19, 20 punktuose nustatytus atvejus, taip pat negalima atleisti iš tarnybos pareigūnų, auginančių vaiką iki 3 metų, jeigu nėra jų kaltės, išskyrus šio įstatymo 60 straipsnio 1, 5, 7, 10, 11, 13, 14 (kai likviduojama Vadovybės apsaugos tarnyba), 15–21 punktuose nustatytus atvejus.“"
    },
    {
      "provision_ref": "art30",
      "section": "30",
      "title": "30 straipsnis. Įstatymo papildymas 631 straipsniu",
      "content": "Papildyti Įstatymo V skyriaus penktąjį skirsnį 631 straipsniu:\n\n„631 straipsnis. Neteisėtai atleistų pareigūnų grąžinimas į pareigas\n\n1. Neteisėtai atleistam ir į eitas pareigas teismo sprendimu grąžintam pareigūnui išmokamas jo vidutinis darbo užmokestis už visą priverstinės pravaikštos laiką nuo atleidimo iš tarnybos dienos iki teismo sprendimo įvykdymo dienos.\n\n2. Neteisėtai atleisto ir į eitas pareigas teismo sprendimu grąžinto pareigūno grąžinimas į pareigas įforminamas pareigūną į pareigas skiriančio asmens įsakymu. Jeigu nėra galimybės grąžinti pareigūną į eitas pareigas, pareigūnas skiriamas į lygiavertes pareigas arba su jo sutikimu skiriamas į žemesnes pareigas. Jeigu lygiaverčių pareigų nėra arba pareigūnas atsisako eiti pasiūlytas lygiavertes ar žemesnes pareigas, jis atleidžiamas iš tarnybos pagal šio įstatymo 60 straipsnio 14 punktą, netaikant šio įstatymo 61 straipsnio 4 dalyje numatyto įspėjimo termino, tačiau perkeliant atleidimo iš tarnybos datą iki to laiko, kada turi baigtis pareigūnui taikomas šio įstatymo 61 straipsnio 4 dalyje numatytas įspėjimo terminas.“"
    },
    {
      "provision_ref": "art31",
      "section": "31",
      "title": "31 straipsnis. 65 straipsnio pakeitimas",
      "content": "Pripažinti netekusiu galios 65 straipsnio 1 dalies 4 punktą."
    },
    {
      "provision_ref": "art32",
      "section": "32",
      "title": "32 straipsnis. 66 straipsnio pakeitimas",
      "content": "1. Pakeisti 66 straipsnio 4 dalį ir ją išdėstyti taip:\n\n„4. Tarnybinis patikrinimas negali būti atliekamas ilgiau kaip 3 mėnesius, neįskaitant laiko, kurį pareigūnas, dėl kurio atliekamas tarnybinis patikrinimas, nebuvo tarnyboje dėl laikinojo nedarbingumo, buvimo komandiruotėje arba dėl atostogų.“\n\n2. Pakeisti 66 straipsnio 6 dalį ir ją išdėstyti taip:\n\n„6. Pradėjus tarnybinio nusižengimo tyrimą, siūloma, kad pareigūnas pateiktų rašytinį paaiškinimą. Tarnybinio nusižengimo tyrimo procedūra tęsiama ir pareigūnui atsisakius pateikti paaiškinimą.“\n\n3. Pakeisti 66 straipsnio 8 dalį ir ją išdėstyti taip:\n\n„8. Tarnybinė nuobauda turi būti paskirta ne vėliau kaip per vieną mėnesį nuo tarnybinio nusižengimo paaiškėjimo dienos. Į šį terminą neįskaitomas laikas, kurį pareigūnas, dėl kurio atliekamas tarnybinis patikrinimas, nebuvo tarnyboje dėl laikinojo nedarbingumo, komandiruotės arba atostogų, taip pat laikas, per kurį įstatymų nustatyta tvarka turi būti išnagrinėtas skundas dėl profesinės sąjungos renkamojo organo nesutikimo dėl tarnybinės nuobaudos skyrimo pareigūnui. Tarnybinio nusižengimo paaiškėjimo diena laikoma Vadovybės apsaugos tarnybos direktoriaus tarnybinio patikrinimo išvados patvirtinimo diena. Negalima skirti tarnybinės nuobaudos, jeigu nuo tarnybinio nusižengimo padarymo dienos praėjo 1 metai, išskyrus atvejus, kai tarnybinis patikrinimas buvo sustabdytas šio straipsnio 5 dalyje nustatytais atvejais arba kai tarnybinis nusižengimas nustatytas atliekant auditą, piniginių ar kitokių vertybių inventorizaciją ar kompetentingos institucijos atliekamo tyrimo, patikrinimo metu, arba kai yra pažeidžiamos Viešųjų ir privačių interesų derinimo įstatymo nuostatos. Šiais atvejais tarnybinė nuobauda turi būti paskirta ne vėliau kaip per 3 metus nuo tarnybinio nusižengimo padarymo dienos. Tarnybinės atsakomybės už pareigūno vardo pažeminimą senaties terminas – 3 metai. Šis terminas skaičiuojamas nuo veikos padarymo dienos.“\n\n4. Pakeisti 66 straipsnio 13 dalies 3 punktą ir jį išdėstyti taip:\n\n„3) tarnybinis nusižengimas padarytas turint galiojančią tarnybinę nuobaudą;“."
    },
    {
      "provision_ref": "art33",
      "section": "33",
      "title": "33 straipsnis. 72 straipsnio pakeitimas",
      "content": "Pakeisti 72 straipsnio 2 dalį ir ją išdėstyti taip:\n\n„2. Vadovybės apsaugos tarnybos rezervo nariais gali būti buvę Vadovybės apsaugos tarnybos pareigūnai, atitinkantys šio įstatymo 19 straipsnio 2 dalies 1, 2, 8 punktuose, 3 dalyje, 20 straipsnio 1 dalies 1, 2, 4, 6, 7 punktuose nustatytus reikalavimus, ne vyresni kaip 65 metų amžiaus, savanoriškais pagrindais jų rašytiniu prašymu Vadovybės apsaugos tarnybos direktoriaus nustatyta tvarka įtraukti į Vadovybės apsaugos tarnybos rezervą.“"
    },
    {
      "provision_ref": "art34",
      "section": "34",
      "title": "34 straipsnis. 73 straipsnio pakeitimas",
      "content": "Pakeisti 73 straipsnio 3 dalį ir ją išdėstyti taip:\n\n„3. Buvusį Vadovybės apsaugos tarnybos pareigūną įtraukus į Vadovybės apsaugos tarnybos rezervą, jo atleidimo iš Vadovybės apsaugos tarnybos dieną turėtas tarnybinis rangas tampa atsargos tarnybiniu rangu nuo šio asmens įtraukimo į Vadovybės apsaugos tarnybos rezervą dienos.“"
    },
    {
      "provision_ref": "art35",
      "section": "35",
      "title": "35 straipsnis. 74 straipsnio pakeitimas",
      "content": "Pakeisti 74 straipsnio 3 dalį ir ją išdėstyti taip:\n\n„3. Vadovybės apsaugos tarnybos rezervo nariai, laikinai skiriami į pareigūno pareigas, turi atitikti šio įstatymo 19 straipsnio 2 dalies 6 ir 7 punktuose, 20 straipsnio 1 dalies 7 punkte, 21 straipsnio 4 dalyje nustatytus reikalavimus. Jų sveikatos būklė tikrinama atliekant specializuotą medicininę ekspertizę. Jiems taip pat yra taikomi šio įstatymo 20 straipsnio 1 dalies 5 punkte ir 31 straipsnyje numatyti apribojimai.“"
    },
    {
      "provision_ref": "art36",
      "section": "36",
      "title": "36 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nvadovybės apsaugos įstatymo\npriedas\n\nLIETUVOS RESPUBLIKOS VADOVYBĖS APSAUGOS TARNYBOS PAREIGŪNŲ PAREIGINIŲ ALGŲ KOEFICIENTAI\n\nEil. Nr.\nTarnybinis rangas\nPareigybės pavadinimas\nPareiginės algos koeficientas\n\n1.\nPirmasis tarnybinis rangas\nDirektorius\n4,0\n\n2.\nAntrasis tarnybinis rangas\nDirektoriaus pirmasis pavaduotojas, direktoriaus pavaduotojas\nnuo 2,3\n\n3.\nTrečiasis tarnybinis rangas\nValdybos viršininkas\nnuo 2,0\n\n4.\nKetvirtasis tarnybinis rangas\nValdybos viršininko pavaduotojas; skyriaus, kuris nėra kito struktūrinio padalinio sudedamoji dalis, viršininkas\nnuo 1,8\n\n5.\nPenktasis tarnybinis rangas\nSkyriaus, kuris yra kito struktūrinio padalinio sudedamoji dalis, viršininkas\nnuo 1,7\n\n6.\nŠeštasis tarnybinis rangas\nVyriausiasis agentas\nnuo 1,4\n\n7.\nSeptintasis tarnybinis rangas\nVyresnysis agentas\nnuo 1,3\n\n8.\nAštuntasis tarnybinis rangas\nAgentas\nnuo 1,2\n\n9.\nDevintasis tarnybinis rangas\nJaunesnysis agentas\nnuo 1,1\n\n__________________“."
    },
    {
      "provision_ref": "art37",
      "section": "37",
      "title": "37 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė ir Lietuvos Respublikos vadovybės apsaugos tarnybos direktorius iki 2025 m. gruodžio 31 d. priima šio įstatymo įgyvendinamuosius teisės aktus.\n\n3. Karjeros valstybės tarnautojams ir laikiniesiems valstybės tarnautojams, kurie priimti į pareigas Vadovybės apsaugos tarnyboje iki 2025 m. gruodžio 31 d., šio įstatymo 15 straipsnyje išdėstytos Lietuvos Respublikos vadovybės apsaugos įstatymo 23 straipsnio 6 dalies nuostatos (dėl Vadovybės apsaugos įstatymo 5 straipsnio nuostatų) taikomos tik tada, kai esama faktų ar aplinkybių, atsiradusių įsigaliojus šiam įstatymui.\n\n4. Pagal darbo sutartį dirbantiems darbuotojams, Vadovybės apsaugos tarnyboje pradėjusiems dirbti iki 2025 m. gruodžio 31 d., šio įstatymo 15 straipsnyje išdėstytos Vadovybės apsaugos įstatymo 23 straipsnio 7 dalies nuostatos (dėl Vadovybės apsaugos įstatymo 5 straipsnio, 19 straipsnio 3 dalies 1 punkto ir 4 dalies, 20 straipsnio 1 dalies 5 punkto nuostatų) taikomos tik tada, kai esama faktų ar aplinkybių, atsiradusių įsigaliojus šiam įstatymui.\n\n5. Jeigu iki 2025 m. gruodžio 31 d. pareigūnas nušalinamas nuo pareigų dėl to, kad buvo įtariamas nusikalstamos veikos ar administracinio nusižengimo padarymu, ir 2026 m. sausio 1 d. jo nušalinimo terminas nėra pasibaigęs, per vieną mėnesį nuo 2026 m. sausio 1 d. dėl tokio nušalinimo poreikio ir termino turi būti sprendžiama vadovaujantis šio įstatymo 27 straipsnio 1 dalyje išdėstytos Vadovybės apsaugos įstatymo 59 straipsnio 2 dalies 2 ir 3 punktų nuostatomis, išskyrus atvejus, kai pareigūnas jau nušalintas nuo pareigų Lietuvos Respublikos baudžiamojo proceso kodekso nustatyta tvarka. Nustačius, kad pratęsti pareigūno nušalinimo nuo pareigų nėra tikslinga ir pagrįsta, nuo pareigų nušalintas pareigūnas grąžinamas į eitas pareigas ir per 20 darbo dienų nuo dienos, kurią pareigūnas vėl pradėjo eiti pareigas, jam išmokamas darbo užmokestis už jo nušalinimo nuo pareigų laikotarpį, bet ne ilgesnį kaip nuo Lietuvos Respublikos Konstitucinio Teismo 2021 m. gruodžio 22 d. nutarimo Nr. KT201-A-N15/2021 paskelbimo dienos iki 2025 m. gruodžio 31 d., taip pat išmokami delspinigiai, kurių dydį tvirtina socialinės apsaugos ir darbo ministras.\n\n6. Šio įstatymo 27 straipsnio 1 dalyje išdėstytos Vadovybės apsaugos įstatymo 59 straipsnio 2 dalies 5 punkte ir šio įstatymo 28 straipsnio 2 dalyje išdėstytame Vadovybės apsaugos įstatymo 60 straipsnio 21 punkte nustatyti terminai pradedami skaičiuoti nuo 2026 m. sausio 1 d.\n\n7. Nėščioms pareigūnėms ir pareigūnams, auginantiems vaiką iki 3 metų, kuriems iki 2025 m. gruodžio 31 d. buvo taikomos Vadovybės apsaugos įstatymo 61 straipsnio 5 dalies nuostatos, įsigaliojus šiam įstatymui taikoma Vadovybės apsaugos įstatymo 61 straipsnio 5 dalies redakcija, galiojusi iki 2025 m. gruodžio 31 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
