{
  "id": "lt-law-ix-1359",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 2, 5, 7, 9, 10, 18, 31, 42, 48, 59, 60, 61, 68, 72 straipsnių pakeitimo įstatymas",
  "short_name": "IX-1359",
  "status": "in_force",
  "issued_date": "2003-03-13",
  "in_force_date": "2003-04-02",
  "url": "https://e-tar.lt/portal/lt/legalAct/TAR.2FCD601F0B4E",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas 26 dalimi",
      "content": "Papildyti 2 straipsnį 26 dalimi:\n\n„26. Karinis atstovas – nuolatinis Lietuvos kariuomenės vado atstovas tarptautinėje organizacijoje. Karinis atstovas gali turėti pavaduotojus ir padėjėjus. Savo funkcijoms ir pareigoms vykdyti karinis atstovas, jo pavaduotojai ir padėjėjai turi atitinkamai specialiajam atašė, jo pavaduotojui ir padėjėjui prilygintą statusą.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pavadinimo ir 3 dalies pakeitimas bei 4 dalies pripažinimas netekusia galios",
      "content": "1. 5 straipsnio pavadinime išbraukti žodžius „ir kariuomenės dalyvavimas tarptautinėse misijose bei pratybose“ ir pavadinimą išdėstyti taip:\n\n„5 straipsnis. Krašto apsaugos sistemos institucijų tarptautinis bendradarbiavimas“.\n\n2. Pakeisti 5 straipsnio 3 dalį ir ją išdėstyti taip:\n\n„3. Įstatymų ir kitų teisės aktų nustatyta tvarka Lietuvos Respublikos kariniai vienetai, kariai ir civiliai krašto apsaugos sistemos tarnautojai dalyvauja tarptautinėse operacijose, pratybose ir kituose karinio bendradarbiavimo renginiuose, taip pat užsienio valstybių kariniai vienetai, kariai ir karinėms pajėgoms priskirti civiliai tarnautojai dalyvauja tarptautinėse operacijose, pratybose ir kituose tarptautiniuose karinio bendradarbiavimo renginiuose Lietuvos Respublikos teritorijoje.“\n\n3. 5 straipsnio 4 dalį pripažinti netekusia galios."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 6 dalies pakeitimas",
      "content": "7 straipsnio 6 dalyje vietoj žodžių „ir viceministrais“ įrašyti žodžius „viceministru, ministerijos valstybės sekretoriumi ir ministerijos sekretoriais“ ir šią dalį išdėstyti taip:\n\n„6. Krašto apsaugos ministru, viceministru, ministerijos valstybės sekretoriumi ir ministerijos sekretoriais gali būti tik civiliai.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio 2 dalies pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Krašto apsaugos ministerijai vadovauja ministras. Jo skyrimo bei atleidimo tvarką nustato Lietuvos Respublikos Konstitucija ir Vyriausybės įstatymas. Viceministras ir ministerijos valstybės sekretorius yra pavaldūs ir tiesiogiai atsakingi ministrui. Ministerijos sekretoriai yra tiesiogiai pavaldūs ministerijos valstybės sekretoriui ir atsakingi ministrui. Viceministro, ministerijos valstybės sekretoriaus, ministerijos sekretorių kompetenciją ir funkcijas remdamasis Vyriausybės įstatymu ir kitais teisės aktais nustato ministras.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 4 dalies pakeitimas",
      "content": "10 straipsnio 4 dalyje vietoj žodžio „viceministrams“ įrašyti žodžius „viceministrui, ministerijos valstybės sekretoriui ir ministerijos sekretoriams“ ir šią dalį išdėstyti taip:\n\n„4. Krašto apsaugos ministras savo įsakymais gali deleguoti dalį šiame įstatyme numatytų teisių, pareigų ir atsakomybės viceministrui, ministerijos valstybės sekretoriui ir ministerijos sekretoriams, kariuomenės vadui, kitiems vadams ir krašto apsaugos sistemos institucijų bei padalinių vadovams, nustatydamas naudojimosi jo deleguotomis teisėmis ir sprendimų priėmimo sąlygas, procedūras ir tvarką.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio 4 dalies pakeitimas",
      "content": "Pakeisti 18 straipsnio 4 dalį ir ją išdėstyti taip:\n\n„4. Nepaprastosios padėties atveju įstatymų nustatyta tvarka kariuomenė gali būti pasiųsta padėti policijai.“"
    },
    {
      "provision_ref": "art7",
      "section": "7",
      "title": "7 straipsnis. 31 straipsnio 2 dalies 4 punkto pakeitimas",
      "content": "31 straipsnio 2 dalies 4 punkte vietoj žodžių „taikos palaikymo“ įrašyti žodžius „tarptautinių operacijų“, vietoj žodžių ir skaičių „ne trumpesniam kaip 3 metų ir 6 mėnesių laikotarpiui ir“ įrašyti žodžius „krašto apsaugos ministro nustatytam, bet“ ir šį punktą išdėstyti taip:\n\n„4) su stojančiais į tarptautinių operacijų karinius vienetus – krašto apsaugos ministro nustatytam, bet ne ilgesniam kaip 5 metų laikotarpiui.“"
    },
    {
      "provision_ref": "art8",
      "section": "8",
      "title": "8 straipsnis. 42 straipsnio 3 dalies pakeitimas",
      "content": "Pakeisti 42 straipsnio 3 dalį ir ją išdėstyti taip:\n\n„3. Karys krašto apsaugos ministro įsakymu Vyriausybės nustatyta tvarka ne ilgiau kaip 3 metams gali būti paskirtas atlikti karo tarnybą kariniu atstovu, jo pavaduotoju ar padėjėju Lietuvos Respublikos atstovybėje prie tarptautinės organizacijos ar specialiuoju atašė, jo pavaduotoju ar padėjėju Lietuvos Respublikos diplomatinėje atstovybėje arba karo tarnybą tarptautinėje karinėje ar gynybos institucijoje. Į pareigas Lietuvos Respublikos atstovybėje prie tarptautinės organizacijos ar Lietuvos Respublikos diplomatinėje atstovybėje karys gali būti skiriamas tik užsienio reikalų ministro pritarimu.“"
    },
    {
      "provision_ref": "art9",
      "section": "9",
      "title": "9 straipsnis. 48 straipsnio 2 ir 3 dalių pakeitimas",
      "content": "1. Pakeisti 48 straipsnio 2 dalį ir ją išdėstyti taip:\n\n„2. Jei iš profesinės karo tarnybos ar kario savanorio tarnybos atleistas asmuo laiko savo atleidimą neteisėtu, Kariuomenės drausmės statuto nustatytomis sąlygomis ir tvarka jis gali atleidimą apskųsti aukštesniajam vadui ar pareigūnui iki krašto apsaugos ministro imtinai. Krašto apsaugos ministro sprendimas įstatymų nustatyta tvarka gali būti skundžiamas administraciniam teismui per 1 mėnesį nuo sprendimo gavimo ar pranešimo apie jį dienos.“\n\n2. 48 straipsnio 3 dalyje išbraukti skaičius ir žodžius „38 straipsnio 2 dalies 1–9, 11 ir 13 punktuose“, išbraukti antrą sakinį, po žodžio „tvarka“ įrašyti žodžius „jam atlyginama už visą priverstinio nebuvimo tarnyboje laiką“ ir šią dalį išdėstyti taip:\n\n„3. Jeigu teismas nustato, kad asmuo yra atleistas iš profesinės karo tarnybos ar kario savanorio tarnybos be šio įstatymo numatyto pagrindo, teismas gali jį grąžinti į profesinę karo tarnybą ar kario savanorio tarnybą. Teismo grąžintas į profesinę karo tarnybą ar kario savanorio tarnybą asmuo skiriamas į pareigas ar į laikinąjį profesinės karo tarnybos personalo rezervą karo tarnybą reglamentuojančių teisės aktų nustatyta tvarka, jam atlyginama už visą priverstinio nebuvimo tarnyboje laiką.“"
    },
    {
      "provision_ref": "art10",
      "section": "10",
      "title": "10 straipsnis. 59 straipsnio 8 dalies 2 punkto pakeitimas",
      "content": "59 straipsnio 8 dalies 2 punkte išbraukti žodžius „(kariui motinai; kariui tėvui – tais atvejais, kai vaiko motina mirusi ar dėl ilgalaikės sunkios ligos arba invalidumo negali prižiūrėti vaiko)“ ir šį punktą išdėstyti taip:\n\n„2) vaikui prižiūrėti;“."
    },
    {
      "provision_ref": "art11",
      "section": "11",
      "title": "11 straipsnis. 60 straipsnio 7 dalies pakeitimas",
      "content": "60 straipsnio 7 dalyje vietoj žodžio „pratybų“ įrašyti žodį „tarnybos“ ir šią dalį išdėstyti taip:\n\n„7. Kariams savanoriams ir aktyviojo rezervo prievolininkams, pašauktiems į pratybas, mokymus ar vykdyti tarnybos užduočių, iš Krašto apsaugos ministerijos biudžete šiems tikslams skirtų asignavimų už tarnybos dienas mokamas rezervo kario atlyginimas. Rezervo karių atlyginimo dydžius nustato Vyriausybė.“"
    },
    {
      "provision_ref": "art12",
      "section": "12",
      "title": "12 straipsnis. 61 straipsnio pakeitimas",
      "content": "Pakeisti 61 straipsnio 1 dalį, 2 dalį pripažinti netekusia galios ir šį straipsnį išdėstyti taip:\n\n„61 straipsnis. Karių tarnybos užsienyje ar tarptautinių operacijų metu sąlygos\n\nKarių tarnybos rengimosi tarptautinėms operacijoms ir tarptautinių operacijų metu, taip pat tarnybos šio įstatymo 42 straipsnio 3 dalyje nustatytais atvejais sąlygas nustato Vyriausybė arba jos įgaliota institucija.“"
    },
    {
      "provision_ref": "art13",
      "section": "13",
      "title": "13 straipsnis. 68 straipsnio 1 dalies pakeitimas ir straipsnio papildymas  7 dalimi",
      "content": "1. 68 straipsnio 1 dalyje išbraukti žodį „(valdininkams)“ ir šią dalį išdėstyti taip:\n\n„1. Iš Krašto apsaugos ministerijai skiriamų biudžeto asignavimų kariams taikomos šio ir kitų įstatymų nustatytos su karo tarnyba susijusios socialinės ir kitokios garantijos bei jų suteikimo tvarka. Šiuo atveju netaikomi įstatymai, nustatantys socialines garantijas valstybės tarnautojams ir kitiems civiliams darbuotojams. Garantijos kariui taikomos pagal kitus įstatymus, jeigu šis įstatymas nenustato kitaip.“\n\n2. Papildyti 68 straipsnį 7 dalimi:\n\n„7. Privalomosios pradinės karo tarnybos kariams, nuosavybės teise turintiems arba nuomojantiems valstybės ar savivaldybės gyvenamojo fondo butą (gyvenamąjį namą), taip pat mažas pajamas turinčioms privalomosios pradinės karo tarnybos karių šeimoms kario tarnybos metu Vyriausybės nustatyta tvarka ir sąlygomis iš Krašto apsaugos ministerijai valstybės biudžete numatytų asignavimų kompensuojama dalis buto (gyvenamojo namo) šilumos tiekimo ir su namo bendrosios dalinės nuosavybės išlaikymu susijusių išlaidų. Jei privalomosios pradinės karo tarnybos karys pateikia krašto apsaugos ministro nustatytos formos pažymą, pasirašytą karinio vieneto, kuriame jis tarnauja, vado, neskaičiuojami mokesčiai už komunalines paslaugas (šiukšlių išvežimą, liftą, bendro naudojimo patalpų ir teritorijos valymą ir kitas), kuriomis karys nesinaudoja.“"
    },
    {
      "provision_ref": "art14",
      "section": "14",
      "title": "14 straipsnis. 72 straipsnio 1 dalies 1 punkto pakeitimas",
      "content": "72 straipsnio 1 dalies 1 punkte vietoj žodžių „Krašto apsaugos sistemos operatyvinėse tarnybose“ įrašyti žodžius „Antrajame operatyvinių tarnybų departamente prie Krašto apsaugos ministerijos“, vietoj žodžių „krašto apsaugos sistemos operatyvinių tarnybų“ įrašyti žodžius „tarnybos šiame departamente“ ir šį punktą išdėstyti taip:\n\n„1) taikomos šio įstatymo 73 straipsnyje numatytos būtinosios sąlygos bei apribojimai ir civilinės krašto apsaugos tarnybos statuto nustatyti reikalavimai bei sąlygos. Antrajame operatyvinių tarnybų departamente prie Krašto apsaugos ministerijos atliekantiems civilinę krašto apsaugos tarnybą tarnautojams taikomi tarnybos šiame departamente statuto nustatyti reikalavimai ir sąlygos;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
