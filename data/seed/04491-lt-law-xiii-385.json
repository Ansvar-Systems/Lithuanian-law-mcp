{
  "id": "lt-law-xiii-385",
  "type": "statute",
  "title": "Lietuvos Respublikos Vyriausiosios tarnybinės etikos komisijos įstatymo Nr. X-1666 6 ir 16-1 straipsnių pakeitimo įstatymas",
  "short_name": "XIII-385",
  "status": "in_force",
  "issued_date": "2017-05-25",
  "in_force_date": "2017-06-01",
  "url": "https://e-tar.lt/portal/lt/legalAct/b1240d8045fa11e7846ef01bfffb9b64/LvBvXQCHDO",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "Pakeisti 6 straipsnio 2 dalį ir ją išdėstyti taip:\n\n„2. Po vieną kandidatą į VTEK narius Seimui teikia Respublikos Prezidentas, Seimo Pirmininkas, Ministras Pirmininkas, du kandidatus – Lietuvos teisininkų draugija. VTEK nario kandidatūrą teikiantis subjektas privalo ne vėliau kaip prieš tris mėnesius iki atitinkamo Komisijos nario kadencijos pabaigos pateikti Seimui naują VTEK nario kandidatūrą.“"
    },
    {
      "provision_ref": "art2",
      "section": "2",
      "title": "2 straipsnis. 161 straipsnio pakeitimas",
      "content": "1. Pakeisti 161 straipsnio 3 dalį ir ją išdėstyti taip:\n\n„3. VTEK posėdžiai teisėti, kai juose dalyvauja ir dėl sprendimo balsuoja ne mažiau kaip trys VTEK nariai. Komisija sprendimą priima VTEK narių balsų dauguma atviru vardiniu balsavimu. Balsuojant susilaikyti negalima. Balsams pasidalijus po lygiai, lemia posėdžio pirmininko balsas. VTEK sprendimai ir balsavimo rezultatai yra vieši. VTEK narys, turintis kitą nuomonę dėl VTEK priimto sprendimo, turi teisę ne vėliau kaip per 5 darbo dienas po atitinkamo VTEK sprendimo paskelbimo raštu išdėstyti motyvuotą atskirąją nuomonę. VTEK sprendimo rezoliucinė dalis ir narių vardinio balsavimo rezultatai skelbiami per vieną darbo dieną, o visas sprendimas per 5 darbo dienas po sprendimo priėmimo, atskirosios nuomonės skelbiamos kitą darbo dieną po atskirosios nuomonės pateikimo VTEK interneto svetainėje ir pridedamos prie sprendimo.“\n\n2. Pakeisti 161 straipsnio 4 dalį ir ją išdėstyti taip:\n\n„4. Motyvuotu VTEK sprendimu VTEK posėdis gali būti uždaras – žmogaus asmeninio ar šeiminio gyvenimo slaptumui apsaugoti, taip pat kai viešai nagrinėjant klausimą gali būti atskleista valstybės, tarnybos ar kita įstatymų saugoma paslaptis. Tokiu atveju viešai skelbiama VTEK priimto sprendimo rezoliucinė dalis, VTEK narių vardinio balsavimo rezultatai ir informacija, kad yra atskiroji nuomonė.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus šio straipsnio 3 dalį, įsigalioja 2017 m. birželio 1 d.\n\n2. Iki šio įstatymo įsigaliojimo paskirti Vyriausiosios tarnybinės etikos komisijos nariai pareigas eina tol, kol jų įgaliojimai pasibaigia Lietuvos Respublikos Vyriausiosios tarnybinės etikos komisijos įstatymo 14 straipsnyje nustatytais pagrindais. Pasibaigus Vyriausiosios tarnybinės etikos komisijos narių, kurių kandidatūras teikė Lietuvos Aukščiausiojo Teismo pirmininkas ir Lietuvos savivaldybių asociacijos prezidentas, įgaliojimams, nauji Vyriausiosios tarnybinės etikos komisijos nariai skiriami Lietuvos teisininkų draugijos teikimu.\n\n3. Vyriausioji tarnybinės etikos komisija iki 2017 m. gegužės 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
