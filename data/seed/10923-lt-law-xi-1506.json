{
  "id": "lt-law-xi-1506",
  "type": "statute",
  "title": "Lietuvos Respublikos farmacijos įstatymo 2, 19, 42, 43 straipsnių pakeitimo ir 44, 45, 46, 47 straipsnių pripažinimo netekusiais galios įstatymas",
  "short_name": "XI-1506",
  "status": "in_force",
  "issued_date": "2011-06-22",
  "in_force_date": "2012-01-01",
  "url": "https://e-tar.lt/portal/lt/legalAct/TAR.D407683F1727",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 14, 15 ir 76 dalių pakeitimas",
      "content": "1. 2 straipsnio 14 dalyje išbraukti žodžius „ir farmacinių atliekų tvarkymą, išskyrus jų šalinimą“ ir šią dalį išdėstyti taip:\n\n„14. Farmacinė veikla – juridinių ir (ar) fizinių asmenų vykdoma sveikatinimo veikla, apimanti vaistinių preparatų, tiriamųjų vaistinių preparatų, veikliųjų medžiagų ir į Europos Komisijos sąrašą įrašytų pagalbinių medžiagų, kurios naudojamos kaip pradinės medžiagos vaistinių preparatų gamybai, gamybą, importą iš trečiųjų šalių, kokybės kontrolę; vaistinių preparatų, veikliųjų medžiagų ir į Europos Komisijos sąrašą įrašytų pagalbinių medžiagų, kurios naudojamos kaip pradinės medžiagos vaistinių preparatų gamybai, didmeninį platinimą; vaistinių preparatų lygiagretų importą, pardavimą (išdavimą) galutiniam vartotojui; farmacinės informacijos apie vaistinius preparatus teikimą.“\n\n2. Pakeisti 2 straipsnio 15 dalį ir ją išdėstyti taip:\n\n„15. Farmacinės atliekos – naikintini vaistiniai preparatai ir naikintini veterinariniai vaistai (nekokybiški, pasibaigusio tinkamumo laiko, konfiskuoti, surinkti iš gyventojų, falsifikuoti).“\n\n3. 2 straipsnio 76 dalyje išbraukti žodžius „ir atliekų tvarkymą“ ir šią dalį išdėstyti taip:\n\n„76. Veterinarinė farmacija – juridinių ir (ar) fizinių asmenų veikla, apimanti veterinarinių vaistų gamybą, importą, tiekimą (prekybą), kokybės kontrolę.“"
    },
    {
      "provision_ref": "art2",
      "section": "2",
      "title": "2 straipsnis. 19 straipsnio 1 dalies pakeitimas ir 2 dalies 5 punkto pripažinimas netekusiu galios",
      "content": "1. 19 straipsnio 1 dalyje išbraukti žodžius „ir farmacinių atliekų tvarkymas (išskyrus šalinimą)“ ir šią dalį išdėstyti taip:\n\n„1. Vaistinių, tiriamųjų vaistinių preparatų gamyba, importas, didmeninis vaistinių preparatų, veikliųjų medžiagų platinimas, vaistinės veikla yra licencijuojama farmacinė veikla.“\n\n2. 19 straipsnio 2 dalies 5 punktą pripažinti netekusiu galios."
    },
    {
      "provision_ref": "art3",
      "section": "3",
      "title": "3 straipsnis. 42 straipsnio pakeitimas",
      "content": "Pakeisti 42 straipsnį ir jį išdėstyti taip:\n\n„42 straipsnis. Farmacinių atliekų priėmimas iš gyventojų ir apmokėjimas už šių atliekų tvarkymą\n\n1. Visuomenės vaistinės ir gamybinės visuomenės vaistinės privalo iš gyventojų nemokamai priimti naikintinus vaistinius preparatus. Priimtus naikintinus vaistinius preparatus iš visuomenės vaistinių ir gamybinių visuomenės vaistinių surenka ir kitą jų tvarkymo veiklą vykdo atliekų tvarkytojas Lietuvos Respublikos atliekų tvarkymo įstatymo ir kitų teisės aktų nustatyta tvarka. Naikintinų vaistinių preparatų priėmimo iš gyventojų tvarką ir apmokėjimą už jų tvarkymą nustato Vyriausybė ar jos įgaliota institucija.\n\n2. Veterinarijos vaistinės privalo iš gyventojų nemokamai priimti naikintinus veterinarinius vaistus. Priimtus naikintinus veterinarinius vaistus iš veterinarinių vaistinių surenka ir kitą jų tvarkymo veiklą vykdo atliekų tvarkytojas Lietuvos Respublikos atliekų tvarkymo įstatymo ir kitų teisės aktų nustatyta tvarka. Naikintinų veterinarinių vaistų priėmimo iš gyventojų tvarką ir apmokėjimą už jų tvarkymą nustato Vyriausybė ar jos įgaliota institucija.\n\n3. Už priimtų iš gyventojų naikintinų vaistinių preparatų ir veterinarinių vaistų tvarkymą apmokama iš atitinkamoms institucijoms, atsakingoms už šio įstatymo įgyvendinimą, valstybės biudžete patvirtintų bendrųjų asignavimų.“"
    },
    {
      "provision_ref": "art4",
      "section": "4",
      "title": "4 straipsnis. 43 straipsnio pakeitimas",
      "content": "Pakeisti 43 straipsnį ir jį išdėstyti taip:\n\n„43 straipsnis. Juridinių asmenų veikloje susidariusių farmacinių atliekų tvarkymas\n\nJuridinis asmuo, kurio veikloje susidaro farmacinių atliekų, šias farmacines atliekas tvarko Lietuvos Respublikos atliekų tvarkymo įstatymo ir kitų teisės aktų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 44 straipsnio pripažinimas netekusiu galios",
      "content": "44 straipsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 45 straipsnio pripažinimas netekusiu galios",
      "content": "45 straipsnį pripažinti netekusiu galios."
    },
    {
      "provision_ref": "art7",
      "section": "7",
      "title": "7 straipsnis. 46 straipsnio pripažinimas netekusiu galios",
      "content": "46 straipsnį pripažinti netekusiu galios."
    },
    {
      "provision_ref": "art8",
      "section": "8",
      "title": "8 straipsnis. 47 straipsnio pripažinimas netekusiu galios",
      "content": "47 straipsnį pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "Šis įstatymas, išskyrus 10 straipsnį, įsigalioja 2012 m. sausio 1 d."
    },
    {
      "provision_ref": "art10",
      "section": "10",
      "title": "10 straipsnis. Pasiūlymas Lietuvos Respublikos Vyriausybei ar jos įgaliotoms institucijoms",
      "content": "Lietuvos Respublikos Vyriausybė ar jos įgaliotos institucijos iki 2011 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
