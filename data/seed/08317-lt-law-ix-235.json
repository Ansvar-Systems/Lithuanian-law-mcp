{
  "id": "lt-law-ix-235",
  "type": "statute",
  "title": "Lietuvos Respublikos akcinių bendrovių įstatymo 10, 20, 37, 37(1), 43, 45 straipsnių pakeitimo ir papildymo įstatymas",
  "short_name": "IX-235",
  "status": "in_force",
  "issued_date": "2001-04-05",
  "in_force_date": "2001-04-20",
  "url": "https://e-tar.lt/portal/lt/legalAct/TAR.538D3324C4D2/tsjEYIVeEQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 7 dalies 4 punkto pakeitimas",
      "content": "Iš 10 straipsnio 7 dalies 4 punkto išbraukti skliausteliuose įrašytus skaičius ir šį punktą išdėstyti taip:\n\n„4) bendrovių, kurios susijusios su reorganizavimu, akcininkų ir jų akcijų skirstymo po reorganizavimo veiksiančioms bendrovėms kriterijai ir taisyklės. Jeigu akcininkų akcijos skirstomos veiksiančioms po reorganizavimo bendrovėms neproporcingai jų įstatiniam kapitalui, projekte turi būti nustatyta tvarka, sudaranti galimybę kiekvienam akcininkui pasirinkti bendroves, kuriose jis nori turėti akcijų. Jei iki bendrovės reorganizavimo valstybei ar savivaldybei nuosavybės teise priklausė akcijų, suteikiančių 2/3 visų balsų arba daugiau kaip 1/2 ar 1/3 visų balsų, tai bendrovę reorganizavus šio straipsnio ketvirtosios dalies 2 punkte nurodytu būdu, visose naujai įsteigtose bendrovėse valstybei ar savivaldybei nuosavybės teise turi priklausyti akcijų, suteikiančių atitinkamai ne mažiau kaip 2/3 visų balsų ar daugiau kaip 1/2 ar 1/3 visų balsų;“."
    },
    {
      "provision_ref": "art2",
      "section": "2",
      "title": "2 straipsnis. 20 straipsnio 4 dalies 2 punkto ir 5 dalies pakeitimas bei papildymas 7 dalimi",
      "content": "1. Iš 20 straipsnio 4 dalies 2 punkto išbraukti skliausteliuose įrašytus žodžius ir skaičius „(nuo 2001 m. gegužės 1 d. – 3/4 balsų)“  ir šį punktą išdėstyti taip:\n\n„2) kai priimami nutarimai dėl 10 straipsnio vienuoliktojoje dalyje, 19 straipsnio trečiosios dalies 1, 6, 7, 9, 10 ir 11 punktuose, 31 straipsnio trečiojoje dalyje nurodytų klausimų, kuriems priimti reikia 2/3 balsų daugumos; taip pat dėl 27 straipsnio septintojoje dalyje nurodytų valdybos sprendimų;“.\n\n2. Iš 20 straipsnio 5 dalies išbraukti du paskutinius sakinius ir šią dalį išdėstyti taip:\n\n„5. Bendrovės įstatai gali numatyti ir didesnę nei 2/3 balsų daugumą (3/4 arba 4/5 balsų), reikalingą priimti nutarimams dėl jos įstatų pakeitimo ir papildymo, įstatinio kapitalo didinimo ar mažinimo, reorganizavimo ar likvidavimo, pelno paskirstymo, konvertuojamų obligacijų išleidimo.“\n\n3. Papildyti straipsnį 7 dalimi:\n\n„7. Tais atvejais, kai paaiškėja, kad iš akcininko (akcininkų), turinčio ne mažiau kaip 1/3 balsavimo teisę suteikiančių akcijų, teismo sprendimu (nutartimi, nutarimu, nuosprendžiu) atimta balsavimo teisė, visuotiniam akcininkų susirinkimui draudžiama priimti sprendimus, nurodytus šio įstatymo  19 straipsnio 3 dalies 6 ir 7 punktuose, taip pat 27 straipsnio 7 dalyje, iki tol, kol nustos galioti minėtas teismo sprendimas (nutartis, nutarimas, nuosprendis).“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pripažinimas netekusiu galios",
      "content": "37 straipsnį pripažinti netekusiu galios."
    },
    {
      "provision_ref": "art4",
      "section": "4",
      "title": "4 straipsnis. 371 straipsnio 1 dalies pakeitimas",
      "content": "Iš 371 straipsnio 1 dalies išbraukti skliausteliuose įrašytus skaičius ir šią dalį išdėstyti taip:\n\n„1. Specialiosios akcijos yra paprastosios vardinės akcijos, suteikiančios valstybei ar savivaldybei papildomų neturtinių teisių. Specialiųjų akcijų statusas gali būti suteiktas (kai valstybė ar savivaldybė atsisako kai kurių neturtinių teisių, kurias joms suteikia 2/3 balsų bendrovės visuotiniame akcininkų susirinkime) bet kuriai (bet kurioms) valstybei ar savivaldybei nuosavybės teise priklausančiai akcijai (akcijoms) visuotinio akcininkų susirinkimo sprendimu. Šiuo atveju turi būti parduodama daugiau kaip 1/2 valstybei ar savivaldybei nuosavybės teise priklausančių akcijų ir bendrovės pagrindinė veikla turi atitikti bent vieną veiklos sričių, nustatytų transporto, energetikos, naftos ūkio, ryšių ir komunalinio ūkio sritis reglamentuojančiuose įstatymuose. Be specialiųjų akcijų, valstybei ar savivaldybei gali priklausyti ir suteikiančių mažiau kaip 1/3 balsų visuotiniame akcininkų susirinkime paprastųjų vardinių akcijų.“"
    },
    {
      "provision_ref": "art5",
      "section": "5",
      "title": "5 straipsnis. 43 straipsnio 2 dalies papildymas ir 4 dalies pakeitimas",
      "content": "1. Pakeisti 43 straipsnio 2 dalį ir ją išdėstyti taip:\n\n„2. Nemokiai akcinei bendrovei draudžiama didinti įstatinį kapitalą papildomais įnašais viešai platinant akcijas. Šias akcijas ji gali platinti tik savo akcininkams, darbuotojams ir kreditoriams.“\n\n2. Iš 43 straipsnio 4 dalies išbraukti skliausteliuose įrašytus skaičius ir šią dalį išdėstyti taip:\n\n„4. Jei bendrovėje, kurioje valstybei ar savivaldybei priklauso akcijų, suteikiančių 2/3 visų balsų arba daugiau kaip 1/2 ar 1/3 visų balsų, yra priimamas sprendimas didinti įstatinį kapitalą iš papildomų įnašų ir po šio sprendimo įgyvendinimo valstybės ar savivaldybės dalis bendrovės įstatiniame kapitale galėtų sumažėti ir valstybei ar savivaldybei priklausančios akcijos suteiktų atitinkamai mažiau kaip 2/3 visų balsų arba ne daugiau kaip 1/2 ar 1/3 visų balsų, įstatinis kapitalas papildomais įnašais gali būti didinamas tik Valstybės ir savivaldybių turto privatizavimo įstatymo nustatyta tvarka, jeigu kiti įstatymai nenustato ko kita.“"
    },
    {
      "provision_ref": "art6",
      "section": "6",
      "title": "6 straipsnis. 45 straipsnio 1 ir 7 dalių papildymas bei 2 dalies 2 punkto pakeitimas",
      "content": "1. Papildyti 45 straipsnio 1 dalį ir ją išdėstyti taip:\n\n„1. Įstatinis kapitalas gali būti sumažinamas visuotinio akcininkų susirinkimo nutarimu, priimtu 2/3 balsų. Kai bendrovė turi išleidusi skirtingų klasių akcijas, visuotinis akcininkų susirinkimas gali sumažinti įstatinį kapitalą, jeigu tam pritaria atskirų klasių akcijų savininkai (taip pat ir neturintys balsavimo teisės) 2/3 tos klasės akcijų savininkų, dalyvavusių susirinkime, balsų. Jeigu bendrovė mažina įstatinį kapitalą šio straipsnio 2 dalies 2 punkte nurodytu atveju, tame pačiame visuotiniame akcininkų susirinkime galima nutarti didinti bendrovės įstatinį kapitalą papildomais įnašais išleidžiant naujų akcijų.“\n\n2. Pakeisti 45 straipsnio 2 dalies 2 punktą ir jį išdėstyti taip:\n\n„2) panaikinti bendrovės balanse įrašyti nuostoliai;“.\n\n3. Papildyti 45 straipsnio 7 dalį ir ją išdėstyti taip:\n\n„7. Dėl įstatinio kapitalo sumažinimo bendrovės įstatų pakeitimai registruojami Įmonių rejestro įstatymo nustatyta tvarka: ne anksčiau kaip praėjus 6 mėnesiams po pirmojo ir 30 dienų po trečiojo viešo paskelbimo arba 3 mėnesiams po to, kai buvo pranešta visiems akcininkams bei kreditoriams ir buvo suteiktos papildomos garantijos jų pareikalavusiems kreditoriams. Šios taisyklės netaikomos, jei įstatinis kapitalas mažinamas anuliuojant bendrovės akcijas, kurias bendrovė supirko iš grynojo pelno ar nepaskirstytojo pelno arba įsigijo nemokamai. Įstatinis kapitalas laikomas sumažintu tik įstatų pakeitimus įregistravus Lietuvos Respublikos įmonių rejestre. Jei bendrovės įstatinis kapitalas mažinamas, kad būtų panaikinti į bendrovės balansą įrašyti nuostoliai, bendrovės įstatų pakeitimų registravimui netaikomi šioje dalyje nustatyti terminai. Įstatų pakeitimai gali būti registruojami, kai yra įvykdyti kiti šiame straipsnyje nustatyti reikalavimai.“"
    },
    {
      "provision_ref": "art7",
      "section": "7",
      "title": "7 straipsnis. Baigiamosios nuostatos",
      "content": "1. Nuo šio įstatymo įsigaliojimo buvusios žemės ūkio produkcijos gamintojų akcijos laikomos paprastosiomis vardinėmis akcijomis\n\n2. Iki 2001 m. gruodžio 31 d. bendrovė gali mažinti įstatinį kapitalą, kad būtų Lietuvos Respublikos Vyriausybės nustatyta tvarka ištaisytos įstatinio kapitalo sudarymo ar didinimo metu padarytos klaidos (jei akcininkai, kurių akcijų skaičius mažinamas, su tuo raštiškai sutinka), taip pat kad gamybinės ir inžinerinės infrastruktūros objektai, socialiniai objektai, pastatai (jų dalys) būtų perduoti valstybės ar savivaldybių nuosavybėn jų funkcijoms atlikti. Tokiu atveju atitinkamai sumažinamas valstybei ar savivaldybei nuosavybės teise priklausančių akcijų skaičius, išskyrus atvejus, kai, sumažinus įstatinį kapitalą, valstybei ar savivaldybei, turėjusiai daugiau kaip 1/2 visų balsų, liktų 1/2 ar mažiau kaip 1/2 visų balsų.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                           VALDAS ADAMKUS"
    }
  ],
  "definitions": []
}
