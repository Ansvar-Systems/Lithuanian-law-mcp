{
  "id": "lt-law-viii-580",
  "type": "statute",
  "title": "Lietuvos Respublikos akcinės bendrovės Lietuvos akcinio inovacinio banko prievolių banko kreditoriams įvykdymo bei jo turto perėmimo įstatymo 2, 3, 4, 7 straipsnių pakeitimo ir papildymo įstatymas",
  "short_name": "VIII-580",
  "status": "in_force",
  "issued_date": "1997-12-23",
  "in_force_date": "1997-12-27",
  "url": "https://e-tar.lt/portal/lt/legalAct/TAR.35874BEFBD06",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "2 straipsnį pakeisti ir išdėstyti taip:\n\n„2 straipsnis. LAIB prievolių priėmimas ir įvykdymas\n\n1. Vyriausybė pagal įstatymą „Dėl akcinių bendrovių „Lietuvos akcinis inovacinis bankas“ ir „Litimpeks“ bankas“ perima LAIB prievoles valstybės garantijas turintiems banko kreditoriams ir prisiimtas garantijas įvykdo:\n\n1) atidarydama fiziniams asmenims sąskaitas akcinėje bendrovėje Lietuvos taupomajame banke (toliau – LTB) pagal kiekvienos sąskaitos litais ir konvertuojama valiuta likutį (įskaitant banko balansinėse sąskaitose fizinių asmenų likusias sumas, gautas vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją), esantį šio įstatymo įsigaliojimo dieną (be nuo 1995 m. gruodžio 29 d. priskaičiuotų palūkanų), o fiziniams asmenims, kurie LAIB neturėjo sąskaitų, – atidarydama naujas sąskaitas LTB, į kurias įskaitomos šio įstatymo įsigaliojimo dieną banko balansinėse sąskaitose likusios sumos, gautos vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją, bet ne daugiau kaip 8000 litų;\n\n2) perduodama fizinių asmenų nuosavybėn išleistus specialius Vyriausybės vertybinius popierius (toliau – VVP) pagal kiekvienos sąskaitos litais ir konvertuojama valiuta likutį, esantį šio įstatymo įsigaliojimo dieną (be nuo 1995 m. gruodžio 29 d. priskaičiuotų palūkanų), už likusią sumą, viršijančią tą, kuri nurodyta šios dalies 1 punkte, ir perduodama VVP už šio įstatymo įsigaliojimo dieną banko balansinėse sąskaitose likusią sumą, kuri viršija šios dalies 1 punkte nurodytą sumą;\n\n3) perduodama juridinių asmenų bei įmonių, neturinčių juridinio asmens teisių, išskyrus šios dalies 4 punkte nurodytus juridinius asmenis, nuosavybėn išleistus VVP pagal kiekvienos sąskaitos litais ar konvertuojama valiuta likutį (įskaitant banko balansinėse sąskaitose juridinių asmenų ir įmonių, neturinčių juridinio asmens teisių, likusias sumas, gautas vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją), esantį šio įstatymo įsigaliojimo dieną (be nuo 1995 m. gruodžio 29 d. priskaičiuotų palūkanų), ir perduodama nuosavybėn VVP už šio įstatymo įsigaliojimo dieną banko balansinėse sąskaitose likusias sumas, gautas vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją;\n\n4) atidarydama daugiabučių namų savininkų bendrijoms, gyvenamojo namo statybos bendrijoms, gyvenamojo namo eksploatavimo bendrijoms, visuomeninėms organizacijoms, disponuojančioms iš gyventojų (fizinių asmenų) surinktomis bei kitaip iš jų gautomis ir banke šiuo metu įšaldytomis lėšomis, taip pat invalidų draugijoms, religinėms bendruomenėms, užsienio valstybių ambasadoms, labdaros ir paramos fondams, veikiantiems pagal Lietuvos Respublikos labdaros ir paramos fondų įstatymą ar pagal kitų valstybių atitinkamus įstatymus, sąskaitas litais LTB pagal kiekvienos sąskaitos litais ar konvertuojama valiuta likutį (įskaitant banko balansinėse sąskaitose šiame punkte nurodytų kreditorių likusias sumas, gautas vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją), esantį šio įstatymo įsigaliojimo dieną (be nuo 1995 m. gruodžio 29 d. priskaičiuotų palūkanų), o šiame punkte nurodytiems kreditoriams, kurie LAIB neturėjo sąskaitų, – atidarydama naujas sąskaitas LTB, į kurias įskaitomos šio įstatymo įsigaliojimo dieną banko balansinėse sąskaitose likusios sumos, gautos vykdant bankines operacijas, nustatytas Lietuvos banko išduotoje licencijoje, taip pat už neįregistruotą LAIB akcijų emisiją.\n\n2. Nurašyti kaip beviltišką skolą šiuos LAIB įsipareigojimus:\n\n1) iš valstybės biudžeto lėšų išlaikomų įstaigų ir organizacijų lėšų likučius, esančius sąskaitose šio įstatymo įsigaliojimo dieną, kurie priklauso valstybės biudžetui kaip nepanaudoti metams pasibaigus valstybės biudžeto asignavimų likučiai;\n\n2) iš savivaldybės biudžetų lėšų išlaikomų įstaigų ir organizacijų lėšų likučius, esančius sąskaitose šio įstatymo įsigaliojimo dieną, kurie priklauso savivaldybės biudžetams kaip nepanaudoti metams pasibaigus savivaldybės biudžetų asignavimų likučiai;\n\n3) LAIB įsipareigojimus valstybės biudžetui už pagal 1996 m. sausio 29 d. Vyriausybės ir Lietuvos banko valdybos nutarimą Nr. 146/11 išmokėtas lėšas;\n\n4) lėšų likučius, šio įstatymo įsigaliojimo dieną esančius valstybinių mokesčių inspekcijų biudžeto pajamų surenkamosiose sąskaitose, kurie priklausė valstybės ir savivaldybių biudžetams;\n\n5) LAIB nesumokėtus mokesčius į valstybės ir savivaldybių biudžetus, atskaitymus į valstybinius fondus, taip pat apskaičiuotas, bet nesumokėtas baudas ir delspinigius.\n\n3. Iš valstybės ir savivaldybių biudžetų išlaikomų įstaigų ir organizacijų sąskaitose LAIB esantys lėšų likučiai, išskyrus nurodytus šio straipsnio 2 dalyje, nurašomi į šių įmonių ir organizacijų išlaidas kaip beviltiška skola.\n\n4. Vyriausybė perima LAIB prievoles kreditoriams, nenurodytiems šio straipsnio 1 dalyje, turintiems reikalavimo teisę į LAIB, ir įvykdo jas 5 straipsnio 2 dalyje nustatyta tvarka.\n\n5. Šio straipsnio 4 dalyje nurodyti kreditoriai nuo šio įstatymo įsigaliojimo dienos per vieną mėnesį pateikia reikalavimus LAIB laikinajam administratoriui. Kreditorių sąrašą tvirtina Vyriausybė.\n\n6. Į šio straipsnio 1 dalyje nurodytų LAIB sąskaitų litais ar konvertuojama valiuta likučius įskaitomos lėšos, dėl kurių su banku buvo sudarytos sutartys dėl jų panaudojimo naujos emisijos banko akcijoms įsigyti pagal įstatymo „Dėl akcinių bendrovių „Lietuvos akcinis inovacinis bankas“ ir „Litimpeks“ bankas“ įgyvendinimo įstatymo“ 5 straipsnio 2 dalies nuostatas.\n\n7. Nustatyti, kad, atidarant šio straipsnio 1 dalyje nustatytų VVP sąskaitas, pinigų likučiai yra apvalinami iki sveiko skaičiaus litais. Sąskaitos, kuriose apvalinant nelieka sveiko skaičiaus litais, LAIB yra uždaromos, likučiai nurašomi, o VVP sąskaitos neatidaromos.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio papildymas ir pakeitimas",
      "content": "3 straipsnį papildyti naujomis 3 ir 4 dalimis, buvusią 3 dalį laikyti 5 dalimi ir šį straipsnį išdėstyti taip:\n\n„3 straipsnis. VVP išleidimas\n\n1. Vyriausybė 2 straipsnio 1 dalies 2 ir 3 punktuose nustatytoms prievolėms įvykdyti išleidžia iki 400 mln. litų dešimties metų trukmės vieno lito nominalios vertės ilgalaikius VVP.\n\n2. Šio straipsnio 1 dalyje nustatytų išleidžiamų VVP antrinė apyvarta draudžiama.\n\n3. Likviduojant ar reorganizuojant įmones, VVP gali būti perleidžiami Vyriausybės ar jos įgaliotos institucijos nustatyta tvarka.\n\n4. VVP paveldimi Civilinio kodekso nustatyta tvarka.\n\n5. Palūkanos už šio straipsnio 1 dalyje nustatytus VVP neskaičiuojamos ir nemokamos.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3 ir 4 dalių pakeitimas",
      "content": "4 straipsnio 3 ir 4 dalis pakeisti ir išdėstyti taip:\n\n„3. Pasibaigus šio įstatymo 2 straipsnio 1 dalies 1 ir 4 punktuose nurodytose sąskaitose esančių lėšų išmokėjimui, taip pat šios dalies 2 ir 3 punktuose nurodytų VVP išpirkimui, Vyriausybė paskelbia apie tai „Valstybės žiniose“ ir pakviečia valstybės garantijas turinčius kreditorius atsiimti jiems priklausančių lėšų. Jeigu pasibaigus lėšų išmokėjimo ir VVP išpirkimo terminui valstybės garantijas turinčių kreditorių buvimo vieta nežinoma, jiems priklausančios lėšos saugomos Finansų ministerijos specialiosiose sąskaitose. Jeigu valstybės garantijas turintys kreditoriai per 3 metus nuo paskelbimo „Valstybės žiniose“ neatsiėmė jiems priklausančių lėšų, jie praranda į jas teises ir šios lėšos pervedamos į valstybės biudžetą Vyriausybės nustatyta tvarka.\n\n4. Asmenys, nepateikę reikalavimų per 2 straipsnio 5 dalyje nustatytą laiką, praranda teisę į reikalavimų patenkinimą.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "7 straipsnio 1 dalyje po žodžių „laikomos įvykdytomis“ įrašyti žodžius „o jų sąskaitos LAIB – uždarytomis“, 3 dalyje po žodžių „laikomos pasibaigusiomis“ įrašyti žodžius „o jų sąskaitos LAIB – uždarytomis“, vietoj žodžių „apie tai“ įrašyti žodį „jį“ ir šį straipsnį išdėstyti taip:\n\n„7 straipsnis. LAIB prievolių jo kreditoriams pasibaigimas\n\n1. 2 straipsnio 1 dalyje nurodytiems banko kreditoriams LAIB prievolės laikomos įvykdytomis, o jų sąskaitos LAIB – uždarytomis, kai Vyriausybės nustatyta tvarka jiems atidaromos 2 straipsnio 1 dalies 1 ir 4 punktuose nurodytos sąskaitos bei vertybinių popierių sąskaitos, įskaitant į jas pagal 2 straipsnio 1 dalies 2 ir 3 punktus išleistus VVP, ir paskelbiama apie tai „Valstybės žiniose“.\n\n2. LAIB prievolės iš valstybės ir savivaldybių biudžetų išlaikomoms įstaigoms ir organizacijoms pasibaigia šio įstatymo įsigaliojimo dieną.\n\n3. LAIB prievolės 2 straipsnio 4 dalyje nurodytiems kitiems kreditoriams laikomos pasibaigusiomis, o jų sąskaitos LAIB – uždarytomis, šio įstatymo 2 straipsnio 5 dalies nustatyta tvarka patvirtinus šių kreditorių sąrašą ir jį paskelbus „Valstybės žiniose“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
