{
  "id": "lt-law-x-1218",
  "type": "statute",
  "title": "Lietuvos Respublikos biudžeto sandaros įstatymo 5, 7, 35, 36, 37 straipsnių pakeitimo įstatymas",
  "short_name": "X-1218",
  "status": "in_force",
  "issued_date": "2007-06-26",
  "in_force_date": "2009-01-01",
  "url": "https://e-tar.lt/portal/lt/legalAct/TAR.C99649764C64/TAIS_331990",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 1 dalies 4, 5, 6 punktų pakeitimas",
      "content": "1. Pakeisti 5\nstraipsnio 1 dalies 4 punktą ir jį išdėstyti taip:\n„4) Lietuvos\nRespublikos viešojo sektoriaus atskaitomybės įstatymo nustatyta tvarka ir\nterminais teikti ataskaitų rinkinius;“.\n2. Pakeisti 5\nstraipsnio 1 dalies 5 punktą ir jį išdėstyti taip:\n„5) kontroliuoti\nir vykdyti savo vadovaujamų biudžetinių įstaigų įsipareigojimus, atlikti\npavaldžių biudžetinių įstaigų ir kitų subjektų pagal Viešojo sektoriaus\natskaitomybės įstatymą teikiamų ataskaitų rinkinių analizę;“.\n3. Pakeisti 5\nstraipsnio 1 dalies 6 punktą ir jį išdėstyti taip:\n„6) užtikrinti\npagal Viešojo sektoriaus atskaitomybės įstatymą teikiamų ataskaitų rinkinių ir\nstatistinių ataskaitų teisingumą ir pateikimą laiku;“."
    },
    {
      "provision_ref": "art2",
      "section": "2",
      "title": "2 straipsnis. 7 straipsnio 3 punkto pakeitimas",
      "content": "Pakeisti 7\nstraipsnio 3 punktą ir jį išdėstyti taip:\n„3) buhalterinės\napskaitos organizavimą, ataskaitų rinkinių pagal Viešojo sektoriaus\natskaitomybės įstatymą ir kitų teisės aktų reikalavimus rengimą bei pateikimą.“"
    },
    {
      "provision_ref": "art3",
      "section": "3",
      "title": "3 straipsnis. 35 straipsnio pakeitimas",
      "content": "Pakeisti 35\nstraipsnį ir jį išdėstyti taip:\n„35\nstraipsnis. Valstybės ir savivaldybių biudžetų vykdymo ataskaitų rinkiniai\n1. Valstybės ir\nsavivaldybių biudžetų vykdymo ataskaitų rinkiniai, kuriems reikalavimus nustato\nViešojo sektoriaus atskaitomybės įstatymas, rengiami atsižvelgiant į atitinkamų\nmetų patvirtinto Valstybės biudžeto ir savivaldybių biudžetų finansinių\nrodiklių patvirtinimo įstatymo rodiklius, panaudotas Vyriausybės rezervo lėšas\nir savivaldybės administracijos direktoriaus rezervo lėšas bei perkeltas\nviršplanines ir nepanaudotas įmokų į biudžetą, skirtų specialioms programoms\nfinansuoti, sumas.\n2. Valstybės\nbiudžeto vykdymo ataskaitų rinkinį rengia Finansų ministerija, remdamasi\nvalstybės biudžeto buhalterinės apskaitos duomenimis – į valstybės biudžetą\ngautų pajamų ir valstybės biudžeto asignavimų valdytojų pateiktais biudžeto\nvykdymo ataskaitų rinkiniais.\n3. Savivaldybių\nbiudžetų vykdymo ataskaitų rinkinius rengia savivaldybių administracijos,\nremdamosi savivaldybių biudžetų apskaitos duomenimis – į savivaldybių biudžetus\ngautų pajamų ir savivaldybių biudžetų asignavimų valdytojų panaudotų asignavimų\nbei asignavimų valdytojų pateiktais biudžeto vykdymo ataskaitų rinkiniais.\n4. Biudžeto\nvykdymo ataskaitų rinkinio sudarymo taisykles nustato Finansų ministerija.\n5. Valstybės\nbiudžeto vykdymo ataskaitų rinkinį Vyriausybės nustatyta tvarka ir terminais\nVyriausybei teikia Finansų ministerija.\n6. Biudžeto\nfinansuojamų įstaigų gaunama negrąžintina finansinė parama biudžetinių įstaigų\napskaitoje registruojama atskiroje sąskaitoje.“"
    },
    {
      "provision_ref": "art4",
      "section": "4",
      "title": "4 straipsnis. 36 straipsnio pakeitimas",
      "content": "Pakeisti 36\nstraipsnį ir jį išdėstyti taip:\n„36\nstraipsnis. Valstybės ir savivaldybių biudžetų vykdymo ataskaitų rinkinių\ntvirtinimas\n1. Vyriausybė\ngautą valstybės biudžeto vykdymo ataskaitų rinkinį išnagrinėja, priima\natitinkamus sprendimus ir Seimo statuto nustatyta tvarka bei terminais pateikia\nSeimui tvirtinti.\n2. Valstybės\nbiudžeto vykdymo ataskaitų rinkinys tvirtinamas pagal šio Įstatymo 18\nstraipsnio 2 dalies 1–6 punktuose nurodytus rodiklius atsižvelgiant į valstybės\naukštųjų mokyklų, valstybės mokslinio tyrimo įstaigų ataskaitas, sudaromas\npagal visus ekonominės klasifikacijos straipsnius.\n3. Savivaldybės\nbiudžeto vykdymo ataskaitų rinkinį tvirtina savivaldybės taryba pagal\nrodiklius, nurodytus šio Įstatymo 26 straipsnio 4 dalyje.\n4. Suvestinį\nvisų savivaldybių biudžetų vykdymo ataskaitų rinkinį rengia Finansų ministerija\nir pateikia Vyriausybei Valstybės biudžeto ir savivaldybių biudžetų sudarymo ir\nvykdymo taisyklėse nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 37 straipsnio 3 dalies pakeitimas",
      "content": "Pakeisti 37\nstraipsnio 3 dalį ir ją išdėstyti taip:\n„3. Savivaldybių\nbiudžetų vykdymo, savivaldybių biudžetų asignavimų valdytojų programų sąmatų,\nsavivaldybių biudžetų lėšų apskaitos ir savivaldybių konsoliduotųjų ataskaitų\nrinkinių auditą atlieka savivaldybių kontrolierių tarnybos.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas\nįsigalioja tų metų, kurių ataskaitų rinkinius viešojo sektoriaus subjektai\nprivalo sudaryti pagal Viešojo sektoriaus atskaitomybės įstatymą, sausio 1\ndieną.\n\nSkelbiu šį\nLietuvos Respublikos Seimo priimtą įstatymą.\n\nRESPUBLIKOS PREZIDENTAS                                                           VALDAS\nADAMKUS\n\n______________"
    }
  ],
  "definitions": []
}
