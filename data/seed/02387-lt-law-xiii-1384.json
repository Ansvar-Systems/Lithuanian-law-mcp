{
  "id": "lt-law-xiii-1384",
  "type": "statute",
  "title": "Lietuvos Respublikos muitinės įstatymo Nr. IX-2183 3, 7, 15, 17 straipsnių pakeitimo ir Įstatymo papildymo 18-1 ir 18-2 straipsniais įstatymas",
  "short_name": "XIII-1384",
  "status": "in_force",
  "issued_date": "2018-06-29",
  "in_force_date": "2019-01-01",
  "url": "https://e-tar.lt/portal/lt/legalAct/5e4124a088f611e8af589337bf1eb893/OgaWHJIWNA",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnio 7 dalį ir ją išdėstyti taip:\n\n„7. Kitos šiame įstatyme vartojamos sąvokos suprantamos taip, kaip jos apibrėžtos Reglamente (ES) Nr. 952/2013, Reglamente (ES) 2015/2446 su paskutiniais pakeitimais, padarytais Reglamentu (ES) 2016/341 (toliau – Reglamentas (ES) 2015/2446), Reglamente (ES) 2015/2447, Lietuvos Respublikos mokesčių administravimo įstatyme, Lietuvos Respublikos vidaus tarnybos statute, Lietuvos Respublikos valstybės ir tarnybos paslapčių įstatyme ir Lietuvos Respublikos ginklų ir šaudmenų kontrolės įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Muitinės veiklos teisiniai pagrindai\n\nMuitinė savo veiklą grindžia Lietuvos Respublikos Konstitucija, teisės aktais, nurodytais šio įstatymo 4 straipsnyje, šiuo įstatymu, Lietuvos Respublikos vidaus tarnybos statutu, Lietuvos Respublikos mokesčių administravimo įstatymu, Lietuvos Respublikos viešojo administravimo įstatymu, kitais Europos Sąjungos ir Lietuvos Respublikos teisės aktais.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio pakeitimas",
      "content": "1. Papildyti 15 straipsnio 6 dalį nauju 6 punktu:\n\n„6) tvirtina muitinės personalo kvalifikacijos tobulinimo programas;“.\n\n2. Buvusius 15 straipsnio 6 dalies 6, 7, 8 punktus laikyti atitinkamai 7, 8, 9 punktais."
    },
    {
      "provision_ref": "art4",
      "section": "4",
      "title": "4 straipsnis. 17 straipsnio pakeitimas",
      "content": "Pakeisti 17 straipsnio 1 dalį ir ją išdėstyti taip:\n\n„1. Muitinės postai yra teritorinių muitinių struktūriniai padaliniai, veikiantys Muitinės departamento nustatytose vietose ir atliekantys muitinės formalumus ir kitas Muitinės departamento arba teritorinės muitinės jiems nustatytas funkcijas. Muitinės posto nuostatus tvirtina Muitinės departamento generalinis direktorius. Muitinės posto nuostatuose gali būti apibrėžta muitinės posto veiklos zona. Muitinės posto pareigūno tarnybos vieta yra teritorinės muitinės, į kurią skiriamas muitinės posto pareigūnas, veiklos zona. Muitinės postų pareigūnų pareigų atlikimo vieta nustatoma ir keičiama Muitinės departamento generalinio direktoriaus nustatytomis sąlygomis ir tvarka Muitinės departamento generalinio direktoriaus ar jo įgalioto asmens įsakymu.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis. Muitinės personalo valdymas\n\n1. Muitinės personalą sudaro muitinės pareigūnai, karjeros valstybės tarnautojai ir darbuotojai, dirbantys pagal darbo sutartis.\n\n2. Muitinės personalo valdymą įstatymų nustatyta tvarka atlieka Muitinės departamento generalinis direktorius. Muitinės departamento generalinis direktorius turi teisę įgalioti atlikti atskirus personalo valdymo veiksmus Muitinės departamento generalinio direktoriaus pavaduotoją arba tam tikros muitinės įstaigos direktorių. Muitinės departamento generalinio direktoriaus įgalioto Muitinės departamento generalinio direktoriaus pavaduotojo arba muitinės įstaigos direktoriaus priimtas sprendimas personalo valdymo klausimu įforminamas Muitinės departamento generalinio direktoriaus įsakymu, jeigu teisės aktuose nustatyta, kad toks Muitinės departamento generalinio direktoriaus sprendimas yra įforminamas įsakymu.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 182 straipsniu",
      "content": "Papildyti Įstatymą 182 straipsniu:\n\n„182 straipsnis. Muitinės personalo tarnybinės veiklos ir elgesio tikrinimas\n\n1. Kai yra asmenų, institucijų ar visuomenės informavimo priemonėse pateiktos arba kitaip teisėtu būdu gautos informacijos apie galimas neteisėtas muitinės personalo veikas, atliekamas muitinės personalo tarnybinės veiklos ir elgesio tikrinimas korupcijos prevencijos arba muitinės įstaigų personalo drausmės kontrolės tikslais.\n\n2. Muitinės personalo tarnybinės veiklos ir elgesio tikrinimo tvarką nustato Muitinės departamento generalinis direktorius.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2019 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
