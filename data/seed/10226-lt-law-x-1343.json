{
  "id": "lt-law-x-1343",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 68 straipsnio pakeitimo ir papildymo įstatymas",
  "short_name": "X-1343",
  "status": "in_force",
  "issued_date": "2007-12-04",
  "in_force_date": "2008-01-01",
  "url": "https://e-tar.lt/portal/lt/legalAct/TAR.AB211091584F",
  "provisions": [
    {
      "provision_ref": "art1",
      "section": "1",
      "title": "1 straipsnis. 68 straipsnio pakeitimas ir papildymas",
      "content": "1. Pakeisti 68 straipsnio 6 dalį ir ją išdėstyti taip:\n\n“6. Šio įstatymo 59 straipsnyje numatytų nėštumo ir gimdymo atostogų laikotarpiu profesinės karo tarnybos kariams mokamas Vyriausybės nustatyta tvarka apskaičiuotas vidutinis jų atlyginimas, o vaiko priežiūros atostogų laikotarpiu nuo nėštumo ir gimdymo atostogų pabaigos, kol vaikui sueis vieni metai, – 100 procentų, o kol vaikui sueis dveji metai, – 85 procentai šia tvarka apskaičiuoto vidutinio jų atlyginimo. Jeigu profesinės karo tarnybos kariui gimsta du ir daugiau vaikų, ir jis yra šių vaikų priežiūros atostogose, išmoka didinama atsižvelgiant į vienu metu gimusių vaikų skaičių (gimus dvynukams – 2 kartus, gimus trynukams – 3 kartus ir t. t.). Išmoka už nėštumo ir gimdymo laikotarpį didinama tokia pat tvarka. Kai profesinės karo tarnybos karei, gaunančiai išmoką vaiko priežiūros atostogų laikotarpiu, suteikiamos nėštumo ir gimdymo atostogos ir ji įgyja teisę gauti išmoką nėštumo ir gimdymo atostogų laikotarpiu, jai mokamos abi šios išmokos.”\n\n2. Papildyti 68 straipsnį nauja 7 dalimi:\n\n“7. Jeigu profesinės karo tarnybos karys, kuris buvo ar yra išleistas vaiko priežiūros atostogų, kol vaikui sueis dveji metai, gauna atlyginimą, kuris yra mažesnis už šio straipsnio 6 dalyje nurodytą išmoką, laikotarpiu, kol vaikui sueis dveji metai, mokamas šios išmokos ir jo gaunamo atitinkamo mėnesio tarnybinio atlyginimo skirtumas.”\n\n3. Buvusią 68 straipsnio 7 dalį laikyti 8 dalimi, ją pakeisti ir išdėstyti taip:\n\n“8. Šio įstatymo 59 straipsnyje numatytų tėvystės atostogų laikotarpiu profesinės karo tarnybos kariui mokamas Vyriausybės nustatyta tvarka apskaičiuotas vidutinis jo atlyginimas, jeigu jis pripažino tėvystę.”\n\n4. Buvusią 8 dalį laikyti 9 dalimi."
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "1. Šis įstatymas įsigalioja 2008 m. sausio 1 d.\n\n2. Įsigaliojus šiam įstatymui, profesinės karo tarnybos kariams iki tol mokama išmoka pagal Lietuvos Respublikos krašto apsaugos sistemos organizavimo ir karo tarnybos įstatymo 68 straipsnio 6 dalį, vadovaujantis šio įstatymo nuostatomis, atitinkamai perskaičiuojama, padidinama ir (ar) pratęsiamas jos mokėjimo laikotarpis.\n\n3. Profesinės karo tarnybos kariams, esantiems vaiko priežiūros atostogose (nepaisant to, ar vaiko priežiūros atostogos tęsiamos, ar suteikiamos iš naujo), kuriems išmokos mokėjimo laikas buvo pasibaigęs, nes vaikui (vaikams) suėjo vieni metai, nuo 2008 m. sausio 1 d. mokėjimas tęsiamas, jeigu vaikui (vaikams) dar nėra suėję dveji metai."
    },
    {
      "provision_ref": "art3",
      "section": "3",
      "title": "3 straipsnis. Pasiūlymai Vyriausybei",
      "content": "Pasiūlyti Vyriausybei parengti ir iki 2009 m. sausio 1 d. patvirtinti vidutinio darbo užmokesčio (vidutinio atlyginimo) apskaičiavimo tvarką reglamentuojančių teisės aktų pakeitimus – nustatyti, kad nuo 2009 m. sausio 1 d. vidutinis darbo užmokestis (vidutinis atlyginimas), mokamas pareigūnams (profesinės karo tarnybos kariams) nėštumo ir gimdymo atostogų laikotarpiu bei vaiko priežiūros atostogų laikotarpiu, būtų apskaičiuojamas iš šešių paeiliui einančių mėnesių, buvusių prieš nėštumo ir gimdymo bei vaiko priežiūros atostogų suteikimo mėnesį.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
