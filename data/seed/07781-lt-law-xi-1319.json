{
  "id": "lt-law-xi-1319",
  "type": "statute",
  "title": "Lietuvos Respublikos Lietuvos banko įstatymo 10, 11, 16, 17, 35, 49 ir 50 straipsnių pakeitimo įstatymas",
  "short_name": "XI-1319",
  "status": "in_force",
  "issued_date": "2011-04-14",
  "in_force_date": "2011-04-16",
  "url": "https://e-tar.lt/portal/lt/legalAct/TAR.3B4E9C7E805B",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 5 ir 7 dalių pakeitimas",
      "content": "1. 10 straipsnio 5 dalyje vietoj žodžio „devyneriems“ įrašyti žodį „šešeriems“ ir šią dalį išdėstyti taip:\n\n„5. Lietuvos banko valdybos pirmininko pavaduotojus ir valdybos narius šešeriems metams skiria ir atleidžia prieš terminą Respublikos Prezidentas Lietuvos banko valdybos pirmininko teikimu.“\n\n2. Pakeisti 10 straipsnio 7 dalį ir ją išdėstyti taip:\n\n„7. Lietuvos banko valdybos pirmininko pavaduotojų ir valdybos narių atlyginimo dydį, neviršijantį 90 procentų Lietuvos banko valdybos pirmininko atlyginimo dydžio, nustato Lietuvos banko valdyba.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio 1 dalies 16 punkto pakeitimas",
      "content": "11 straipsnio 1 dalies 16 punkte vietoj žodžių „metinę finansinę ataskaitą“ įrašyti žodžius „metinių finansinių ataskaitų rinkinį“ ir šį punktą išdėstyti taip:\n\n„16) nustato Lietuvos banko finansinės apskaitos politiką, tvirtina metinių finansinių ataskaitų rinkinį ir finansinių metų pelno paskirstymą;“."
    },
    {
      "provision_ref": "art3",
      "section": "3",
      "title": "3 straipsnis. 16 straipsnio 3 dalies pakeitimas",
      "content": "16 straipsnio 3 dalyje vietoj žodžio „šešių“ įrašyti žodį „penkių“ ir šią dalį išdėstyti taip:\n\n„3. Lietuvos banko valdybos pirmininkui, jo pavaduotojams ir valdybos nariams nustojus eiti pareigas išmokama išeitinė kompensacija. Ši kompensacija išmokama tiek vidutinių mėnesinių atlyginimų dydžio, kiek metų nepertraukiamai truko jų kadencija Lietuvos banke, bet ne daugiau kaip penkių vidutinių mėnesinių atlyginimų. Išeitinė kompensacija nemokama nustojus eiti pareigas dėl pripažinimo kaltu padarius sunkų nusižengimą.“"
    },
    {
      "provision_ref": "art4",
      "section": "4",
      "title": "4 straipsnis. 17 straipsnio 2, 3, 4 ir 5 dalių pakeitimas",
      "content": "1. 17 straipsnio 2 dalyje po žodžio „pavaduotojų“ įrašyti žodžius „ar vienas iš valdybos narių“ ir šią dalį išdėstyti taip:\n\n„2. Kai Lietuvos banko valdybos pirmininko nėra, Lietuvos banko valdybos pirmininko pareigas jo pavedimu eina vienas iš pavaduotojų ar vienas iš valdybos narių.“\n\n2. Pakeisti 17 straipsnio 3 dalį ir ją išdėstyti taip:\n\n„3. Lietuvos banko valdybos pirmininkas, jo pavaduotojas arba valdybos narys turi teisę dalyvauti Lietuvos Respublikos Vyriausybės posėdžiuose patariamojo balso teise.“\n\n3. 17 straipsnio 4 dalyje vietoj žodžio „šešiems“ įrašyti žodį „penkiems“, vietoj žodžio „tarnautojų“ įrašyti žodį „darbuotojų“ ir šią dalį išdėstyti taip:\n\n„4. Lietuvos banko valdybos pirmininko atlyginimas lygus penkiems piniginio tarpininkavimo įstaigų darbuotojų vidutiniams mėnesiniams darbo užmokesčiams, skelbiamiems Lietuvos statistikos departamento.“\n\n4. Pakeisti 17 straipsnio 5 dalį ir ją išdėstyti taip:\n\n„5. Lietuvos banko valdybos pirmininkui atstovavimo šalyje ir užsienyje išlaidoms finansuoti neatsiskaitytinai kas mėnesį skiriama 15 procentų jo darbo užmokesčio dydžio suma.“"
    },
    {
      "provision_ref": "art5",
      "section": "5",
      "title": "5 straipsnis. 35 straipsnio pakeitimas",
      "content": "Pakeisti 35 straipsnį ir jį išdėstyti taip:\n\n„35 straipsnis. Operacijos su užsienio finansų ir kredito įstaigomis\n\n1. Atlikdamas savo funkcijas, Lietuvos bankas turi teisę su užsienio valstybių centriniais bankais, užsienio valstybių ir tarptautinėmis finansų ir kredito įstaigomis atlikti šias operacijas:\n\n1) atsidaryti sąskaitas ir padėti indėlius;\n\n2) atidaryti ir tvarkyti sąskaitas ir priimti indėlius litais;\n\n3) imti ir duoti paskolas;\n\n4) pirkti ir parduoti auksą bei turtą užsienio valiuta;\n\n5) atlikti kitas operacijas.\n\n2. Užsienio valstybių centriniams bankams priklausančios užsienio atsargos, laikomos Lietuvos banko atidarytose sąskaitose, negali būti išieškojimo (teismo ar ne teismo būdu) objektas.“"
    },
    {
      "provision_ref": "art6",
      "section": "6",
      "title": "6 straipsnis. 49 straipsnio pakeitimas",
      "content": "Pakeisti 49 straipsnį ir jį išdėstyti taip:\n\n„49 straipsnis. Finansinė apskaita ir metinių finansinių ataskaitų rinkinys\n\n1. Lietuvos bankas finansinę apskaitą tvarko ir metinių finansinių ataskaitų rinkinį (balansą, pelno (nuostolio) ataskaitą ir aiškinamąjį raštą) rengia vadovaudamasis Europos centrinio banko rekomendacijomis, nustatytomis Europos centrinių bankų sistemoje dalyvaujantiems centriniams bankams.\n\n2. Metinių finansinių ataskaitų rinkinį kartu su auditoriaus išvada per keturis mėnesius nuo finansinių metų pabaigos Lietuvos bankas pateikia Seimui ir paskelbia jas viešai.“"
    },
    {
      "provision_ref": "art7",
      "section": "7",
      "title": "7 straipsnis. 50 straipsnio pavadinimo pakeitimas",
      "content": "Pakeisti 50 straipsnio pavadinimą ir jį išdėstyti taip:\n\n„50 straipsnis. Lietuvos banko metinių finansinių ataskaitų rinkinių auditas“."
    },
    {
      "provision_ref": "art8",
      "section": "8",
      "title": "8 straipsnis. Įstatymo 1, 3 ir 4 straipsnių taikymas",
      "content": "1. Šio įstatymo 1 ir 3 straipsniai taikomi po šio įstatymo įsigaliojimo paskirtiems Lietuvos banko valdybos pirmininko pavaduotojams ir valdybos nariams.\n\n2. Šio įstatymo 3 straipsnio ir 4 straipsnio 3 ir 4 dalių nuostatos taikomos šio įstatymo įsigaliojimo dieną ir po to pradedančiam eiti pareigas Lietuvos banko valdybos pirmininkui.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
