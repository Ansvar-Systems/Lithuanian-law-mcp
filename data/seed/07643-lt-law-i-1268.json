{
  "id": "lt-law-i-1268",
  "type": "statute",
  "title": "Lietuvos Respublikos laisvųjų ekonominių zonų pagrindų įstatymo 3, 6, 7, 9, 11, 12, 15 ir 16 straipsnių pakeitimo ir papildymo įstatymas",
  "short_name": "I-1268",
  "status": "in_force",
  "issued_date": "1996-04-02",
  "in_force_date": "1996-04-19",
  "url": "https://e-tar.lt/portal/lt/legalAct/TAR.33B28FE8DE03",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio antrosios dalies pripažinimas netekusia galios",
      "content": "3 straipsnio antrąją dalį pripažinti netekusia galios."
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pirmosios dalies pakeitimas",
      "content": "Pakeisti 6 straipsnio pirmosios dalies antrąjį sakinį ir šią dalį išdėstyti taip:\n\n„1. Zonos valdymo bendrovė yra juridinis asmuo. Zonos valdymo bendrovėje privačios nuosavybės teise fiziniams ir juridiniams asmenims priklausanti akcijų dalis turi būti ne mažesnė kaip suteikianti 51 procentą balsų. Ji veikia pagal Akcinių bendrovių įstatymą. Zonos valdymo bendrovė registruojama Įmonių rejestro įstatymo nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "7 straipsnio pirmojoje dalyje išbraukti žodžius „zonos valdymo bendrovės“, antrojoje dalyje vietoj žodžių „zonos statutas“ įrašyti žodžius „įmonės steigimo tvarką reglamentuojantys įstatymai ir zonos įstatymas“, trečiojoje dalyje po žodžių „šiuo įstatymu“ įrašyti žodžius „zonos įstatymu“, pakeisti penktąją ir šeštąją dalis, septintąją dalį pripažinti netekusia galios, aštuntąją dalį laikyti septintąja ir joje po žodžių „šiame įstatyme“ įrašyti žodžius „zonos įstatyme“, devintąją dalį laikyti aštuntąja, ją pakeisti ir papildyti trečiuoju sakiniu ir visą straipsnį išdėstyti taip:\n\n„7 straipsnis. Zonos įmonė\n\n1. Zonos įmonė – toje zonoje esanti ir įregistruota pagal Lietuvos Respublikos įmonių rejestro įstatymo reikalavimus bet kokios nuosavybės formos ir rūšies įmonė, kuriai taikomos šiame įstatyme nustatytos veiklos sąlygos ir valstybės garantijos jos veiklai zonoje.\n\n2. Zonos įmonės steigimo tvarką nustato įmonės steigimo tvarką reglamentuojantys įstatymai ir zonos įstatymas.\n\n3. Zonos įmonė veikia vadovaudamasi šiuo įstatymu, zonos įstatymu, zonos statutu, savo įstatais ir steigimo dokumentais bei sutartimi su zonos valdymo bendrove dėl veiklos zonoje sąlygų.\n\n4. Zonoje leidžiama įmonės steigimo dokumentuose nustatyta ūkinė-komercinė veikla, nesuvaržyta Lietuvos Respublikos įmonių įstatymo bei atitinkamų įmonių rūšių įstatymų. Mažmeninė prekyba leidžiama tik zonos vidaus poreikiams tenkinti.\n\n5. Steigėjai, pageidaujantys įregistruoti zonos įmonę, rejestro tvarkytojui pateikia registravimo dokumentus, nustatytus Įmonių rejestro įstatymo, bei zonos valdymo bendrovės leidimą veiklai zonoje.\n\n6. Sprendimą dėl leidimo išdavimo ūkio subjekto veiklai zonoje priima zonos valdymo bendrovė. Leidimas ūkio subjektui zonos statute nustatytais terminais ir tvarka išduodamas veiklos sritims, kurios yra nustatytos zonos įstatyme bei zonos statute.\nLeidimai ūkio subjektams jų veiklai zonoje negali būti išduodami, jeigu:\n\n1) ūkio subjekto prašyme nurodyta veikla neatitinka šiame įstatyme ir zonos įstatyme nustatytų zonos veiklos sričių bei zonos statute detalizuotų zonos veiklos sričių;\n\n2) ūkio subjektas neturi Lietuvos Respublikos Vyriausybės nustatyta tvarka išduotos licencijos (leidimo) veiklai, kuriai toks leidimas reikalingas, ar licencijos (leidimo) galiojimas sustabdytas arba panaikintas;\n\n3) zonos teritorija yra išdalinta ir nėra techninių galimybių suteikti gamybinį plotą.\n\nZonos valdymo bendrovė atsisakymą išduoti leidimą ūkio subjekto veiklai zonoje turi motyvuoti raštu. Atsisakymas išduoti leidimą gali būti apskųstas valstybės institucijai, įgaliotai atlikti laisvųjų ekonominių zonų valstybinę priežiūrą.\n\n7. Zonos įmonės veikla gali būti sustabdoma, jei įmonė pažeidė šiame įstatyme, zonos įstatyme, zonos statute, zonos įmonės įstatuose arba sutartyje tarp zonos valdymo bendrovės ir ūkio subjekto nustatytas veiklos sąlygas ar kitus zonoje galiojančius Lietuvos Respublikos įstatymus ir teisės aktus. Valstybės institucijos, įgaliotos atlikti laisvųjų ekonominių zonų valstybinę priežiūrą, arba zonos valdymo bendrovės teikimu gali būti atlikti zonos įmonės veiklos patikrinimai Lietuvos Respublikos įstatymų nustatyta tvarka.\nZonos įmonėse darbai gali būti sustabdomi Žmonių saugos darbe įstatymo nustatyta tvarka.\n\n8. Zonos įmonė negali steigti filialų ir atstovybių už zonos ribų. Zonos įmonė gali būti įmonės, esančios už zonos ribų, steigėja. Už zonos ribų esanti įmonė gali būti zonos įmonės steigėja.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas ir papildymas",
      "content": "Pakeisti 9 straipsnio pirmąją dalį, šią dalį papildyti penktąja ir šeštąja pastraipomis, antrosios dalies antrajame sakinyje po žodžio „terminas“ įrašyti žodžius „konkurso sąlygos ir kriterijai zonos steigimo konkurso laimėtojams parinkti, zonos valdymo bendrovės struktūra, jos valdymo organų funkcijos, įgaliojimai, atsakomybė, zonos valdymo bendrovės likvidavimo, nelikviduojant zonos, bei naujos bendrovės suformavimo tvarka, svarbių valstybės (savivaldybių) objektų santykių su zonos valdymo bendrove dėl šių objektų naudojimo zonai aptarnauti pagrindai, rinkliavų iš zonos įmonių bendriems zonos reikalams nustatymo tvarka“, pakeisti trečiosios dalies antrąją pastraipą, ketvirtosios dalies 2 punkte po žodžio „bendrovės“ įrašyti žodį „valdybos“ ir pakeisti 4 punktą, penktąją dalį pripažinti netekusia galios ir visą straipsnį išdėstyti taip:\n\n„9 straipsnis. Zonos steigimo tvarka\n\n1. Zonos steigimo iniciatoriais gali būti Respublikos miestų ir rajonų savivaldybės ir apskritys, kurios Lietuvos Respublikos Vyriausybei pateikia pasiūlymą įsteigti zoną. Šiame siūlyme turi būti:\nnurodyta zonos veiklos rūšis (rūšys);\nzonos teritorinių ribų aprašymas ir jos teritorijos planas;\napskrities valdytojo pritarimas išnuomoti zonai skiriamą teritoriją, suderintas su vietos savivaldybe;\nžinios apie zonos funkcionavimui reikalingą infrastruktūrą, nurodant objektus, komunikacijas ir preliminarius jų įrengimo kaštus;\nzonos įstatymo projektas.\n\n2. Zona steigiama Lietuvos Respublikos įstatymu. Įstatyme turi būti nustatytos zonos teritorijos ribos, zonos veiklos rūšis (rūšys), zonos veiklos terminas, konkurso sąlygos ir kriterijai zonos steigimo konkurso laimėtojams parinkti, zonos valdymo bendrovės struktūra, jos valdymo organų funkcijos, įgaliojimai, atsakomybė, zonos valdymo bendrovės likvidavimo, nelikviduojant zonos, bei naujos bendrovės suformavimo tvarka, svarbių valstybės (savivaldybių) objektų santykių su zonos valdymo bendrove dėl šių objektų naudojimo zonai aptarnauti pagrindai, rinkliavų iš zonos įmonių bendriems zonos reikalams nustatymo tvarka.\n\n3. Lietuvos Respublikos Seimui priėmus įstatymą dėl zonos steigimo, Lietuvos Respublikos Vyriausybė priima sprendimą dėl tarptautinio konkurso geriausiam zonos verslo planui ir zonos statutui parengti bei steigėjų grupei parinkti.\nTarptautinį konkursą organizuoja Lietuvos Respublikos Vyriausybės įgaliota institucija, o konkurso komisiją tvirtina Lietuvos Respublikos Vyriausybė.\n\n4. Lietuvos Respublikos Vyriausybė priima nutarimus dėl:\n\n1) konkurso komisijos sprendimo zonos steigėjų grupei parinkti;\n\n2) zonos valdymo bendrovės valdybos pirmininko ir jos narių sudėties tvirtinimo;\n\n3) zonos statuto tvirtinimo;\n\n4) zonos teritorijos įsisavinimo etapų, zonos veiklos.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas ir papildymas",
      "content": "Pakeisti 11 straipsnio pirmąjį sakinį, antrajame sakinyje vietoj žodžio „bendrovės“ įrašyti žodžius „bendrovės valdybos“ ir vietoj žodžio „siūlo“ įrašyti žodį „renka“, paskutiniame sakinyje vietoj žodžio „bendrovės“ įrašyti žodžius „bendrovės valdybos“, straipsnį papildyti antrąja pastraipa ir visą straipsnį išdėstyti taip:\n\n„11 straipsnis. Zonos valdymo bendrovė\n\nZonos steigimo grupė, laimėjusi zonos verslo plano ir statuto rengimo bei steigėjų grupės parinkimo konkursą, įsteigia zonos valdymo bendrovę. Po vieną zonos valdymo bendrovės valdybos narį skiria Lietuvos Respublikos Vyriausybė ir vietos savivaldybės, kurios teritorijoje kuriama zona, taryba. Zonos valdymo bendrovės valdybos pirmininką renka zonos valdymo bendrovės valdybos nariai atviru balsavimu. Daugiau kaip 50 procentų zonos valdymo bendrovės narių turi būti Lietuvos Respublikos piliečiai. Zonos valdymo bendrovės valdybos narių pakeitimus (išskyrus zonos valdymo bendrovės valdybos pirmininką, kurį tvirtina Lietuvos Respublikos Vyriausybė) zonos valdymo bendrovės valdybos ir savivaldybės teikimu tvirtina valstybės institucija, kuriai Lietuvos Respublikos Vyriausybė nustatyta tvarka paveda atlikti valstybinę zonų priežiūrą.\n\nZonos valdymo bendrovėje stebėtojų taryba nesudaroma.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pirmosios dalies pakeitimas ir papildymas",
      "content": "12 straipsnio pirmosios dalies antrojoje pastraipoje vietoj žodžių „registruoti zonoje ūkio subjektus pagal Lietuvos Respublikos įmonių rejestro ir šį įstatymą“ įrašyti žodžius „priimti sprendimą išduoti leidimą ūkio subjekto veiklai zonoje“, išbraukti aštuntąją pastraipą, papildyti dešimtąja pastraipa ir visą pirmąją dalį išdėstyti taip:\n\n„1. Zonos valdymo bendrovė turi teisę:\nlaikydamasi zonos funkcionavimo tikslų, jos investicinio verslo projekto, statuto bei zonos valdymo bendrovės įstatų, priimti sprendimą išduoti leidimą ūkio subjekto veiklai zonoje;\nsubnuomoti zonos valdymo bendrovei išnuomotą žemę ir nekilnojamąjį turtą zonos įmonėms, įregistruotoms šioje zonoje;\nnustatyti zonos vidaus tvarką;\nsteigti zonoje aptarnavimo įmones;\nzonos įmonių ir zonos valdymo bendrovės sutartyse nustatyti žemės ir nekilnojamojo turto subnuomos ir savitarpio paslaugų teikimo finansines sąlygas;\ngauti iš zonoje veikiančių ūkio subjektų Lietuvos Respublikos Vyriausybės nustatytus statistinius ataskaitinius duomenis apie jų veiklą;\nkooperuoti lėšas bendriems zonos infrastruktūros plėtojimo ir aplinkotvarkos reikalams;\nteikti pasiūlymus Lietuvos Respublikos Vyriausybei bei laisvųjų ekonominių zonų valstybinę priežiūrą atliekančiai valstybės institucijai dėl zonos statuto ir teritorijos ribų pakeitimo;\nnustatyti rinkliavas zonos įmonėms zonos įstatymo nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas ir papildymas",
      "content": "15 straipsnio pirmąją dalį papildyti aštuntąja pastraipa, pakeisti ir antruoju sakiniu papildyti antrąją dalį, papildyti straipsnį nauja trečiąja dalimi, buvusią trečiąją dalį laikyti ketvirtąja ir joje vietoj žodžių „dviejų milijonų“ įrašyti žodžius „vieno milijono“, vietoj žodžių „nuo pelno gavimo pradžios“ įrašyti žodžius „nuo įregistravimo dienos“, vietoj skaičiaus „3“ po žodžio „įmonė“ įrašyti skaičių „5“, o po žodžio „Kitus“ vietoj skaičiaus ir žodžio „3 metus“ įrašyti skaičių ir žodį „10 metų“, penktąją dalį pripažinti netekusia galios, o buvusią ketvirtąją dalį laikyti penktąja ir joje po žodžio „Įmonės“ įrašyti žodžius „ir zonos valdymo bendrovės“, aštuntosios dalies antrajame sakinyje po žodžio „Žemės“ įrašyti žodį „nuomos“ ir visą straipsnį išdėstyti taip:\n\n„15 straipsnis. Mokesčiai zonoje\n\n1. Zonoje įregistruotos įmonės ir jų darbuotojai moka tik šiuos mokesčius:\njuridinių asmenų pelno mokestį;\nfizinių asmenų pajamų mokestį;\nžemės nuomos mokestį;\nmokestį už aplinkos teršimą ir gamtos išteklius;\nvalstybinio privalomo socialinio draudimo įmokas;\nžyminį mokestį.\nŠie mokesčiai mokami Lietuvos Respublikos įstatymų nustatyta tvarka.\n\n2. Zonos valdymo bendrovė už nuomojamą valstybinę žemę moka lengvatinį – 50 procentų mažesnį žemės nuomos mokestį. Zonos valdymo bendrovės ir zonos įmonių privatus kapitalas, investuotas į zonos infrastruktūrą, į žemės vertę, nustatant jos nuomos mokestį, neįskaičiuojamas.\n\n3. Zonos įmonė 5 metus nuo įregistravimo dienos moka 80 procentų mažesnį pelno (pajamų) mokestį, kitus 5 metus moka 50 procentų mažesnį pelno (pajamų) mokestį.\n\n4. Jeigu užsienio investuotojas (investuotojai) įsigijo ne mažiau kaip 30 procentų zonoje įregistruotos ir zonoje veikiančios įmonės įstatinio (nuosavo) kapitalo ir investavo ne mažiau kaip vieno milijono JAV dolerių vertės užsienio kilmės kapitalą, tai tokia įmonė 5 metus nuo įregistravimo dienos nemoka pelno (pajamų) mokesčio. Kitus 10 metų ši įmonė moka 50 procentų mažesnį pelno (pajamų) mokestį.\nĮmonė, norinti įgyvendinti teisę į šioje dalyje nustatytą mokesčio lengvatą, privalo pateikti mokesčių inspekcijai Lietuvos Respublikos Vyriausybės nustatytus dokumentus, patvirtinančius užsienio kapitalo kilmę, investavimą ir nepriklausomo audito išvadą apie užsienio kapitalo investiciją.\n\n5. Įmonės ir zonos valdymo bendrovės pelno (pajamų) dalis, panaudota būtinoms pagrindinėms priemonėms įsigyti, tyrimams bei naujoms technologijoms diegti, taip pat investicijoms ir kapitaliniams įdėjimams zonoje, į apmokestinamąjį pelną neįtraukiama.\n\n6. Užsienio investuotojų laisvojoje ekonominėje zonoje gauti dividendai neapmokestinami.\n\n7. Kitos mokesčių lengvatos taikomos remiantis Lietuvos Respublikos įstatymais.\n\n8. Zonos valdymo bendrovė moka Lietuvos Respublikos įstatymų atitinkamoms įmonėms nustatytus mokesčius. Žemės nuomos mokestį, surinktą iš zonos įmonių, moka zonos valdymo bendrovė.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio pirmosios dalies pakeitimas",
      "content": "16 straipsnio pirmosios dalies pirmąją ir ketvirtąją pastraipas pripažinti netekusiomis galios ir šią dalį išdėstyti taip:\n\n„1. Išvežant prekes iš Lietuvos Respublikos muitų teritorijos į zoną, taikomi Lietuvos Respublikos įstatymai bei kiti teisės aktai, reglamentuojantys prekių išvežimą į užsienį, taip pat už prekes nustatyti eksporto muitai ir mokesčiai bei kiti ekonominio pobūdžio draudimai ir apribojimai.\nĮvežant prekes iš zonos į Lietuvos Respublikos muitų teritoriją, taikomi Lietuvos Respublikos įstatymai bei kiti teisės aktai, reglamentuojantys prekių įvežimą iš užsienio, taip pat už prekes nustatyti importo muitai ir mokesčiai bei kiti ekonominio pobūdžio draudimai ir apribojimai.\nUžsienio investuotojai turi teisę teisėtai gautas pajamas (pelną) pervesti į užsienį be apribojimų. Užsienio investuotojai savo pajamas (pelną) ar jų dalį gali išvežti vidaus rinkoje supirktomis prekėmis arba reinvestuoti į Lietuvos Respublikos ūkį.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
