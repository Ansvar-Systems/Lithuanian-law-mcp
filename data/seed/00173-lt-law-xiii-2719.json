{
  "id": "lt-law-xiii-2719",
  "type": "statute",
  "title": "Lietuvos Respublikos valstybinių socialinio draudimo našlių ir našlaičių, maitintojo netekimo, ištarnauto laiko, valstybinių pensijų, kompensacijų už ypatingas darbo sąlygas, rentų, kompensacinių išmokų, šalpos, slaugos ir priežiūros (pagalbos) išlaidų tikslinių kompensacijų dalinio kompensavimo įstatymas",
  "short_name": "XIII-2719",
  "status": "in_force",
  "issued_date": "2019-12-19",
  "in_force_date": "2020-01-01",
  "url": "https://e-tar.lt/portal/lt/legalAct/06a954f02ad611eabe008ea93139d588",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šio įstatymo paskirtis – nustatyti valstybinių socialinio draudimo našlių pensijų (toliau – našlių pensijos), sumažintų dėl Lietuvos Respublikos socialinių išmokų perskaičiavimo ir mokėjimo laikinojo įstatymo (toliau – Laikinasis įstatymas) 4 straipsnio nuostatų taikymo, valstybinių socialinio draudimo našlaičių pensijų (toliau – našlaičių pensijos), sumažintų dėl Laikinojo įstatymo 6 ir 7 straipsnių nuostatų taikymo, maitintojo netekimo pensijų, sumažintų dėl Laikinojo įstatymo 6 ir 7 straipsnių nuostatų taikymo, ištarnauto laiko pensijų, sumažintų dėl Laikinojo įstatymo 6, 7 ir 8 straipsnių nuostatų taikymo, kompensacijų už ypatingas darbo sąlygas, sumažintų dėl Laikinojo įstatymo 8 straipsnio nuostatų taikymo, valstybinių pensijų, sumažintų dėl Laikinojo įstatymo 4 straipsnio nuostatų taikymo, kompensacinių išmokų teatrų ir koncertinių įstaigų kūrybiniams darbuotojams (toliau – kompensacinės išmokos), sumažintų dėl Laikinojo įstatymo 5 straipsnio nuostatų taikymo, šalpos kompensacijų, sumažintų dėl Laikinojo įstatymo 4 ir 5 straipsnių nuostatų taikymo, slaugos ir priežiūros (pagalbos) išlaidų tikslinių kompensacijų (toliau – tikslinės kompensacijos), sumažintų dėl Laikinojo įstatymo 4 straipsnio nuostatų taikymo, Lietuvos Respublikos Prezidento valstybinės rentos (toliau – Prezidento renta), sumažintos dėl Laikinojo įstatymo 4 straipsnio nuostatų taikymo, valstybinės signataro rentos, valstybinės signataro našlių ir našlaičių rentos (toliau kartu – signataro renta), sumažintų dėl Laikinojo įstatymo 4 straipsnio nuostatų taikymo, rentų buvusiems sportininkams (toliau – sportininkų rentos), sumažintų dėl Laikinojo įstatymo 4 ir 5 straipsnių nuostatų taikymo, kompensavimo dydį, tvarką ir terminus.\n\n2. Šis įstatymas taikomas asmenims, kuriems įgyvendinant Laikinąjį įstatymą buvo sumažintos:\n\n1) našlių pensijos, našlaičių pensijos, maitintojo netekimo pensijos, ištarnauto laiko pensijos, kompensacijos už ypatingas darbo sąlygas, kompensacinės išmokos, šalpos kompensacijos, tikslinės kompensacijos, Prezidento renta, signataro renta, sportininkų rentos;\n\n2) Lietuvos Respublikos pirmojo ir antrojo laipsnių, nukentėjusiųjų asmenų, pareigūnų ir karių, teisėjų, mokslininkų valstybinės pensijos, valstybinės našlių ir našlaičių, nukentėjusiųjų asmenų valstybinės našlių ir našlaičių, pareigūnų ir karių valstybinės našlių ir našlaičių pensijos (toliau kartu – valstybinės pensijos) taikant Laikinojo įstatymo 4 straipsnio nuostatas.\n\n3. Asmenys, kuriems paveldėjimo tvarka pereina (perėjo) mirusio asmens turtas, turi teisę gauti šio įstatymo 2 straipsnio 1 dalyje nurodytą kompensuojamąją sumą už asmenį, mirusį įsigaliojus šiam įstatymui, kuris būtų turėjęs teisę gauti kompensuojamąją sumą pagal šį įstatymą, jeigu ji dar nebuvo išmokėta."
    },
    {
      "provision_ref": "art2",
      "section": "2",
      "title": "2 straipsnis. Kompensavimo dydžiai ir terminai",
      "content": "1. Šio įstatymo 1 straipsnio 2 dalies 1 punkte nurodytų išmokų kompensuojamoji suma yra lygi asmeniui paskirtos atitinkamos išmokos ir šios išmokos, perskaičiuotos pagal Laikinojo įstatymo nuostatas, skirtumo 10 procentų, valstybinių pensijų kompensuojamoji suma yra lygi asmeniui paskirtos ir Laikinojo įstatymo galiojimo laikotarpiu apribotos valstybinės pensijos (pareigūnų ir karių – kartu su mokėtu priedu už tarnybą) pagal Lietuvos Respublikos valstybinių pensijų įstatymo 3 straipsnio 3 dalį ir valstybinės pensijos, perskaičiuotos pagal Laikinojo įstatymo 4 straipsnio nuostatas, skirtumo 10 procentų.\n\n2. Kompensuojamoji suma, nurodyta šio straipsnio 1 dalyje (toliau – kompensuojamoji suma), išmokama 2020 metų rugpjūčio mėnesį, išskyrus atvejus, nustatytus šio įstatymo 3 straipsnio 4, 5 ir 6 dalyse."
    },
    {
      "provision_ref": "art3",
      "section": "3",
      "title": "3 straipsnis. Kompensavimo tvarka",
      "content": "1. Našlių pensijos, našlaičių pensijos, maitintojo netekimo pensijos, ištarnauto laiko pensijos, kompensacijos už ypatingas darbo sąlygas, nukentėjusiųjų asmenų valstybinės pensijos, nukentėjusiųjų asmenų valstybinės našlių ir našlaičių pensijos, pirmojo ir antrojo laipsnių valstybinės pensijos, valstybinių našlių ir našlaičių pensijų, mokslininkų valstybinės pensijos kompensuojamąsias sumas, vadovaudamosi Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro duomenimis, apskaičiuoja ir šio įstatymo 2 straipsnio 2 dalyje nustatytu terminu išmoka Valstybinio socialinio draudimo fondo administravimo įstaigos, nereikalaudamos asmenų, kurie pagal šį įstatymą turi teisę gauti kompensuojamąsias sumas, prašymų, išskyrus šio straipsnio 4 dalyje nurodytus atvejus.\n\n2. Teisėjų valstybinių pensijų, tikslinių kompensacijų, Prezidento rentos, signataro rentos kompensuojamąsias sumas, vadovaudamosi atitinkamų išmokų gavėjų duomenimis, apskaičiuoja ir šio įstatymo 2 straipsnio 2 dalyje nustatytu terminu išmoka šių išmokų mokėjimą administruojančios įstaigos, nereikalaudamos asmenų, kurie pagal šį įstatymą turi teisę gauti kompensuojamąsias sumas, prašymų, išskyrus šio straipsnio 5 dalyje nurodytus atvejus.\n\n3. Laikinojo įstatymo galiojimo laikotarpiu pareigūnų ir karių valstybinių pensijų, pareigūnų ir karių valstybinių našlių ir našlaičių pensijų, kompensacinių išmokų, šalpos kompensacijų, sportininkų rentų mokėjimą administravusios įstaigos, vadovaudamosi atitinkamų išmokų gavėjų duomenimis, nereikalaudamos asmenų, kurie pagal šį įstatymą turi teisę gauti kompensuojamąsias sumas, prašymų, apskaičiuoja ir iki 2020 m.  balandžio 1  d. Valstybinio socialinio draudimo fondo administravimo įstaigoms pateikia duomenis apie apskaičiuotas kompensuojamąsias sumas. Šioje dalyje nurodytas kompensuojamąsias sumas Valstybinio socialinio draudimo fondo administravimo įstaigos išmoka šio įstatymo 2 straipsnio 2 dalyje nustatytu terminu, nereikalaudamos asmenų, kurie pagal šį įstatymą turi teisę gauti kompensuojamąsias sumas, prašymų, išskyrus šio straipsnio 4 dalyje nurodytus atvejus.\n\n4. Asmenims, kurie pagal šį įstatymą turi teisę gauti našlių pensijos, našlaičių pensijos, maitintojo netekimo pensijos, ištarnauto laiko pensijos, kompensacijos už ypatingas darbo sąlygas, nukentėjusiųjų asmenų valstybinės pensijos, nukentėjusiųjų asmenų valstybinės našlių ir našlaičių pensijos, pirmojo ir antrojo laipsnių valstybinės pensijos, valstybinių našlių ir našlaičių pensijos, mokslininkų valstybinės pensijos, pareigūnų ir karių valstybinės pensijos, pareigūnų ir karių valstybinių našlių ir našlaičių pensijų, kompensacinių išmokų, šalpos kompensacijų, sportininkų rentų kompensuojamąją sumą, tačiau kuriems atitinkamos išmokos mokėjimas buvo nutrauktas (sustabdytas ar pasibaigęs išmokų mokėjimo laikotarpis) ir Valstybinio socialinio draudimo fondo administravimo įstaiga jiems nemoka jokios kitos pensijos ar pensinio pobūdžio išmokos, kompensuojamoji suma išmokama, jeigu jie ne vėliau kaip 2020 m. spalio 31 d. Valstybinio socialinio draudimo fondo administravimo įstaigai pateikia Valstybinio socialinio draudimo fondo valdybos prie Socialinės apsaugos ir darbo ministerijos (toliau – Valstybinio socialinio draudimo fondo valdyba) nustatytos formos prašymą dėl kompensuojamosios sumos išmokėjimo ir teisės aktų nustatytais būdais patvirtina savo tapatybę. Gavusi tokį prašymą, Valstybinio socialinio draudimo fondo administravimo įstaiga apskaičiuoja ir (ar) išmoka asmeniui priklausančią kompensuojamąją sumą iki 2020 m. gruodžio 31 d. Jeigu Laikinojo įstatymo galiojimo laikotarpiu šioje dalyje nurodytų išmokų mokėjimo administravimą vykdė ne Valstybinio socialinio draudimo fondo administravimo įstaigos, išmokų kompensuojamąsias sumas apskaičiuoja Laikinojo įstatymo galiojimo laikotarpiu šių išmokų mokėjimą administravusios įstaigos šio straipsnio 3 dalyje nustatyta tvarka ir terminais, o jas išmoka Valstybinio socialinio draudimo fondo administravimo įstaigos šioje dalyje nustatyta tvarka ir terminais.\n\n5. Asmenims, kurie pagal šį įstatymą turi teisę gauti teisėjų valstybinių pensijų, tikslinių kompensacijų, Prezidento rentos, signataro rentos kompensuojamąsias sumas, tačiau kuriems atitinkamos išmokos mokėjimas yra nutrauktas (sustabdytas ar pasibaigęs išmokų mokėjimo laikotarpis), kompensuojamoji suma išmokama, jeigu jie ne vėliau kaip 2020 m. spalio 31 d. šios išmokos mokėjimą administruojančiai įstaigai pateikia prašymą dėl kompensuojamosios sumos išmokėjimo ir teisės aktų nustatytais būdais patvirtina savo tapatybę. Gavusi tokį prašymą, išmokos mokėjimą administruojanti įstaiga apskaičiuoja ir išmoka asmeniui priklausančią kompensuojamąją sumą iki 2020 m. gruodžio 31 d.\n\n6. Kompensuojamosios sumos, išmokamos asmenims, kuriems paveldėjimo tvarka pereina (perėjo) įsigaliojus šiam įstatymui mirusio asmens, kuris pagal šį įstatymą buvo įgijęs teisę gauti kompensuojamąją sumą, jeigu ji dar nebuvo išmokėta, turtas, kai jie iki 2020 m. spalio 31 d. pateikia išmokos, nurodytos šio įstatymo 1 straipsnio 2 dalyje, mokėjimą administruojančiai įstaigai prašymą dėl kompensuojamosios sumos, priklausiusios mirusiajam, išmokėjimo, asmens tapatybę patvirtinantį dokumentą ar teisės aktų nustatyta tvarka patvirtintą asmens tapatybės dokumento kopiją ir paveldėjimo teisės liudijimą.\n\n7. Kompensuojamosios sumos pristatomos išmokų, nurodytų šio įstatymo 1 straipsnio 2 dalyje, mokėjimą administruojančių įstaigų nustatyta tvarka, taikoma pristatant šias išmokas."
    },
    {
      "provision_ref": "art4",
      "section": "4",
      "title": "4 straipsnis. Kompensuojamosios sumos ir kitų asmeniui priklausančių išmokų ar kompensacijų santykis",
      "content": "Pagal šį įstatymą išmokama kompensuojamoji suma neturi įtakos kitoms asmeniui pagal įstatymus priklausančioms kas mėnesį mokamoms išmokoms, taip pat skiriamai piniginei socialinei paramai, apmokėjimui už socialines paslaugas."
    },
    {
      "provision_ref": "art5",
      "section": "5",
      "title": "5 straipsnis. Valstybinio socialinio draudimo fondo administravimo įstaigų, valstybinių pensijų, kompensacinių išmokų, šalpos kompensacijų, tikslinių kompensacijų, Prezidento rentos, signataro rentos, sportininkų rentų skyrimą ir (ar) mokėjimą administruojančių (administravusių) įstaigų sprendimų apskundimas",
      "content": "Valstybinio socialinio draudimo fondo administravimo įstaigų ir valstybinių pensijų, kompensacinių išmokų, šalpos kompensacijų, tikslinių kompensacijų, Prezidento rentos, signataro rentos, sportininkų rentų skyrimą ir (ar) mokėjimą administruojančių (administravusių) įstaigų sprendimai dėl kompensuojamosios sumos apskaičiavimo ir mokėjimo per vieną mėnesį nuo tos dienos, kurią asmuo sužinojo ar turėjo sužinoti apie skundžiamo sprendimo priėmimą, gali būti skundžiami teismui Lietuvos Respublikos administracinių bylų teisenos įstatymo nustatyta tvarka."
    },
    {
      "provision_ref": "art6",
      "section": "6",
      "title": "6 straipsnis. Kompensavimo finansavimo šaltinis",
      "content": "1. Našlių, našlaičių pensijos, maitintojo netekimo pensijos, ištarnauto laiko pensijos, kompensacijos už ypatingas darbo sąlygas kompensuojamos iš Valstybinio socialinio draudimo fondo biudžetui skiriamų valstybės biudžeto tikslinių asignavimų.\n\n2. Valstybinės pensijos, kompensacinės išmokos, šalpos kompensacijos, tikslinės kompensacijos, Prezidento renta, signataro rentos, sportininkų rentos kompensuojamos iš valstybės biudžeto lėšų."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2020 m. sausio 1 d.\n\n2. Lietuvos Respublikos socialinės apsaugos ir darbo ministras iki 2020 m. kovo 1 d. nustato savivaldybių administracijoms skiriamų lėšų kompensuojamosioms sumoms mokėti planavimo, paskirstymo, pervedimo, naudojimo ir atsiskaitymo tvarką. Valstybinio socialinio draudimo fondo valdyba iki 2019 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
