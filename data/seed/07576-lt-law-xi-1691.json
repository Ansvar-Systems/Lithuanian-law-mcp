{
  "id": "lt-law-xi-1691",
  "type": "statute",
  "title": "Lietuvos Respublikos audito įstatymo 20, 39, 43, 44, 52 ir 54 straipsnių pakeitimo įstatymas",
  "short_name": "XI-1691",
  "status": "in_force",
  "issued_date": "2011-11-17",
  "in_force_date": "2012-01-01",
  "url": "https://e-tar.lt/portal/lt/legalAct/TAR.320E3175F550",
  "provisions": [
    {
      "provision_ref": "art1",
      "section": "1",
      "title": "1 straipsnis. 20 straipsnio 4 dalies pakeitimas",
      "content": "Pakeisti 20 straipsnio 4 dalį ir ją išdėstyti taip:\n\n„4. Kai civilinės atsakomybės privalomojo draudimo objektas yra ir audito įmonės civilinė atsakomybė už žalą, kuri būtų padaryta užsakovui ir (arba) tretiesiems asmenims atliekant auditą viešojo intereso įmonėse, metinė mažiausia civilinės atsakomybės privalomojo draudimo suma turi būti ne mažesnė kaip 200 000 Lt vienam draudžiamajam įvykiui. Draudimo sutartis sudaroma Lietuvos Respublikos draudimo įstatymo nustatyta tvarka ir Audito įmonių civilinės atsakomybės privalomojo draudimo taisyklių nustatyta tvarka. Šias taisykles parengia ir, suderinęs su Audito ir apskaitos tarnyba, patvirtina Lietuvos bankas.“"
    },
    {
      "provision_ref": "art2",
      "section": "2",
      "title": "2 straipsnis. 39 straipsnio 3 dalies pakeitimas",
      "content": "Pakeisti 39 straipsnio 3 dalį ir ją išdėstyti taip:\n\n„3. Apie priimtą sprendimą jį priėmę Auditorių rūmai ar Audito ir apskaitos tarnyba privalo per 10 darbo dienų nuo atitinkamo sprendimo priėmimo dienos raštu pranešti auditoriui ir (arba) audito įmonei, o jei nuobaudos buvo skirtos viešojo intereso įmones audituojantiems auditoriams ir (arba) audito įmonėms, – ir Lietuvos bankui. Informacija apie paskirtas nuobaudas paskelbiama auditorių ir audito įmonių sąrašuose pasibaigus šio įstatymo 40 straipsnyje nustatytam terminui.“"
    },
    {
      "provision_ref": "art3",
      "section": "3",
      "title": "3 straipsnis. 43 straipsnio 8 dalies pakeitimas",
      "content": "Pakeisti 43 straipsnio 8 dalį ir ją išdėstyti taip:\n\n„8. Audito priežiūros komitetą sudaro 7 nariai. Daugiau kaip pusė šio komiteto narių privalo būti nepraktikuojantys asmenys. Audito priežiūros komiteto nariai privalo turėti ne mažesnę kaip 3 metų darbo patirtį audito, apskaitos, teisės ir (arba) finansų srityse. Į Audito priežiūros komitetą 3 narius skiria Lietuvos bankas ir po vieną narį skiria Finansų ministerija, Auditorių rūmai ir kitos auditorius vienijančios profesinės organizacijos. Kitų auditorius vienijančių profesinių organizacijų skiriamas (skiriami) narys (nariai) atrenkamas (atrenkami) Audito ir apskaitos tarnybos sprendimu ir turi būti atliekantis (atliekantys) auditus auditorius (auditoriai).“"
    },
    {
      "provision_ref": "art4",
      "section": "4",
      "title": "4 straipsnis. 44 straipsnio 2 dalies 6, 8 punktų ir 3 dalies 10 punkto pakeitimas",
      "content": "1. 44 straipsnio 2 dalies 6 punkte vietoj žodžių „priežiūros institucijoms“ įrašyti žodžius „Lietuvos bankui“ ir šį punktą išdėstyti taip:\n\n„6) nedelsdama perduoda Lietuvos bankui, Finansų ministerijai, valstybių narių ir valstybių ne narių kompetentingoms institucijoms informaciją, taip pat konfidencialią, reikalingą jų priežiūros funkcijoms atlikti. Iš valstybių narių ir valstybių ne narių atitinkamų institucijų gautą informaciją, taip pat konfidencialią, naudoja tik audito viešajai priežiūrai atlikti;“.\n\n2. 44 straipsnio 2 dalies 8 punkte vietoj žodžių „priežiūros institucijomis“ įrašyti žodžius „Lietuvos banku“ ir šį punktą išdėstyti taip:\n\n„8) bendradarbiauja, keičiasi informacija su Lietuvos banku, Finansų ministerija, valstybių narių ir valstybių ne narių kompetentingomis institucijomis;“.\n\n3. 44 straipsnio 3 dalies 10 punkte vietoj žodžių „priežiūros institucijos“ įrašyti žodžius „Lietuvos banko“ ir šį punktą išdėstyti taip:\n\n„10) gavusi Lietuvos banko motyvuotą reikalavimą atšaukti viešojo intereso įmonės auditą atliekantį auditorių ir (arba) nutraukti audito sutartį su audito įmone, duoti privalomą vykdyti nurodymą atšaukti viešojo intereso įmonės auditą atliekantį auditorių ir (arba) nutraukti audito sutartį su audito įmone;“."
    },
    {
      "provision_ref": "art5",
      "section": "5",
      "title": "5 straipsnis. 52 straipsnio 2 dalies pakeitimas",
      "content": "52 straipsnio 2 dalyje vietoj žodžių „atitinkamos priežiūros institucijos“ įrašyti žodžius „Lietuvos bankas“ ir šią dalį išdėstyti taip:\n\n„2. Reikalavimus Audito komitetui nustato Lietuvos bankas.“"
    },
    {
      "provision_ref": "art6",
      "section": "6",
      "title": "6 straipsnis. 54 straipsnio pakeitimas",
      "content": "Pakeisti 54 straipsnį ir jį išdėstyti taip:\n\n„54 straipsnis. Audito ataskaitos rengimas ir teikimas atliekant viešojo intereso įmonių auditą\n\n1. Audito įmonė, įformindama audito rezultatus viešojo intereso įmonėje, kartu su auditoriaus išvada parengia viešojo intereso įmonės audito ataskaitą. Viešojo intereso įmonės audito ataskaita turi būti pateikta audituojamai įmonei ir Lietuvos bankui.\n\n2. Viešojo intereso įmonių audito ataskaitos reikalavimus, atsižvelgdami į viešojo intereso įmonių veiklą reglamentuojančių įstatymų nuostatas, nustato Auditorių rūmai, suderinę su Audito ir apskaitos tarnyba ir su Lietuvos banku.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2012 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
