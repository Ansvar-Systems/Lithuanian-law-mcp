{
  "id": "lt-law-xi-756",
  "type": "statute",
  "title": "Lietuvos Respublikos mobilizacijos ir mobilizacinio rezervo rengimo įstatymo 6, 12, 14, 15 straipsnių pakeitimo ir papildymo įstatymas",
  "short_name": "XI-756",
  "status": "in_force",
  "issued_date": "2010-04-13",
  "in_force_date": "2010-07-01",
  "url": "https://e-tar.lt/portal/lt/legalAct/TAR.ECC8A4688C48/YzxnmPhJDJ",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas ir papildymas",
      "content": "1. Pakeisti 6 straipsnio 3 dalies 4 punktą ir jį išdėstyti taip:\n\n„4) tvirtina ministerijų, Vyriausybės įstaigų, apskričių ir savivaldybių mobilizacinius planus;“.\n\n2. Pakeisti 6 straipsnio 3 dalies 5 punktą ir jį išdėstyti taip:\n\n„5) skiria valstybines mobilizacines užduotis pasirengimą mobilizacijai organizuojančiai ir kontroliuojančiai institucijai, ministerijoms, Vyriausybės įstaigoms ir savivaldybėms;“.\n\n3. Pakeisti 6 straipsnio 3 dalies 7 punktą ir jį išdėstyti taip:\n\n„7) steigia pasirengimą mobilizacijai organizuojančią ir kontroliuojančią instituciją;“.\n\n4. Papildyti 6 straipsnio 3 dalį 8 punktu:\n\n„8) užtikrina mobilizacijos ir mobilizacinio rezervo rengimo finansavimą.“\n\n5. Pakeisti 6 straipsnio 4 dalį ir ją išdėstyti taip:\n\n„4. Pasirengimą mobilizacijai organizuojanti ir kontroliuojanti institucija:\n\n1) sudaro valstybės ir apskričių mobilizacinius planus ir teikia juos Vyriausybei;\n\n2) duoda valstybinius mobilizacinius užsakymus visų rūšių ir nuosavybės formų įmonėms, įstaigoms ir organizacijoms;\n\n3) Vyriausybės nustatyta tvarka planuoja transporto ir kitos technikos rekvizicijas;\n\n4) kontroliuoja, kaip kaupiami ir saugomi mobilizacinio rezervo materialiniai ištekliai visose ministerijose ir Vyriausybės įstaigose;\n\n5) sudaro valstybės ūkiui svarbių pareigybių (specialybių) sąrašą, pagal kurį karo prievolininkai yra atleidžiami nuo šaukimo į tikrąją karo tarnybą paskelbus mobilizaciją;\n\n6) koordinuoja ir kontroliuoja ministerijų, Vyriausybės įstaigų ir savivaldybių mobilizacinį planavimą ir šių institucijų sudarytų mobilizacinių planų vykdymą;\n\n7) organizuoja, koordinuoja ir kontroliuoja mobilizacinį mokymą valstybėje.“\n\n6. Pakeisti 6 straipsnio 5 dalies 4 punktą ir jį išdėstyti taip:\n\n„4) sudaro kariuomenės mobilizacinį planą, teikia Vyriausybei tvirtinti ir kontroliuoja šio plano vykdymą;“.\n\n7. Pakeisti 6 straipsnio 5 dalies 9 punktą ir jį išdėstyti taip:\n\n„9) dalyvauja pasirengimą mobilizacijai organizuojančiai ir kontroliuojančiai institucijai, ministerijoms, Vyriausybės įstaigoms ir savivaldybėms sudarant mobilizacinius planus;“.\n\n8. Pakeisti 6 straipsnio 5 dalies 10 punktą ir jį išdėstyti taip:\n\n„10) dalyvauja organizuojant, atliekant ir kontroliuojant Vyriausybės patvirtintuose planuose numatytus mobilizacinius mokymus pasirengimą mobilizacijai organizuojančioje ir kontroliuojančioje institucijoje, ministerijose, Vyriausybės įstaigose ir savivaldybėse.“\n\n9. 6 straipsnio 8 dalį pripažinti netekusia galios."
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 2 ir 3 dalių pakeitimas",
      "content": "1. Pakeisti 12 straipsnio 2 dalį ir ją išdėstyti taip:\n\n„2. Vyriausybė mobilizacinėse užduotyse nustato pasirengimą mobilizacijai organizuojančios ir kontroliuojančios institucijos, ministerijų, Vyriausybės įstaigų ir savivaldybių kompetenciją sudarant mobilizacinius planus, šių planų sudarymo ir įgyvendinimo tvarką.“\n\n2. Pakeisti 12 straipsnio 3 dalį ir ją išdėstyti taip:\n\n„3. Skirdama mobilizacinio planavimo užduotis ir tvirtindama mobilizacinius planus, Vyriausybė nustato pasirengimą mobilizacijai organizuojančios ir kontroliuojančios institucijos, ministerijų, Vyriausybės įstaigų ir savivaldybių veiklos ribas.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 3 punkto pakeitimas",
      "content": "14 straipsnio 3 punkte išbraukti žodžius „apskričių viršininkai“, vietoj žodžio „merai“ įrašyti žodžius „administracijų direktoriai“ ir šį punktą išdėstyti taip:\n\n„3) savivaldybių administracijų direktoriai, įstaigų, įmonių ir organizacijų savininkai bei vadovai nedelsdami perduoda vietinei teritorinei karinei įstaigai laikinai naudoti patalpas, žemę bei inventorių, numatytus mobilizaciniuose planuose;“."
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Asmenys, atsakingi už šio įstatymo vykdymą\n\nŠio įstatymo vykdymą užtikrina pasirengimą mobilizacijai organizuojančios ir kontroliuojančios institucijos, ministerijų, Vyriausybės įstaigų vadovai, savivaldybių administracijų direktoriai, karinių dalinių vadai, visų rūšių ir nuosavybės formų įmonių, įstaigų, organizacijų vadovai bei savininkai asmeniškai.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2010 m. liepos 1 d.\n\n2. Vyriausybė iki šio įstatymo įsigaliojimo parengia šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
