{
  "id": "lt-law-xiv-1691",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo Nr. IX-975 2, 6, 7, 10, 11, 12, 13, 14, 16, 17, 18, 22, 23, 25, 26, 27, 28, 29, 30, 38, 39, 40, 42, 43, 45 straipsnių, penktojo, šeštojo skirsnių pavadinimų ir 1 priedo pakeitimo, Įstatymo papildymo 16-1, 48 straipsniais ir 36, 37, 41 straipsnių pripažinimo netekusiais galios įstatymas",
  "short_name": "XIV-1691",
  "status": "in_force",
  "issued_date": "2022-12-20",
  "in_force_date": "2024-01-01",
  "url": "https://e-tar.lt/portal/lt/legalAct/7e545790881911ed8df094f359a60216/fCFimhmkNj",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 51 dalimi:\n\n„51. Draudimo įmonė – Lietuvos Respublikos Vyriausybės paskirtas juridinis asmuo, įgyvendinantis valstybės politiką indėlių ir įsipareigojimų investuotojams draudimo srityje.“\n\n2. Pakeisti 2 straipsnio 30 dalį ir ją išdėstyti taip:\n\n„30. Mažos rizikos turtas – Reglamento (ES) Nr. 575/2013 336 straipsnio 1 lentelėje nurodytas pirmos ir antros kategorijų turtas ar kitas turtas, kurį draudimo įmonė laiko tokiu pat saugiu ir likvidžiu.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 3 dalį ir ją išdėstyti taip:\n\n„3. Jeigu tinkamas drausti indėlis yra depozitinėje sąskaitoje, šis tinkamas drausti indėlis padalijamas kiekvienam fiziniam ar juridiniam asmeniui arba kitai organizacijai, kuriems priklauso depozitinėje sąskaitoje laikomos lėšos, pagal jiems priklausančią indėlio dalį. Kiekvienas asmuo, atidarydamas kredito įstaigoje sąskaitą, kurioje bus laikomos tik kitiems asmenims nuosavybės, patikėjimo teise ar kitais pagrindais priklausančios lėšos, privalo kredito įstaigai nurodyti, kad atidaroma sąskaita yra depozitinė sąskaita, nurodyti įstatymą, kuriuo vadovaujantis atidaryta ši sąskaita, ir kredito įstaigos arba draudimo įmonės reikalavimu per 5 darbo dienas pateikti duomenis apie šioje sąskaitoje laikomas kiekvienam asmeniui priklausančias lėšas.“\n\n2. Pakeisti 6 straipsnio 9 dalį ir ją išdėstyti taip:\n\n„9. Indėlių draudimo išmokų apskaičiavimo tvarką ir duomenų, reikalingų indėlių draudimo išmokoms apskaičiuoti, pateikimo draudimo įmonei formą, turinį ir tvarką nustato draudimo įmonės savininko teises ir pareigas įgyvendinanti institucija. Indėlių draudimo išmokų apskaičiavimo tvarka ir duomenų, reikalingų indėlių draudimo išmokoms apskaičiuoti, pateikimo draudimo įmonei forma, turinys ir tvarka skelbiami draudimo įmonės interneto svetainėje.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnio 5 dalį ir ją išdėstyti taip:\n\n„5. Indėlių draudimo išmokos Indėlių draudimo fondo vardu gali būti išmokamos draudimo įmonės savininko teises ir pareigas įgyvendinančios institucijos nustatytais atvejais per draudimo įmonę, per indėlių draudimo sistemos dalyvį, kuriam įvyko indėlių draudžiamasis įvykis, arba per draudimo įmonės atrinktą mokėjimo paslaugų teikėją.“\n\n2. Pakeisti 7 straipsnio 15 dalį ir ją išdėstyti taip:\n\n„15. Indėlių draudimo išmokų ir avansinių indėlių draudimo išmokų išmokėjimo tvarką ir mokėjimo paslaugų teikėjo (teikėjų), per kurį (kuriuos) bus mokamos indėlių draudimo išmokos, atrankos tvarką nustato draudimo įmonės savininko teises ir pareigas įgyvendinanti institucija. Indėlių draudimo išmokų ir avansinių indėlių draudimo išmokų išmokėjimo tvarka skelbiama draudimo įmonės interneto svetainėje. Indėlių draudimo išmokų išmokėjimo paslaugų įsigijimui taikomas specialus informacijos apsaugos reikalavimas – apie pasirengimą įsigyti indėlių draudimo išmokų išmokėjimo paslaugas ir šių paslaugų įsigijimą neskelbiama viešai.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnio 10 dalį ir ją išdėstyti taip:\n\n„10. Šiame straipsnyje nurodytos informacijos indėlininkui teikimo klientų aptarnavimo padaliniuose, interneto svetainėse, sutartyse ir sąskaitų išrašuose tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "1. Pakeisti 11 straipsnio 1 dalies 2 punktą ir jį išdėstyti taip:\n\n„2) Lietuvos Respublikoje įsteigti trečiųjų valstybių bankų filialai, kai draudimo įmonė nustato, kad filiale laikomų indėlių apsauga nėra lygiavertė šiame įstatyme nustatytai indėlių apsaugai. Draudimo įmonė, vertindama Lietuvos Respublikoje įsteigtame trečiosios valstybės banko filiale laikomų indėlių apsaugos lygiavertiškumą, bent jau patikrina, ar filialo indėlininkams yra užtikrinta tokio pat dydžio indėlių draudimo suma ir indėlių draudimo objektas, kaip nustatyta šiame įstatyme;“.\n\n2. Pakeisti 11 straipsnio 9 dalį ir ją išdėstyti taip:\n\n„9. Priėmimo į Lietuvos Respublikos indėlių draudimo sistemą ir pasitraukimo iš jos tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas",
      "content": "1. Pakeisti 12 straipsnio 3 dalį ir ją išdėstyti taip:\n\n„3. Periodinių (ex ante) indėlių draudimo įmokų ir specialiųjų (ex post) indėlių draudimo įmokų apskaičiavimo tikslais indėlių draudimo sistemos dalyvio veiklos rizikos koeficientas nustatomas kartą per metus, atsižvelgiant į konkretaus indėlių draudimo sistemos dalyvio verslo modelį, jo turto kokybę, teisės aktuose nustatytus indėlių draudimo sistemos dalyvių veiklos riziką ribojančius normatyvus ir kitus indėlių draudimo sistemos dalyvio veiklos riziką apibūdinančius kriterijus. Per einamuosius metus prie Lietuvos Respublikos indėlių draudimo sistemos prisijungusiems naujiems indėlių draudimo sistemos dalyviams, atsižvelgiant į tuos pačius kriterijus, nustatomas laikinas atskirasis rizikos koeficientas, taikytinas iki reguliaraus metinio visų indėlių draudimo sistemos dalyvių veiklos rizikos koeficientų nustatymo. Indėlių draudimo sistemos dalyvio veiklos rizikos koeficiento ir laikino atskirojo rizikos koeficiento nustatymo metodus ir tvarką, atsižvelgdama į Europos bankininkystės institucijos 2015 m. rugsėjo 22 d. gaires EBA/GL/2015/10 dėl įnašų į indėlių garantijų sistemas apskaičiavimo metodų (toliau – Europos bankininkystės institucijos gairės EBA/GL/2015/10), bendradarbiaudama su draudimo įmone, nustato ir tvirtina priežiūros institucija. Apie patvirtintus indėlių draudimo sistemos dalyvio veiklos rizikos koeficiento nustatymo metodus priežiūros institucija informuoja Europos bankininkystės instituciją.“\n\n2. Pakeisti 12 straipsnio 4 dalies nuostatą iki dvitaškio ir ją išdėstyti taip:\n\n„4. Metinę periodinių (ex ante) indėlių draudimo įmokų normą nustato ir peržiūri draudimo įmonės savininko teises ir pareigas įgyvendinanti institucija, gavusi draudimo įmonės išvadą. Metinė periodinių (ex ante) indėlių draudimo įmokų norma negali būti didesnė kaip 0,5 procento. Metinė periodinių (ex ante) indėlių draudimo įmokų norma nustatoma kuo tolygiau paskirstant finansinę naštą per laikotarpį, iki bus pasiekti mažiausiasis ir nacionalinis tiksliniai lygiai, atsižvelgiant į:“.\n\n3. Pakeisti 12 straipsnio 9 dalį ir ją išdėstyti taip:\n\n„9. Periodinių (ex ante) indėlių draudimo įmokų ir pirmųjų (avansinių) draudimo įmokų apskaičiavimo ir mokėjimo tvarką bei terminus, vadovaudamasi šiuo įstatymu ir kitais teisės aktais, nustato draudimo įmonės savininko teises ir pareigas įgyvendinanti institucija. Ši tvarka ir terminai skelbiami draudimo įmonės interneto svetainėje.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio pakeitimas",
      "content": "1. Pakeisti 13 straipsnio 5 dalį ir ją išdėstyti taip:\n\n„5. Jeigu indėlių draudimo sistemos dalyvis per šio straipsnio 1 dalyje nustatytą terminą nesumoka indėlių draudimo įmokos arba jos dalies, už kiekvieną pavėluotą dieną skaičiuojami ir mokami 0,02 procento delspinigiai nuo nesumokėtos sumos. Delspinigiai apskaičiuojami ir mokami pagal draudimo įmonės savininko teises ir pareigas įgyvendinančios institucijos nustatytą delspinigių už laiku nesumokėtą indėlių draudimo įmoką skaičiavimo ir mokėjimo tvarką. Jeigu indėlių draudimo sistemos dalyvis nesumoka indėlių draudimo įmokų, reikiama suma ir delspinigiai iš jo išieškomi Lietuvos Respublikos įstatymų nustatyta tvarka. Nesumokėti delspinigiai yra išieškomi, jeigu jų išieškojimo sąnaudos neviršija išieškomos sumos. Delspinigių sumokėjimas neatleidžia nuo pareigos sumokėti visą laiku nesumokėtą indėlių draudimo įmoką.“\n\n2. Pakeisti 13 straipsnio 8 dalį ir ją išdėstyti taip:\n\n„8. Prievolė mokėti periodines (ex ante) indėlių draudimo įmokas ir specialiąsias (ex post) indėlių draudimo įmokas pasibaigia, kai indėlių draudimo sistemos dalyviui įvyksta indėlių draudžiamasis įvykis arba draudimo įmonė indėlių draudimo sistemos dalyviui nutraukia indėlių draudimą pagal šio įstatymo 18 straipsnį. Iki prievolės pasibaigimo dienos nesumokėtos periodinės (ex ante) indėlių draudimo įmokos ir specialiosios (ex post) indėlių draudimo įmokos ar jų dalis laikomos indėlių draudimo sistemos dalyvio įsiskolinimu Indėlių draudimo fondui.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Jeigu, įvykus indėlių draudžiamajam įvykiui, Indėlių draudimo fondo finansinių išteklių nepakanka visoms indėlininkams priklausančioms indėlių draudimo išmokoms išmokėti, indėlių draudimo sistemos dalyviai draudimo įmonės nurodymu Indėlių draudimo fondui privalo mokėti specialiąsias (ex post) indėlių draudimo įmokas. Apie Indėlių draudimo fondo finansinių išteklių nepakankamumą draudimo įmonė informuoja draudimo įmonės savininko teises ir pareigas įgyvendinančią instituciją ir priežiūros instituciją per 2 darbo dienas nuo indėlių draudžiamojo įvykio dienos. Priežiūros institucija išvadą draudimo įmonės savininko teises ir pareigas įgyvendinančiai institucijai turi pateikti per 2 darbo dienas nuo informacijos apie Indėlių draudimo fondo finansinių išteklių nepakankamumą gavimo iš draudimo įmonės dienos.“\n\n2. Pakeisti 14 straipsnio 6 dalį ir ją išdėstyti taip:\n\n„6. Specialiųjų (ex post) indėlių draudimo įmokų apskaičiavimo ir mokėjimo tvarką bei terminus, vadovaudamasi šiuo įstatymu ir kitais teisės aktais, nustato draudimo įmonės savininko teises ir pareigas įgyvendinanti institucija. Ši tvarka ir terminai skelbiami draudimo įmonės interneto svetainėje.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio pakeitimas",
      "content": "1. Papildyti 16 straipsnio 4 dalį 6 punktu:\n\n„6) Finansinio tvarumo įstatymo VIII skyriuje ir Kredito unijų įstatymo vienuoliktajame skirsnyje nurodytam banko, centrinės kredito unijos ar kredito unijos turto, teisių ir įsipareigojimų perleidimui finansuoti.“\n\n2. Pakeisti 16 straipsnio 5 dalį ir ją išdėstyti taip:\n\n„5. Indėlių draudimo fondo administravimo sąnaudų dydį nustato draudimo įmonės savininko teises ir pareigas įgyvendinanti institucija, tvirtindama Indėlių draudimo fondo pajamų ir sąnaudų sąmatą.“\n\n3. Pakeisti 16 straipsnio 6 dalies nuostatą iki dvitaškio ir ją išdėstyti taip:\n\n„6. Jeigu indėlių draudimo išmokoms mokėti nepakanka alternatyvaus draudimo išmokų mokėjimo šaltinio ar alternatyvaus draudimo išmokų šaltinio lėšos nenaudojamos ir (ar) Indėlių draudimo fonde trūksta finansinių išteklių, indėlių draudimo išmokos gali būti mokamos iš šių lėšų šaltinių:“.\n\n4. Pakeisti 16 straipsnio 6 dalies 2 punktą ir jį išdėstyti taip:\n\n„2) draudimo įmonės nuosavo kapitalo rezervo iš perviršio (pelno). Šiuo atveju Indėlių draudimo fondo pajamos naudojamos draudimo įmonės nuosavo kapitalo rezervui iš perviršio (pelno) atkurti. Atkūrus draudimo įmonės nuosavo kapitalo rezervo iš perviršio (pelno) lygį, buvusį iki jo lėšų panaudojimo, Indėlių draudimo fondo pajamos perduodamos Indėlių draudimo fondui;“.\n\n5. Pakeisti 16 straipsnio 10 dalies nuostatą iki dvitaškio ir ją išdėstyti taip:\n\n„10. Draudimo įmonės savininko teises ir pareigas įgyvendinančios institucijos nustatyta tvarka draudimo įmonė Indėlių draudimo fondo lėšas gali paskolinti kitos valstybės narės indėlių draudimo sistemai, jeigu yra pagrindas manyti, kad Indėlių draudimo fondo lėšų neprireiks indėlių draudimo išmokoms mokėti arba Indėlių draudimo fonde bus pakankamai lėšų indėlių draudimo išmokoms mokėti kitos valstybės narės indėlių draudimo sistemai suteikus paskolą. Indėlių draudimo sistemos lėšos gali būti paskolintos tik tuo atveju, kai tenkinamos šios sąlygos:“."
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 161 straipsniu",
      "content": "Papildyti Įstatymą 161 straipsniu:\n\n„161 straipsnis. Alternatyvus draudimo išmokų mokėjimo šaltinis\n\n1. Indėlių draudimo išmokoms išmokėti gali būti naudojami ir indėlių draudimo sistemos dalyvio, kuriam įvyko indėlių draudžiamasis įvykis, pinigai ir likvidus turtas, kuris šiame straipsnyje suprantamas kaip likvidus turtas, kurį galima parduoti už pinigus per ne ilgesnį negu indėlių draudimo išmokų išmokėjimo terminą, nustatytą šio įstatymo 7 straipsnio 2 dalyje (toliau kartu – likvidus turtas). Indėlių draudimo išmokų išmokėjimas naudojant indėlių draudimo sistemos dalyvio likvidų turtą laikomas privaloma vykdyti prievole, vykdytina ir tuo atveju, kai šiam dalyviui iškeliama bankroto byla.\n\n2. Įvykus indėlių draudžiamajam įvykiui, draudimo įmonės taryba įvertina šio straipsnio 3 dalyje nurodytą indėlių draudimo sistemos dalyvio pateiktą informaciją, parengia išvadą, ar indėlių draudimo sistemos dalyvio turimo likvidaus turto pakanka draudimo išmokoms išmokėti, ir šią išvadą kartu su priežiūros institucijos draudimo įmonei pagal Lietuvos banko įstatymo 43 straipsnio 7 dalies 4 punktą pateikta informacija per 2 darbo dienas nuo indėlių draudžiamojo įvykio dienos pateikia draudimo įmonės savininko teises ir pareigas įgyvendinančiai institucijai.\n\n3. Indėlių draudimo sistemos dalyvis, kuriam įvyko indėlių draudžiamasis įvykis, per vieną darbo dieną nuo draudžiamojo įvykio paskelbimo dienos parengia ir pateikia draudimo įmonei draudžiamojo įvykio paskelbimo dienos informaciją apie:\n\n1) turimą visą turtą, išskirdamas likvidų turtą;\n\n2) kreditorių, kurių reikalavimai būtų tenkinami pirmąja eile, reikalavimų sumą;\n\n3) atlygio nemokumo administratoriui už bankroto proceso administravimą sumą;\n\n4) kitas būtinas vykdyti prievoles, nurodytas Bankų įstatymo 76 straipsnio 5 dalyje, Centrinių kredito unijų įstatymo 59 straipsnyje ir Kredito unijų įstatymo 75 straipsnio 13 dalyje.\n\n4. Draudimo įmonės savininko teises ir pareigas įgyvendinančiai institucijai priėmus sprendimą dėl indėlių draudimo sistemos dalyvio, kuriam įvyko indėlių draudžiamasis įvykis, likvidaus turto naudojimo, kaip tai nustatyta šio straipsnio 7 dalyje, draudimo įmonė indėlių draudimo išmokoms mokėti turi teisę naudoti indėlių draudimo sistemos dalyvio, kuriam įvyko indėlių draudžiamasis įvykis, likvidų turtą. Jeigu indėlių draudimo sistemos dalyvio, kuriam įvyko indėlių draudžiamasis įvykis, likvidaus turto, naudotino kaip alternatyvaus draudimo išmokų mokėjimo šaltinio, sumos, apskaičiuotos šio straipsnio 5 dalyje nustatyta tvarka, nepakanka indėlių draudimo išmokoms išmokėti, skirtumas sumokamas naudojant Indėlių draudimo fondo lėšas.\n\n5. Indėlių draudimo išmokoms išmokėti naudotina alternatyvaus draudimo išmokų mokėjimo šaltinio suma apskaičiuojama iš visos indėlių draudimo sistemos dalyvio, kuriam įvyko indėlių draudžiamasis įvykis, likvidaus turto sumos atimant šio straipsnio 3 dalies 2, 3 ir 4 punktuose nurodytas sumas.\n\n6. Indėlių draudimo išmokoms išmokėti panaudota alternatyvaus draudimo išmokų mokėjimo šaltinio suma negali viršyti indėlių draudimo sistemos dalyvio, kuriam įvyko indėlių draudžiamasis įvykis, apdraustųjų indėlių sumos.\n\n7. Draudimo įmonės savininko teises ir pareigas įgyvendinanti institucija, atsižvelgusi į draudimo įmonės išvadą ir priežiūros institucijos pagal Lietuvos banko įstatymo 43 straipsnio 7 dalies 4 punktą draudimo įmonei pateiktą informaciją, per vieną darbo dieną priima sprendimą dėl indėlių draudimo sistemos dalyvio, kuriam įvyko indėlių draudžiamasis įvykis, likvidaus turto naudojimo indėlių draudimo išmokoms mokėti. Draudimo įmonės alternatyvaus draudimo išmokų šaltinio panaudojimas prilygsta indėlių draudimo išmokos išmokėjimui.\n\n8. Draudimo įmonė per vieną darbo dieną nuo šio straipsnio 7 dalyje nurodyto sprendimo priėmimo momento informuoja indėlių draudimo sistemos dalyvį, kuriam įvyko indėlių draudžiamasis įvykis, apie draudimo įmonės savininko teises ir pareigas įgyvendinančios institucijos priimtą sprendimą, kurio pagrindu jis nedelsdamas, ne vėliau kaip per 2 darbo dienas, imasi visų būtinų veiksmų likvidžiam turtui, išskyrus pinigus, realizuoti.\n\n9. Indėlių draudimo išmokos gali būti išmokamos per indėlių draudimo sistemos dalyvio, kuriam įvyko indėlių draudžiamasis įvykis, mokėjimų platformą, kurią šis indėlių draudimo sistemos dalyvis naudojo iki draudžiamojo įvykio.“"
    },
    {
      "provision_ref": "art11",
      "section": "11",
      "title": "11 straipsnis. 161 straipsnio pakeitimas",
      "content": "Pakeisti 161 straipsnio 2 dalį ir ją išdėstyti taip:\n\n„2. Įvykus indėlių draudžiamajam įvykiui, draudimo įmonė įvertina šio straipsnio 3 dalyje nurodytą indėlių draudimo sistemos dalyvio pateiktą informaciją, parengia išvadą, ar indėlių draudimo sistemos dalyvio turimo likvidaus turto pakanka draudimo išmokoms išmokėti, ir šią išvadą kartu su priežiūros institucijos draudimo įmonei pagal Lietuvos banko įstatymo 43 straipsnio 7 dalies 4 punktą pateikta informacija per 2 darbo dienas nuo indėlių draudžiamojo įvykio dienos pateikia draudimo įmonės savininko teises ir pareigas įgyvendinančiai institucijai.“"
    },
    {
      "provision_ref": "art12",
      "section": "12",
      "title": "12 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Indėlių draudimo fondo lėšų investavimas\n\nIndėlių draudimo fondo lėšos tinkamai diversifikuojant investuojamos į mažos rizikos turtą draudimo įmonės savininko teises ir pareigas įgyvendinančios institucijos nustatyta tvarka. Indėlių draudimo fondo lėšos gali būti investuojamos į mažos rizikos turtą, kurį galima parduoti už pinigus per ne ilgesnį negu indėlių draudimo išmokų išmokėjimo terminą, nustatytą šio įstatymo 7 straipsnio 2 dalyje.“"
    },
    {
      "provision_ref": "art13",
      "section": "13",
      "title": "13 straipsnis. 18 straipsnio pakeitimas",
      "content": "Pakeisti 18 straipsnio 4 dalį ir ją išdėstyti taip:\n\n„4. Jeigu priemonėmis, kurių buvo imtasi pagal šio straipsnio 3 dalį, nepavyksta užtikrinti, kad indėlių draudimo sistemos dalyvis laikytųsi šiame įstatyme nustatytos tvarkos, ir (arba) jo veikla kelia pavojų Indėlių draudimo fondo įsipareigojimų vykdymui, draudimo įmonė, pranešusi apie tai priežiūros institucijai ir su ja suderinusi, ne vėliau kaip prieš vieną mėnesį gali įspėti indėlių draudimo sistemos dalyvį apie galimą indėlių draudimo nutraukimą. Įspėjus apie galimą indėlių draudimo nutraukimą, įnešti indėliai visiškai draudžiami. Jeigu per vieną mėnesį nuo įspėjimo dienos indėlių draudimo sistemos dalyvis nepašalina pažeidimų, draudimo įmonės sprendimu, suderintu su priežiūros institucija, indėlių draudimo sistemos dalyvio priimamų indėlių draudimas nutraukiamas.“"
    },
    {
      "provision_ref": "art14",
      "section": "14",
      "title": "14 straipsnis. 22 straipsnio pakeitimas",
      "content": "1. Pakeisti 22 straipsnio 2 dalį ir ją išdėstyti taip:\n\n„2. Jeigu trečiojoje valstybėje įsteigtas bankas, finansų maklerio įmonė ar valdymo įmonė Lietuvos Respublikoje įsteigė filialą ir šiame filiale prisiimti įsipareigojimai investuotojams draudžiami (kompensuojami) arba kitaip užtikrinamas jų saugumas pagal trečiosios valstybės teisės aktus, tačiau draudimo įmonė nustato, kad šios įsipareigojimų investuotojams draudimo (kompensavimo) arba kitokio saugumo užtikrinimo sąlygos yra blogesnės, negu nustatyta šiame įstatyme, filialą įsteigęs trečiosios valstybės bankas, finansų maklerio įmonė ar valdymo įmonė privalo dalyvauti Lietuvos Respublikos įsipareigojimų investuotojams draudimo sistemoje ir papildomai drausti Lietuvos Respublikoje įsteigto filialo prisiimtus įsipareigojimus investuotojams. Valstybėje narėje įsteigtas bankas, finansų maklerio įmonė ar valdymo įmonė, Lietuvos Respublikoje įsteigę filialą, turi teisę papildomai drausti filiale prisiimtus įsipareigojimus investuotojams.“\n\n2. Pakeisti 22 straipsnio 4 dalį ir ją išdėstyti taip:\n\n„4. Papildomo įsipareigojimų investuotojams draudimo tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art15",
      "section": "15",
      "title": "15 straipsnis. 23 straipsnio pakeitimas",
      "content": "1. Pakeisti 23 straipsnio 11 dalį ir ją išdėstyti taip:\n\n„11. Įsipareigojimų investuotojams draudimo išmoka išmokama per 3 mėnesius nuo įsipareigojimų investuotojui draudžiamojo įvykio dienos. Draudimo įmonė išskirtinėmis aplinkybėmis, suderinusi su priežiūros institucija, gali pratęsti šį terminą ne ilgiau kaip 3 mėnesiams.“\n\n2. Pakeisti 23 straipsnio 16 dalį ir ją išdėstyti taip:\n\n„16. Įsipareigojimų investuotojams draudimo išmokų apskaičiavimo ir mokėjimo tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art16",
      "section": "16",
      "title": "16 straipsnis. 25 straipsnio pakeitimas",
      "content": "Papildyti 25 straipsnį 6 dalimi:\n\n„6. Šiame straipsnyje nurodytos informacijos investuotojams teikimo klientų aptarnavimo padaliniuose, interneto svetainėse, sutartyse ir sąskaitų išrašuose tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art17",
      "section": "17",
      "title": "17 straipsnis. 26 straipsnio pakeitimas",
      "content": "1. Pakeisti 26 straipsnio 1 dalies 5 punktą ir jį išdėstyti taip:\n\n„5) valstybių narių bankai, finansų maklerio įmonės, valdymo įmonės, Lietuvos Respublikoje įsteigusios filialą, kuriuose prisiimti įsipareigojimai investuotojams yra draudžiami (kompensuojami) arba kitaip užtikrinamas jų saugumas pagal tų valstybių narių teisės aktus, tačiau draudimo įmonė nustato, kad šios įsipareigojimų investuotojams draudimo (kompensavimo) arba kitokios saugumo užtikrinimo sąlygos yra blogesnės, negu nustatyta šiame įstatyme, ir kurie savanoriškai yra pareiškę norą dalyvauti Lietuvos Respublikos įsipareigojimų investuotojams draudimo sistemoje ir papildomai drausti šiuose filialuose prisiimtus įsipareigojimus investuotojams;“.\n\n2. Pakeisti 26 straipsnio 1 dalies 7 punktą ir jį išdėstyti taip\n\n„7) trečiųjų valstybių bankai, finansų maklerio įmonės, valdymo įmonės, Lietuvos Respublikoje įsteigusios filialą, kuriuose prisiimti įsipareigojimai investuotojams yra draudžiami (kompensuojami) arba kitaip užtikrinamas jų saugumas pagal trečiosios valstybės teisės aktus, tačiau draudimo įmonė nustato, kad šios įsipareigojimų investuotojams draudimo (kompensavimo) arba kitokios saugumo užtikrinimo sąlygos yra blogesnės, negu nustatyta šiame įstatyme.“"
    },
    {
      "provision_ref": "art18",
      "section": "18",
      "title": "18 straipsnis. 27 straipsnio pakeitimas",
      "content": "Pakeisti 27 straipsnio 3 dalį ir ją išdėstyti taip:\n\n„3. Įsipareigojimų investuotojams draudimo sistemos dalyviai metinę įsipareigojimų investuotojams draudimo įmoką turi sumokėti iki tų metų, už kuriuos mokama įmoka, sausio 10 dienos. Šio įstatymo 26 straipsnio 1 dalyje nurodyti subjektai, įgiję teisę teikti investicines paslaugas, pirmąją metinę įsipareigojimų investuotojams draudimo įmoką turi sumokėti į draudimo įmonės nurodytą Įsipareigojimų investuotojams draudimo fondo sąskaitą per 10 darbo dienų nuo draudimo įmonės nurodymo gavimo dienos. Tuo atveju, kai įsipareigojimų investuotojams draudimo sistemos dalyviui įsipareigojimų investuotojams draudimas buvo laikinai nutrauktas, atnaujinus draudimą įsipareigojimų investuotojams draudimo sistemos dalyvis įsipareigojimų investuotojams draudimo įmoką turi sumokėti per 10 darbo dienų nuo draudimo įmonės pranešimo apie draudimo atnaujinimą gavimo dienos. Įsipareigojimų investuotojams draudimo įmokos apskaičiavimo ir sumokėjimo tvarką nustato draudimo įmonės savininko teises ir pareigas įgyvendinanti institucija. Ši tvarka skelbiama draudimo įmonės interneto svetainėje.“"
    },
    {
      "provision_ref": "art19",
      "section": "19",
      "title": "19 straipsnis. 28 straipsnio pakeitimas",
      "content": "1. Pakeisti 28 straipsnio 5 dalį ir ją išdėstyti taip:\n\n„5. Įsipareigojimų investuotojams draudimo fondo administravimo sąnaudų dydį nustato draudimo įmonės savininko teises ir pareigas įgyvendinanti institucija, tvirtindama Įsipareigojimų investuotojams draudimo fondo pajamų ir sąnaudų sąmatą.“\n\n2. Pakeisti 28 straipsnio 6 dalį ir ją išdėstyti taip:\n\n„6. Kai įsipareigojimų investuotojams draudimo išmokoms mokėti Įsipareigojimų investuotojams draudimo fonde trūksta pinigų, gali būti panaudojamas draudimo įmonės nuosavo kapitalo rezervas iš perviršio (pelno). Tokiu atveju Įsipareigojimų investuotojams draudimo fondo pajamos naudojamos draudimo įmonės nuosavo kapitalo rezervui iš perviršio (pelno) atkurti. Atkūrus draudimo įmonės nuosavo kapitalo rezervo iš perviršio (pelno) lygį, buvusį iki jo lėšų panaudojimo, Įsipareigojimų investuotojams draudimo fondo pajamos nukreipiamos į Įsipareigojimų investuotojams draudimo fondą.“"
    },
    {
      "provision_ref": "art20",
      "section": "20",
      "title": "20 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Įsipareigojimų investuotojams draudimo fondo lėšų investavimas\n\nĮsipareigojimų investuotojams draudimo fondo lėšos tinkamai diversifikuojant gali būti investuojamos į mažos rizikos turtą draudimo įmonės savininko teises ir pareigas įgyvendinančios institucijos nustatyta tvarka.“"
    },
    {
      "provision_ref": "art21",
      "section": "21",
      "title": "21 straipsnis. 30 straipsnio pakeitimas",
      "content": "Pakeisti 30 straipsnio 4 dalį ir ją išdėstyti taip:\n\n„4. Jeigu priemonėmis, kurių buvo imtasi pagal šio straipsnio 3 dalį, nepavyksta užtikrinti, kad įsipareigojimų investuotojams draudimo sistemos dalyvis laikytųsi šiame įstatyme nustatytos tvarkos, ir (arba) jo veikla kelia pavojų Įsipareigojimų investuotojams draudimo fondo įsipareigojimų vykdymui, draudimo įmonė, pranešusi apie tai priežiūros institucijai ir su ja suderinusi, ne vėliau kaip prieš 12 mėnesių įspėja įsipareigojimų investuotojams draudimo sistemos dalyvį apie galimą įsipareigojimų investuotojams draudimo (papildomo įsipareigojimų investuotojams draudimo) nutraukimą. Įspėjus apie galimą įsipareigojimų investuotojams draudimo (papildomo įsipareigojimų investuotojams draudimo) nutraukimą, prisiimti įsipareigojimai investuotojams visiškai draudžiami. Jeigu per nustatytą terminą įsipareigojimų investuotojams draudimo sistemos dalyvis nepašalina pažeidimų, draudimo įmonės sprendimu, suderintu su priežiūros institucija, įsipareigojimų investuotojams draudimo sistemos dalyvio prisiimamų įsipareigojimų investuotojams draudimas (papildomas įsipareigojimų investuotojams draudimas) gali būti nutrauktas.“"
    },
    {
      "provision_ref": "art22",
      "section": "22",
      "title": "22 straipsnis. Penktojo skirsnio pavadinimo pakeitimas",
      "content": "Pakeisti penktojo skirsnio pavadinimą ir jį išdėstyti taip:\n\n„PENKTASIS SKIRSNIS\nDRAUDIMO ĮMONĖ“."
    },
    {
      "provision_ref": "art23",
      "section": "23",
      "title": "23 straipsnis. 36 ir 37 straipsnių pripažinimas netekusiais galios",
      "content": "Pripažinti netekusiais galios 36 ir 37 straipsnius."
    },
    {
      "provision_ref": "art24",
      "section": "24",
      "title": "24 straipsnis. 38 straipsnio pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Draudimo įmonė:\n\n1) administruoja Indėlių draudimo fondą, Įsipareigojimų investuotojams draudimo fondą ir Pertvarkymo fondą (toliau kartu – administruojami fondai), surenka ir kaupia įmokas;\n\n2) apskaičiuoja ir išmoka indėlių draudimo išmokas ir įsipareigojimų investuotojams draudimo išmokas;\n\n3) investuoja administruojamų fondų ir draudimo įmonės nuosavo kapitalo lėšas;\n\n4) tvarko administruojamų fondų finansinę apskaitą, rengia finansinių ataskaitų rinkinius, pajamų ir sąnaudų sąmatas, ataskaitinių finansinių metų draudimo įmonės veiklos ataskaitą, draudimo įmonės veiklos strategiją ir teikia juos tvirtinti draudimo įmonės savininko teises ir pareigas įgyvendinančiai institucijai;\n\n5) stebi, kaip indėlių draudimo sistemos dalyviai ir įsipareigojimų investuotojams draudimo sistemos dalyviai laikosi šio įstatymo ir jo įgyvendinamųjų teisės aktų nustatytų reikalavimų;\n\n6) įvertina trečiųjų valstybių, kurių kredito įstaigos, finansų maklerių įmonės ar valdymo įmonės steigia filialus Lietuvos Respublikoje, indėlių ar įsipareigojimų investuotojams draudimo (kompensavimo) arba kitokio saugumo užtikrinimo sąlygas;\n\n7) vertina savo, Indėlių draudimo fondo ir Įsipareigojimų investuotojams draudimo fondo riziką;\n\n8) bendradarbiauja ir keičiasi informacija su priežiūros institucija, pertvarkymo institucija, kitų valstybių narių ir trečiųjų valstybių indėlių draudimo sistemų administratoriais, priežiūros institucijomis ir Europos bankininkystės institucija, teikia duomenis ir informaciją, būtinus pertvarkymo institucijos atliekamam mažiausių išlaidų vertinimui atlikti;\n\n9) atlieka indėlių draudimo sistemos testavimą nepalankiausiomis sąlygomis;\n\n10) atlieka šiuo ir kitais įstatymais jai pavestas funkcijas.“"
    },
    {
      "provision_ref": "art25",
      "section": "25",
      "title": "25 straipsnis. 39 straipsnio pakeitimas",
      "content": "Pakeisti 39 straipsnio 3 dalį ir ją išdėstyti taip:\n\n„3. Indėlių draudimo sistemos testavimo nepalankiausiomis sąlygomis tvarką ir duomenų, reikalingų testavimui atlikti, formą ir pateikimo terminus nustato draudimo įmonės savininko teises ir pareigas įgyvendinanti institucija. Ši tvarka ir duomenų, reikalingų testavimui atlikti, forma, pateikimo terminai skelbiami draudimo įmonės interneto svetainėje.“"
    },
    {
      "provision_ref": "art26",
      "section": "26",
      "title": "26 straipsnis. 40 straipsnio pakeitimas",
      "content": "1. Pakeisti 40 straipsnio 1 dalies 7 punktą ir jį išdėstyti taip:\n\n„7) draudimo įmonės savininko teises ir pareigas įgyvendinančios institucijos nustatyta tvarka skolintis draudimo įmonės ir administruojamų fondų įsipareigojimams vykdyti;“.\n\n2. Pakeisti 40 straipsnio 1 dalies 8 punktą ir jį išdėstyti taip:\n\n„8) draudimo įmonės savininko teises ir pareigas įgyvendinančios institucijos nustatyta tvarka suteikti paskolas kitų valstybių narių indėlių draudimo sistemoms;“.\n\n3. Papildyti 40 straipsnio 1 dalį 11 punktu:\n\n„11) dalyvauti finansuojant banko, centrinės kredito unijos ar kredito unijos turto, teisių ir įsipareigojimų perleidimą, kaip nustatyta Finansinio tvarumo įstatymo VIII skyriuje ir Kredito unijų įstatymo vienuoliktajame skirsnyje.“"
    },
    {
      "provision_ref": "art27",
      "section": "27",
      "title": "27 straipsnis. 41 straipsnio pripažinimas netekusiu galios",
      "content": "Pripažinti netekusiu galios 41 straipsnį."
    },
    {
      "provision_ref": "art28",
      "section": "28",
      "title": "28 straipsnis. 42 straipsnio pakeitimas",
      "content": "Pakeisti 42 straipsnio 2 dalį ir ją išdėstyti taip:\n\n„2. Draudimo įmonė indėlininkų ir investuotojų duomenis Indėlių draudimo fondo ir Įsipareigojimų investuotojams draudimo fondo administravimo tikslais gauna ir tvarko vadovaudamasi 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) ir Lietuvos Respublikos asmens duomenų teisinės apsaugos įstatymu.“"
    },
    {
      "provision_ref": "art29",
      "section": "29",
      "title": "29 straipsnis. 43 straipsnio pakeitimas",
      "content": "Pakeisti 43 straipsnį ir jį išdėstyti taip:\n\n„43 straipsnis. Draudimo įmonės pelno paskirstymas\n\n1. Draudimo įmonės nuosavo kapitalo lėšos investuojamos draudimo įmonės savininko teises ir pareigas įgyvendinančios institucijos nustatyta tvarka.\n\n2. Visas draudimo įmonės perviršis (pelnas) skiriamas į rezervą iš perviršio (pelno).\n\n3. Draudimo įmonės rezervas iš perviršio (pelno) gali būti naudojamas:\n\n1) indėlių draudimo išmokoms ir įsipareigojimų investuotojams draudimo išmokoms mokėti, kai fonde, iš kurio mokamos draudimo išmokos, trūksta pinigų;\n\n2) draudimo įmonės veiklos deficitui (nuostoliams) dengti.\n\n4. Draudimo įmonės nepaskirstytieji nuostoliai perkeliami į kitus finansinius metus.“"
    },
    {
      "provision_ref": "art30",
      "section": "30",
      "title": "30 straipsnis. 45 straipsnio pakeitimas",
      "content": "1. Pakeisti 45 straipsnio 1 dalį ir ją išdėstyti taip:\n\n„1. Draudimo įmonė savo finansinę apskaitą tvarko ir finansinių ataskaitų rinkinį sudaro vadovaudamasi finansinę apskaitą ir finansinę atskaitomybę reglamentuojančiais teisės aktais.“\n\n2. Pakeisti 45 straipsnio 3 dalį ir ją išdėstyti taip:\n\n„3. Draudimo įmonė rengia ir teikia tvirtinti draudimo įmonės savininko teises ir pareigas įgyvendinančiai institucijai draudimo įmonės ir administruojamų fondų pajamų ir sąnaudų sąmatas.“"
    },
    {
      "provision_ref": "art31",
      "section": "31",
      "title": "31 straipsnis. Šeštojo skirsnio pavadinimo pakeitimas",
      "content": "Pakeisti šeštojo skirsnio pavadinimą ir jį išdėstyti taip:\n\n„ŠEŠTASIS SKIRSNIS\nBANKO AR CENTRINĖS KREDITO UNIJOS PERTVARKYMO FINANSAVIMAS IR BANKO, CENTRINĖS KREDITO UNIJOS AR KREDITO UNIJOS TURTO, TEISIŲ IR ĮSIPAREIGOJIMŲ PERLEIDIMO FINANSAVIMAS“."
    },
    {
      "provision_ref": "art32",
      "section": "32",
      "title": "32 straipsnis. Įstatymo papildymas 48 straipsniu",
      "content": "Papildyti Įstatymą 48 straipsniu:\n\n„48 straipsnis. Draudimo įmonės dalyvavimas finansuojant banko, centrinės kredito unijos ar kredito unijos turto, teisių ir įsipareigojimų perleidimą\n\n1. Draudimo įmonė dalyvauja:\n\n1) finansuojant banko ar centrinės kredito unijos turto, teisių ir įsipareigojimų perleidimą, kai pagal Finansinio tvarumo įstatymo 134 straipsnį atlikto mažiausių išlaidų vertinimo rezultatai rodo, kad toks dalyvavimas būtų finansiškai naudingas draudimo įmonei. Draudimo įmonė perveda lėšas iš Indėlių draudimo fondo pertvarkymo institucijos nurodytai turtą, teises ir įsipareigojimus įgyjančiai kredito įstaigai;\n\n2) finansuojant kredito unijos turto, teisių ir įsipareigojimų perleidimą, kai pagal Kredito unijų įstatymo 84 straipsnį atlikto mažiausių išlaidų vertinimo rezultatai rodo, kad toks dalyvavimas būtų finansiškai naudingas draudimo įmonei. Draudimo įmonė perveda lėšas iš Indėlių draudimo fondo priežiūros institucijos nurodytai turtą, teises ir įsipareigojimus įgyjančiai kredito įstaigai.\n\n2. Šio straipsnio 1 dalyje nurodytų lėšų suma:\n\n1) kai finansuojamas banko ar centrinės kredito unijos turto, teisių ir įsipareigojimų perleidimas, neturi viršyti Indėlių draudimo fondo išlaidų, susijusių su dalyvavimu finansuojant banko ar centrinės kredito unijos turto, teisių ir įsipareigojimų perleidimą, apskaičiuotų pagal Finansinio tvarumo įstatymo 134 straipsnį;\n\n2) kai finansuojamas kredito unijos turto, teisių ir įsipareigojimų perleidimas, neturi viršyti Indėlių draudimo fondo išlaidų, susijusių su dalyvavimu finansuojant kredito unijos turto, teisių ir įsipareigojimų perleidimą, apskaičiuotų pagal Kredito unijų įstatymo 84 straipsnį.\n\n3. Draudimo įmonės dalyvavimas finansuojant banko, centrinės kredito unijos ar kredito unijos turto, teisių ir įsipareigojimų perleidimą kitai kredito įstaigai prilygsta indėlių draudimo išmokos išmokėjimui.“"
    },
    {
      "provision_ref": "art33",
      "section": "33",
      "title": "33 straipsnis. Įstatymo 1 priedo pakeitimas",
      "content": "Pakeisti Įstatymo 1 priedą ir jį išdėstyti taip:\n\n„Lietuvos Respublikos\nindėlių ir įsipareigojimų investuotojams draudimo įstatymo\n1 priedas\n\n(Informacijos indėlininkui teikimo forma)\n\nINFORMACIJA INDĖLININKUI\n\nPagrindinė informacija apie indėlio apsaugą\n\n(Įrašyti kredito įstaigos pavadinimą) laikomi indėliai yra draudžiami\n(Įrašyti draudimo įmonės pavadinimą)\n\nApsaugos riba\niki 100 000 eurų vienam indėlininkui už visus vienoje kredito įstaigoje laikomus indėlius1\n\nJei turite daugiau indėlių toje pačioje kredito įstaigoje\nvisi jūsų indėliai, laikomi toje pačioje kredito įstaigoje, susumuojami ir bendrai sumai taikoma 100 000 eurų apsaugos riba1\n\nJei turite bendrą sąskaitą su kitu (kitais) asmeniu (asmenimis)\n100 000 eurų riba atskirai taikoma kiekvienam indėlininkui2\n\nIndėlių draudimo išmokos išmokėjimo terminas, jeigu kredito įstaiga nevykdo įsipareigojimų\n20 darbo dienų3 (patikslinti įsigaliojus kitam terminui)\n\nIndėlių draudimo išmokos išmokėjimo valiuta\neurai\n\nKontaktiniai duomenys\n(Įrašyti draudimo įmonės pavadinimą, adresą, telefoną, faksą, el. pašto adresą)\n\nDaugiau informacijos\nwww.iidraudimas.lt\n\nIndėlininko patvirtinimas, kad gavo informaciją\n\nPastabos:\n1 Jeigu indėlis negrąžinamas dėl to, kad kredito įstaiga nepajėgi įvykdyti savo finansinių įsipareigojimų, indėlininkams draudimo įmonė išmoka indėlių draudimo išmokas. Didžiausia indėlių, laikomų vienoje kredito įstaigoje, draudimo išmokos suma vienam indėlininkui yra 100 000 eurų. Nustatant indėlių draudimo išmokos dydį, visi toje pačioje kredito įstaigoje laikomi indėliai yra susumuojami. Pavyzdžiui, jeigu indėlininkas turi taupomąją sąskaitą, kurioje yra 90 000 eurų, ir einamąją sąskaitą, kurioje yra 20 000 eurų, jam bus išmokama tik 100 000 eurų draudimo išmoka.\nTam tikrais atvejais (kai į indėlininko sąskaitą ne anksčiau kaip prieš 6 mėnesius iki indėlių draudžiamojo įvykio dienos pervesti pinigai už parduotą indėlininkui nuosavybės teise priklausiusį gyvenamąjį būstą; indėlininko paveldėti pinigai pagal testamentą arba pagal įstatymą; indėlininko kaip naudos gavėjo pagal gyvybės draudimo sutartį ar jos esmę atitinkančią sutartį mirties atveju gauti pinigai; indėlininko kaip kompensacija arba išmoka įstatymų nustatytais atvejais dėl kito asmens žūties atliekant darbo ar tarnybines pareigas gauti pinigai; išmokos ar kompensacijos už smurtiniais nusikaltimais padarytą žalą) indėliai apsaugomi didesne kaip 100 000 eurų suma.\nDaugiau informacijos galima rasti interneto svetainėje adresu: www.iidraudimas.lt.\n2 Jeigu turite bendrą sąskaitą su kitu (kitais) asmeniu (asmenimis), 100 000 eurų apsaugos riba atskirai taikoma kiekvienam indėlio bendraturčiui.\n3 Draudimo išmokų išmokėjimas.\nAtsakinga už indėlių draudimo sistemą yra draudimo įmonė (įrašyti draudimo įmonės pavadinimą, adresą, telefoną, faksą, el. pašto adresą), interneto svetainė: www.iidraudimas.lt. Ji grąžins jūsų indėlius (iki 100 000 eurų) ne vėliau kaip per:\n– 10 darbo dienų nuo 2021 m. sausio 1 d. iki 2023 m. gruodžio 31 d.;\n– 7 darbo dienas nuo 2024 m. sausio 1 d.\nJeigu iki 2023 m. gruodžio 31 d. indėlių draudimo išmokos neišmokamos per 7 darbo dienas nuo indėlių draudžiamojo įvykio dienos, nuo 2016 m. gegužės 16 d. indėlininko prašymu jam per 5 darbo dienas nuo prašymo gavimo dienos išmokama minimaliosios mėnesinės algos dydžio, bet ne didesnė negu indėlininko turimų tinkamų drausti indėlių suma, indėlių draudimo išmokos dalis (avansinė indėlių draudimo išmoka).\nJeigu per šiuos terminus draudimo išmoka jums nebuvo išmokėta, turėtumėte susisiekti su draudimo įmone. Daugiau informacijos galima rasti interneto svetainėje adresu: www.iidraudimas.lt.\n\nKita svarbi informacija\nIš principo visi mažmeninių indėlininkų ir įmonių indėliai yra apdrausti draudimo įmonėje.\nTam tikriems indėliams taikomos išimtys nurodytos draudimo įmonės interneto svetainėje www.iidraudimas.lt. Jūsų paprašyta kredito įstaiga taip pat informuos jus, ar tam tikri produktai yra apdrausti. Jeigu indėliai apdrausti, kredito įstaiga tai patvirtina ir sąskaitos išraše.“"
    },
    {
      "provision_ref": "art34",
      "section": "34",
      "title": "34 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 9 straipsnio 3 dalį, 10 straipsnį ir šio straipsnio 2, 3 ir 4 dalis, įsigalioja 2024 m. sausio 1 d.\n\n2. Šio įstatymo 9 straipsnio 3 dalis ir 10 straipsnis įsigalioja 2023 m. sausio 1 d.\n\n3. Lietuvos Respublikos Vyriausybė ir finansų ministras iki 2023 m. rugsėjo 30 d. priima šio įstatymo įgyvendinamuosius teisės aktus.\n\n4. Valstybės įmonės „Indėlių ir investicijų draudimas“ vadovui netaikomos Lietuvos Respublikos valstybės ir savivaldybės įmonių įstatymo 11 straipsnio 1 dalies nuostatos dėl reikalavimo tam pačiam asmeniui tos pačios įmonės vadovu būti skiriamam ne daugiau kaip dvi kadencijas iš eilės.\n\n5. Įsigaliojus šiam įstatymui, valstybės įmonės „Indėlių ir investicijų draudimas“ vadovas skiriamas į draudimo įmonės vadovo pareigas, jeigu draudimo įmonės savininko teises ir pareigas įgyvendinančios institucijos sprendimu nustatoma, kad valstybės įmonės „Indėlių ir investicijų draudimas“ vadovo ankstesnės kadencijos laikotarpiu valstybės įmonė „Indėlių ir investicijų draudimas“ pasiekė visus jai nustatytus veiklos tikslus. Jeigu valstybės įmonės „Indėlių ir investicijų draudimas“ vadovo ankstesnės kadencijos laikotarpiu valstybės įmonė „Indėlių ir investicijų draudimas“ visų jai nustatytų veiklos tikslų nepasiekė, draudimo įmonės vadovas skiriamas draudimo įmonės įstatuose nustatyta tvarka.\n\n6. Įsigaliojus šiam įstatymui, kituose teisės aktuose nurodyta valstybės įmonė „Indėlių ir investicijų draudimas“ suprantama kaip Vyriausybės paskirtas juridinis asmuo, įgyvendinantis valstybės politiką indėlių ir įsipareigojimų investuotojams draudimo srityje.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
