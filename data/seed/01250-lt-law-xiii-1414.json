{
  "id": "lt-law-xiii-1414",
  "type": "statute",
  "title": "Lietuvos Respublikos technologijų ir inovacijų įstatymas",
  "short_name": "XIII-1414",
  "status": "in_force",
  "issued_date": "2018-06-30",
  "in_force_date": "2019-01-01",
  "url": "https://e-tar.lt/portal/lt/legalAct/303806a0869411e8af589337bf1eb893/hJlUmKDlJn",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šio įstatymo paskirtis – sudaryti palankias sąlygas Lietuvos Respublikoje kurti ir diegti inovacijas.\n\n2. Šis įstatymas nustato technologijų ir inovacijų sistemos sandarą, technologijų ir inovacijų politiką formuojančias ir įgyvendinančias institucijas, technologijų ir inovacijų veiklą vykdančius subjektus, technologijų ir inovacijų veiklos finansavimą ir skatinimą.\n\n3. Šio įstatymo nuostatos suderintos su Europos Sąjungos teisės aktu, nurodytu šio įstatymo priede.\nPapildyta straipsnio dalimi:\nNr. XV-105, 2025-01-14, paskelbta TAR 2025-01-22, i. k. 2025-00715"
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Atviros prieigos centras – atvirai prieinamų mokslinių tyrimų ir eksperimentinės plėtros išteklių pagrindu veikiantis juridinis asmuo arba užsienio juridinio asmens arba kitos organizacijos filialas, įsteigtas Lietuvos Respublikoje, teikiantis paslaugas, reikalingas moksliniams tyrimams ir (arba) eksperimentinės plėtros darbams atlikti.\n\n2. Eksperimentinė plėtra – moksliniais tyrimais ir (arba) praktine patirtimi sukauptu pažinimu grindžiama nuosekli, papildomų žinių teikianti veikla, kurios tikslas – kurti naujus produktus ar procesus arba tobulinti jau sukurtus produktus ar procesus, taip pat kurti arba iš esmės tobulinti moksliniais tyrimais ir (arba) praktine patirtimi sukauptu pažinimu grindžiamus žmogaus, kultūros ir visuomenės problemų sprendinius.\n\n3. Finansinės inžinerijos priemonė – finansavimo priemonė, kuriai finansuoti ir (arba) vykdyti skirtos lėšos (ar jų dalis) grįžta ir pakartotinai naudojamos tiems patiems finansavimo priemonės kūrimo metu nustatytiems tikslams.\n\n4. Ikiprekybinis pirkimas – mokslinių tyrimų ir (arba) eksperimentinės plėtros paslaugų, kurių Bendrojo viešųjų pirkimų žodyno kodai yra nuo 73000000-2 iki 73120000-9, 73300000-5, 73420000-2 ir 73430000-5, išskyrus tas, iš kurių gauta nauda naudojama tik perkančiosios organizacijos arba perkančiojo subjekto (toliau – perkančioji organizacija) poreikiams tenkinti ir už kurias viską sumoka perkančioji organizacija arba kurios laikomos valstybės pagalba, įsigijimas, siekiant sukurti inovatyvųjį produktą.\n\n5. Inovacija – naujas arba patobulintas produktas ar procesas (arba jų derinys), kuris reikšmingai skiriasi nuo ankstesnių subjekto produktų ar procesų ir kuris (produktas) yra pateiktas potencialiems naudotojams arba kuris (procesas) subjekto yra naudojamas, tai yra įdiegtas į rinką, viešojo valdymo, socialinę, kultūros sritį.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\n\n6. Inovacinė veikla – naujų arba patobulintų produktų ar procesų (arba jų derinių), kurie reikšmingai skiriasi nuo ankstesnių subjekto produktų ar procesų, kūrimo ir diegimo į rinką, viešojo valdymo, socialinę, kultūros sritį veikla.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\n\n7. Inovatyvus produktas – inovacinės veiklos rezultatas, kuris įdiegtas į rinką, viešojo valdymo, socialinę, kultūros sritį tampa inovacija.\n\n8. Inovatyvus viešasis pirkimas – viešasis pirkimas, kai perkančioji organizacija, techninėje specifikacijoje apibrėždama perkamą objektą, įtraukia reikalavimus, kurie užtikrina, kad perkančioji organizacija įsigytų inovatyvių produktų, įskaitant gamybos, statybos, konstravimo ar kitus procesus, kurie geriausiai tinka efektyviai atlikti perkančiosios organizacijos funkcijas ar pasiekti strateginius tikslus, ir (arba) viešąjį pirkimą ir pirkimą, atliekamą vandentvarkos, energetikos, transporto ar pašto paslaugų srityje (toliau – viešasis pirkimas) vykdo pagal procedūras, kurios sudaro prielaidas ir paskatas tiekėjams pasiūlyti ir tiekti inovatyvius produktus.\n\n9. Klasteris – ūkio subjektų ir (arba) mokslo ir studijų institucijų, ir (arba) kitų subjektų grupė, funkcionuojanti partnerystės principu ir kurios nariai veikia tarpusavyje įvairiose ekonominės veiklos ir iniciatyvų srityse, siekdami padidinti ekonominį savo veiklos efektyvumą.\n\n10. Konkursinė technologijų programa – konkurso būdu atrinktų ūkio subjektų arba ūkio subjektų kartu su valstybės mokslo ir studijų institucijomis vykdomų eksperimentinės plėtros priemonių visuma, kurios rezultatai yra naujos technologinės žinios arba nauja technologijų infrastruktūra, arba nauji produktai, paruošti diegti į rinką.\n\n11. Mokslo ir technologijų parkas – juridinis asmuo, kuris, teikdamas inovacijų konsultacines ir inovacijų paramos paslaugas, sudaro palankias sąlygas steigti ir plėtoti ūkio subjektus, vykdančius taikomuosius mokslinius tyrimus, eksperimentinės plėtros darbus bei diegiančius inovacijas.\n\n12. Produktas – darbo pastangų rezultatas, įskaitant problemų sprendimo sprendinius, kuris gali būti pateiktas į rinką žmonių norams ir poreikiams tenkinti.\n\n13. Technologija – tikslingas įrankių, mechanizmų, techninių priemonių, profesinių gebėjimų, sistemų ar organizacinių metodų kūrimas, naudojimas ir pažinimas, siekiant išspręsti problemą ar atlikti specifinę funkciją, įskaitant problemas ir specifines funkcijas socialinėje, kultūrinėje, humanitarinėje ir kitose srityse.\n\n14. Neteko galios nuo 2022-03-31.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\n\n15. Valstybės pagalba – priemonė, atitinkanti Sutarties dėl Europos Sąjungos veikimo 107 straipsnio 1 dalyje nustatytus kriterijus.\n\n16. Valstybės užsakymas inovacinei veiklai – valstybės ar savivaldybės institucijų pasiūlymas už atlygį sukurti inovatyvius produktus, reikalingus šių institucijų funkcijoms vykdyti.\n\n17. Kitos šiame įstatyme vartojamos sąvokos suprantamos taip, kaip apibrėžiamos Reglamente (ES) 2024/1689, Lietuvos Respublikos mokslo ir studijų įstatyme, Lietuvos Respublikos smulkiojo ir vidutinio verslo plėtros įstatyme, Lietuvos Respublikos konkurencijos įstatyme, Lietuvos Respublikos viešojo sektoriaus atskaitomybės įstatyme.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\nNr. XV-105, 2025-01-14, paskelbta TAR 2025-01-22, i. k. 2025-00715\n\nII SKYRIUS\nMOKSLO, TECHNOLOGIJŲ IR INOVACIJŲ SISTEMA\n\nPIRMASIS SKIRSNIS\nBENDROSIOS NUOSTATOS"
    },
    {
      "provision_ref": "art3",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "3",
      "title": "3 straipsnis. Mokslo, technologijų ir inovacijų sistemos sandara",
      "content": "Mokslo, technologijų ir inovacijų sistemą sudaro šios sritys:\n\n1) mokslo sritis;\n\n2) technologijų sritis;\n\n3) inovacijų sritis."
    },
    {
      "provision_ref": "art4",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "4",
      "title": "4 straipsnis. Mokslo sritis",
      "content": "Mokslo srities reguliavimą nustato Lietuvos Respublikos mokslo ir studijų įstatymas."
    },
    {
      "provision_ref": "art5",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "5",
      "title": "5 straipsnis. Technologijų sritis",
      "content": "1. Technologijų srities paskirtis – užtikrinti valstybės kompetenciją technologijų srityje, padedančią kurti naujus produktus, ir gebėti tinkamai pasinaudoti pasauline technologijų pažanga.\n\n2. Technologijų srityje vykdoma eksperimentinė plėtra apima naujų produktų sukūrimą ir parengimą rinkai. Vykdant eksperimentinę plėtrą gaunamos praktinės ir (arba) technologinės, ir (arba) verslo žinios ir kuriamas naujas produktas.\n\n3. Technologijų srities veiklos rūšių – metrologijos, standartizacijos, akreditacijos ir kitų – reguliavimą nustato atitinkami įstatymai.\n\n4. Kuriant naujus produktus atliekamų mokslinių tyrimų ir vykdomos eksperimentinės plėtros etapų rezultatų brandumo lygiui nustatyti naudojama technologinės parengties lygių sistema, kurios klasifikacinius principus apibrėžia Lietuvos Respublikos Vyriausybė arba jos įgaliota institucija."
    },
    {
      "provision_ref": "art6",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "6",
      "title": "6 straipsnis. Inovacijų sritis",
      "content": "1. Inovacijų srities paskirtis – skatinti šiame įstatyme nurodytus subjektus vykdyti inovacinę veiklą.\n\n2. Inovacinė veikla skatinama vadovaujantis inovatyvumo (kūrybingumo) horizontaliuoju principu. Inovatyvumo (kūrybingumo) horizontalusis principas suprantamas kaip inovatyvių ir veiksmingiausių veikimo būdų paieška ir taikymas, efektyvus mokslo ir verslo bendradarbiavimas, mokslinių tyrimų ir mokslo pažangos rezultatų, naujų technologijų taikymas, kūrybiškų sprendimų paieška valstybei aktualiems iššūkiams įveikti, didesnės vertės, geresnės kokybės paslaugoms ir produktams visose valstybės veiklos srityse kurti.\n\nStraipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art7",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "7",
      "title": "7 straipsnis. Mokslo, technologijų ir inovacijų skatinimas",
      "content": "1. Siekiant valstybės socialinės ir technologinės pažangos, moksliniai tyrimai, eksperimentinė plėtra ir inovacinė veikla skatinami ugdant asmenų kūrybingumą ir verslumą, stiprinant mokslines, technologines, praktines ir verslo žinias ir užtikrinant efektyvų jų panaudojimą, siekiant kurti naujas idėjas, jas įgyvendinti ir diegti.\n\n2. Mokslo, technologijų ir inovacijų politikos veikla skatinama vadovaujantis Lietuvos Respublikos strateginio valdymo įstatymu. Mokslo, technologijų ir inovacijų politikos vystymosi kryptis nustato Lietuvos Respublikos Seimas, tvirtindamas Valstybės pažangos strategiją ir priimdamas įstatymus. Mokslo, technologijų ir inovacijų politikos strateginius tikslus ir (arba) pažangos uždavinius nustato Vyriausybė, tvirtindama Nacionalinį pažangos planą. Mokslo, technologijų ir inovacijų politikos pažangos uždavinių įgyvendinimo priemonės suplanuojamos Vyriausybės tvirtinamose nacionalinėse plėtros programose.\nStraipsnio dalies pakeitimai:\nNr. XIII-3102, 2020-06-25, paskelbta TAR 2020-07-09, i. k. 2020-15308\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art8",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "8",
      "title": "8 straipsnis. Eksperimentinės plėtros ir inovacinės veiklos principai",
      "content": "Eksperimentinė plėtra ir inovacinė veikla vykdomos vadovaujantis šiais principais:\n\n1) visų rūšių kūrybos laisvės;\n\n2) ūkinės veiklos laisvės ir iniciatyvos;\n\n3) sąžiningos konkurencijos;\n\n4) nediskriminavimo;\n\n5) akademinės etikos;\n\n6) verslo etikos;\n\n7) intelektinės nuosavybės teisių apsaugos užtikrinimo;\n\n8) nacionalinio saugumo.\n\nANTRASIS skirsnis\nMokslo, Technologijų ir inovacijų politiką formuojančios institucijos"
    },
    {
      "provision_ref": "art9",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "9",
      "title": "9 straipsnis. Mokslo, technologijų ir inovacijų sričių politiką formuojančios institucijos",
      "content": "1. Valstybės mokslo politiką formuoja Mokslo ir studijų įstatyme nurodytos mokslo ir studijų politiką formuojančios institucijos. Šio straipsnio 2 dalyje nurodyta ministerija inicijuoja valstybės mokslo politikos formavimo sprendimus.\n\n2. Valstybės technologijų ir inovacijų politiką pagal šiame ir kituose įstatymuose bei kituose teisės aktuose nustatytą kompetenciją formuoja Lietuvos Respublikos ekonomikos ir inovacijų ministerija (toliau – valstybės technologijų ir inovacijų politiką formuojanti ministerija).\n\n3. Šio straipsnio 2 dalyje nenurodytos ministerijos politikos formavimo sprendimus valstybės technologijų ir inovacijų srityse priima suderinusios su valstybės technologijų ir inovacijų politiką formuojančia ministerija.\n\nStraipsnio pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446"
    },
    {
      "provision_ref": "art10",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "10",
      "title": "10 straipsnis. Mokslo, technologijų ir inovacijų taryba",
      "content": "1. Mokslo, technologijų ir inovacijų taryba (toliau – Taryba) sudaroma padėti Vyriausybei koordinuoti ministerijų ir Vyriausybės įstaigų, kitų Vyriausybės įsteigtų biudžetinių įstaigų, kurių savininko teises ir pareigas įgyvendina Vyriausybė, veiklą, siekiant strateginių, sisteminių ir tarpinstitucinių sprendimų, kurių reikia mokslo, technologijų ir inovacijų politikai formuoti ir įgyvendinti. Tarybos institucinę sudėtį tvirtina Vyriausybė, personalinę sudėtį – Lietuvos Respublikos Ministras Pirmininkas.\n\n2. Taryba:\n\n1) svarsto ir pritaria pasiūlymams dėl mokslo, technologijų ir inovacijų sričių plėtros krypčių, prioritetų, tikslų, kitų su mokslo, technologijų ir inovacijų sritimis susijusių strateginių sprendimų;\n\n2) užtikrina mokslo, technologijų ir inovacijų politikos sričių sinergiją, šių politikos sričių integralumą su horizontaliomis, tarpsektorinėmis politikos sritimis;\n\n3) svarsto ir pritaria pasiūlymams dėl mokslinių tyrimų ir eksperimentinės plėtros ir inovacijų (sumaniosios specializacijos) prioritetų, stebi šių prioritetų įgyvendinimo pažangą;\n\n4) svarsto ir pritaria pasiūlymams dėl krypčių, kurioms būtų telkiami valstybės finansiniai, mokslo ir verslo ištekliai, turimos žinios, patirtis ir kurios prisidėtų prie aktualiausių visuomenės iššūkių sprendimo;\n\n5) pagal poreikį teikia Vyriausybei siūlymus ir rekomendacijas Tarybos kompetencijos klausimais;\n\n6) atlieka kitas Vyriausybės jai pavestas funkcijas.\n\n3. Taryba veikia Tarybos darbo reglamente nustatyta tvarka. Tarybos darbo reglamentą tvirtina Vyriausybė. Savo veiklai organizuoti Taryba gali sudaryti darbo grupes konkretiems tikslams pasiekti ir (ar) užduotims įvykdyti, pasitelkti socialinius ir ekonominius partnerius, ekspertus. Taryba turi teisę gauti iš valstybės ir savivaldybės institucijų bei įstaigų ir organizacijų informaciją, būtiną šio straipsnio 2 dalyje jai nustatytoms funkcijoms atlikti.\n\nStraipsnio pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art11",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "11",
      "title": "11 straipsnis. Valstybės technologijų ir inovacijų politiką formuojančios ministerijos funkcijos technologijų ir inovacijų srityse",
      "content": "Pakeistas straipsnio pavadinimas:\nNr. XIII-2368, 2019-07-16, paskelbta TAR 2019-07-29, i. k. 2019-12446\n\n1. Valstybės technologijų ir inovacijų politiką formuojanti ministerija formuoja technologijų plėtros ir inovacijų politiką, organizuoja, koordinuoja ir kontroliuoja jos įgyvendinimą.\n\n2. Valstybės technologijų ir inovacijų politiką formuojančios ministerijos funkcijos technologijų ir inovacijų srityse:\n\n1) teikia Vyriausybei teisės aktų, reguliuojančių technologinės ir inovacinės veiklos skatinimą valstybėje, viešojo ir privataus sektorių eksperimentinės plėtros ir inovacinės veiklos vertinimą, rėmimą ir finansavimą, suderinimą su valstybės pagalbos taisyklėmis, projektus;\n\n2) skatindama mokslinių, technologinių, praktinių ir verslo žinių kūrimą ir įsigijimą, Vyriausybės nustatyta tvarka teikia finansavimą ir kitas pagalbos priemones fiziniams ir juridiniams asmenims intelektinės nuosavybės apsaugos, intelektinės nuosavybės teisių įsigijimo ir naudojimo srityse;\n\n3) tvirtina inovatyvių viešųjų pirkimų gaires;\n\n4) rengia ir teikia Vyriausybei ikiprekybinius pirkimus reguliuojančių teisės aktų projektus, jeigu Vyriausybė neįgaliojo šiame punkte nurodytus teisės aktus tvirtinti valstybės technologijų ir inovacijų politiką formuojančios ministerijos ministro;\n\n5) koordinuoja inovatyvumo (kūrybingumo) horizontaliojo principo įgyvendinimą;\nPapildyta straipsnio punktu:\nNr. XIV-737, 2021-12-09, paskelbta TAR 2021-12-15, i. k. 2021-25850\n\n6) koordinuoja mokslinių tyrimų ir eksperimentinės plėtros ir inovacijų (sumaniosios specializacijos) prioritetų įgyvendinimą;\nPapildyta straipsnio punktu:\nNr. XIV-737, 2021-12-09, paskelbta TAR 2021-12-15, i. k. 2021-25850\n\n7) nustato tvarką, kuria vadovaujantis vertinama, ar ūkio subjektų, siekiančių gauti valstybės paramą, vykdoma veikla turi didelį ir inovacijomis grindžiamą verslo plėtros potencialą;\nPapildyta straipsnio punktu:\nNr. XV-105, 2025-01-14, paskelbta TAR 2025-01-22, i. k. 2025-00715\n\n8) atlieka kitas šiuo ir kitais įstatymais, Vyriausybės nutarimais jai pavestas funkcijas technologijų ir inovacijų srityse.\nStraipsnio punkto numeracijos pakeitimas:\nNr. XIV-737, 2021-12-09, paskelbta TAR 2021-12-15, i. k. 2021-25850\nNr. XV-105, 2025-01-14, paskelbta TAR 2025-01-22, i. k. 2025-00715\n\nStraipsnio dalies pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\n\n3. Valstybės technologijų ir inovacijų politiką formuojanti ministerija koordinuoja valstybės valdomų įmonių, biudžetinių įstaigų ir viešųjų įstaigų, kurių savininkė ar viena iš dalininkų yra valstybė, įgyvendinančių technologijų ir inovacijų politiką, veiklą.\n\n4. Valstybės technologijų ir inovacijų politiką formuojanti ministerija kartu su Lietuvos Respublikos švietimo, mokslo ir sporto ministerija atlieka šias funkcijas:\n\n1) užtikrina efektyvų mokslo ir studijų institucijų ir ūkio subjektų bendradarbiavimą;\n\n2) atlikdamos šios dalies 1 punkte nurodytą funkciją, imasi veiksmų, kad šios dalies 1 punkte nurodytų subjektų bendradarbiavimas būtų pagrįstas ekonomine nauda;\n\n3) rengia nacionalinių mokslo ir technologijų programų nuostatus ir koordinuoja jų įgyvendinimą;\n\n4) rengia mokslo, technologijų ir inovacijų politikos pažangos uždavinius įgyvendinančias nacionalines plėtros programas, organizuoja, koordinuoja ir kontroliuoja jų įgyvendinimą.\nStraipsnio punkto pakeitimai:\nNr. XIII-3102, 2020-06-25, paskelbta TAR 2020-07-09, i. k. 2020-15308\n\nStraipsnio dalies pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446"
    },
    {
      "provision_ref": "art12",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "12",
      "title": "12 straipsnis. Kitų ministerijų funkcijos mokslo, technologijų ir inovacijų srityse",
      "content": "Pakeistas straipsnio pavadinimas:\nNr. XIII-2368, 2019-07-16, paskelbta TAR 2019-07-29, i. k. 2019-12446\n\n1. Šio įstatymo 11 straipsnyje nenurodytos kitos ministerijos (toliau šiame straipsnyje – kitos ministerijos) pagal savo kompetenciją:\n\n1) atlieka inovatyvius viešuosius pirkimus ir ikiprekybinius pirkimus ir skatina joms pavaldžias valstybės institucijas ir įstaigas, kurios yra perkančiosios organizacijos, atlikti inovatyvius viešuosius pirkimus ir ikiprekybinius pirkimus;\n\n2) rengia ir (arba) koordinuoja jų ministrų valdymo sričių taikomųjų mokslinių tyrimų, eksperimentinės plėtros ir inovacinės veiklos programas ir jų įgyvendinimą, užtikrina joms reikalingą finansavimą.\n\n2. Valstybės technologijų ir inovacijų politiką formuojanti ministerija ir Švietimo, mokslo ir sporto ministerija taip pat atlieka šio straipsnio 1 dalies 1 punkte nurodytą funkciją.\nStraipsnio dalies pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\n\nTREČIASIS skirsnis\ntechnologijų ir Inovacijų politiką įgyvendinančios institucijos"
    },
    {
      "provision_ref": "art13",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "13",
      "title": "13 straipsnis. Valstybės technologijų ir inovacijų politiką įgyvendinančios institucijos",
      "content": "Valstybės technologijų ir inovacijų politiką pagal šiame ir kituose įstatymuose bei kituose teisės aktuose nustatytą kompetenciją įgyvendina Vyriausybės įgaliota institucija (toliau – valstybės technologijų ir inovacijų politiką įgyvendinanti institucija), kitos Vyriausybės, ekonomikos ir inovacijų ministro įgaliotos institucijos arba įstaigos, mokslo ir studijų institucijos.\n\nStraipsnio pakeitimai:\nNr. XV-105, 2025-01-14, paskelbta TAR 2025-01-22, i. k. 2025-00715"
    },
    {
      "provision_ref": "art14",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "14",
      "title": "14 straipsnis. Valstybės technologijų ir inovacijų politiką įgyvendinanti institucija",
      "content": "1. Neteko galios nuo 2025-04-01\nStraipsnio dalies naikinimas:\nNr. XV-105, 2025-01-14, paskelbta TAR 2025-01-22, i. k. 2025-00715\n\n2. Valstybės technologijų ir inovacijų politiką įgyvendinanti institucija atlieka šias funkcijas:\n\n1) įgyvendina nacionalines mokslo ir technologijų programas ir konkursines technologijų programas;\n\n2) įgyvendina valstybės technologijų ir inovacijų politiką formuojančios ministerijos ir kitų valstybės institucijų taikomųjų mokslinių tyrimų, eksperimentinės plėtros ir inovacinės veiklos skatinimo programas;\n\n3) įgyvendina priemones, kurias taikydamos perkančiosios organizacijos atlieka inovatyvius viešuosius pirkimus ir ikiprekybinius pirkimus, teikia šioms organizacijoms metodinę pagalbą dėl šiame punkte nurodytų pirkimų;\n\n4) teikia atlygintiną ir neatlygintiną finansavimą ūkio subjektams, vykdantiems taikomųjų mokslinių tyrimų veiklą, eksperimentinę plėtrą ir inovacinę veiklą;\n\n5) įgyvendina ūkio subjektų ir mokslo ir studijų institucijų bendradarbiavimo plėtros priemones;\n\n6) koordinuoja ir remia Lietuvos Respublikoje įsteigtų juridinių ir fizinių asmenų dalyvavimą Europos Sąjungos ir tarptautinėse technologijų ir inovacijų programose ir projektuose;\n\n7) teikia technologijų ir inovacijų srities informavimo ir konsultavimo paslaugas;\n\n8) vadovaudamasi ekonomikos ir inovacijų ministro patvirtinta vykdomos eksperimentinės plėtros vertinimo metodika, organizuoja siekiančių gauti valstybės finansavimą eksperimentinei plėtrai subjektų vykdomos eksperimentinės plėtros projektų vertinimą ir teikia siūlymus valstybės technologijų ir inovacijų politiką formuojančiai ministerijai dėl šios veiklos finansavimo principų, išskyrus siūlymus dėl vertinimų, kuriuos atlieka Lietuvos mokslo taryba;\nStraipsnio punkto pakeitimai:\nNr. XV-105, 2025-01-14, paskelbta TAR 2025-01-22, i. k. 2025-00715\n\n9) atsižvelgdama į šios dalies 8 punkte nurodyto vertinimo rezultatus, teikia siūlymus valstybės technologijų ir inovacijų politiką formuojančiai ministerijai dėl valstybės biudžeto lėšų paskirstymo valstybės mokslo ir studijų institucijų vykdomai eksperimentinei plėtrai finansuoti metodikos, kurią tvirtina Vyriausybė arba jos įgaliota institucija;\n\n10) įgyvendina Lietuvos Respublikos fizinių ir juridinių asmenų integracijos į Europos Sąjungos ir tarptautinę technologijų ir inovacijų erdvę didinimo priemones;\n\n11) atlieka Lietuvos Respublikos inovacijų skatinimo fondo įstatyme valstybės technologijų ir inovacijų politiką įgyvendinančiai institucijai nustatytas su Inovacijų skatinimo fondo veikla susijusias funkcijas;\n\n12) įgyvendina ir koordinuoja projektus ir priemones, susijusias su užsienio startuolių pritraukimu į Lietuvos Respubliką;\n\n121) vadovaudamasi ekonomikos ir inovacijų ministro nustatyta tvarka, vertina, ar ūkio subjektų, siekiančių gauti valstybės paramą, vykdoma veikla turi didelį ir inovacijomis grindžiamą verslo plėtros potencialą, ir priima sprendimą šiuo klausimu;\nPapildyta straipsnio punktu:\nNr. XV-105, 2025-01-14, paskelbta TAR 2025-01-22, i. k. 2025-00715\n\n122) pagal Reglamento (ES) 2024/1689 28 straipsnio 1 dalį ir 70 straipsnio 1 dalį atlieka nacionalinės kompetentingos institucijos – notifikuojančiosios institucijos – funkcijas, vadovaudamasi Reglamentu (ES) 2024/1689, ekonomikos ir inovacijų ministro nustatytomis atitikties vertinimo įstaigų vertinimo, paskyrimo, notifikavimo ir stebėjimo procedūromis, taip pat kitais atitikties vertinimą reglamentuojančiais teisės aktais;\nPapildyta straipsnio punktu:\nNr. XV-105, 2025-01-14, paskelbta TAR 2025-01-22, i. k. 2025-00715\n\n123) pagal Reglamento (ES) 2024/1689 57 straipsnio 1 dalį sukuria apribotą bandomąją dirbtinio intelekto reglamentavimo aplinką ir kontroliuoja šios aplinkos veikimą  ekonomikos ir inovacijų ministro nustatyta tvarka;\nPapildyta straipsnio punktu:\nNr. XV-105, 2025-01-14, paskelbta TAR 2025-01-22, i. k. 2025-00715\n\n13) atlieka kitas šiame įstatyme nustatytas funkcijas.\n\n3. Valstybės technologijų ir inovacijų politiką įgyvendinanti institucija turi teisę gauti iš valstybės ir savivaldybės institucijų bei įstaigų ir organizacijų, valstybės registrų, kitų asmenų, kurių veikla susijusi su valstybės reguliuojamomis technologijų ir inovacijų sritimis, informaciją, būtiną nustatytoms funkcijoms atlikti.\n\n4. Valstybės technologijų ir inovacijų politiką įgyvendinanti institucija gali būti tarptautinių ne pelno siekiančių organizacijų, veikiančių su institucijos valstybės technologijų ir inovacijų politiką įgyvendinančios institucijos veikla susijusiose srityse, nare.\n\n5. Valstybės technologijų ir inovacijų politiką įgyvendinančios institucijos veikla atliekant šiame ir kituose įstatymuose jai nustatytas funkcijas finansuojama iš valstybės technologijų ir inovacijų politiką formuojančiai ministerijai skirtų valstybės biudžeto asignavimų ir (ar) kitų lėšų.\n\nStraipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art15",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "15",
      "title": "15 straipsnis. Neteko galios nuo 2022-03-31.",
      "content": "Straipsnio pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art16",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "16",
      "title": "16 straipsnis. Technologijų plėtros ir inovacijų skatinimo viešųjų paslaugų teikėjai",
      "content": "Technologijų plėtros ir inovacijų skatinimo viešųjų paslaugų teikėjai gali būti juridiniai asmenys (mokslo ir technologijų parkai, atviros prieigos centrai, verslo inkubatoriai, verslo informaciniai centrai ir kiti) ir juridinio asmens statuso neturintys subjektai (mokslo ir studijų institucijose įsteigti struktūriniai padaliniai, užsienio juridinių asmenų ar kitų organizacijų filialai, įsteigti Lietuvos Respublikoje, ir kiti). Technologijų plėtros ir inovacijų skatinimo viešųjų paslaugų teikėjų veiklos tikslas – įgyvendinant valstybės inovacinės veiklos skatinimo politiką, konsultuoti ir padėti ūkio subjektams vykdyti inovacinę veiklą ir šio įstatymo bei kitų teisės aktų nustatytomis priemonėmis skatinti šių subjektų inovacinę veiklą."
    },
    {
      "provision_ref": "art17",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "17",
      "title": "17 straipsnis. Mokslo ir technologijų parkai",
      "content": "1. Mokslo ir technologijų parko pagrindinės funkcijos – skatinti mokslo ir technologinių žinių sklaidos procesus, siekiant remti eksperimentinę plėtrą, sudaryti sąlygas komercinti mokslinių tyrimų rezultatus, skatinti mokslo ir studijų institucijų ir ūkio subjektų ryšius, propaguoti inovacijų kultūrą ir skatinti inovacijas.\n\n2. Tais atvejais, kai mokslo ir technologijų parkas yra viešasis juridinis asmuo, kurio tikslas – tenkinti viešuosius interesus ir kurio bent vienas iš dalyvių yra valstybinė mokslo ir studijų institucija ir (arba) valstybė, ir (arba) savivaldybė:\n\n1) mokslo ir technologijų parkas gali gauti valstybės ar savivaldybės lėšų šio straipsnio 1 dalyje nustatytoms funkcijoms atlikti;\n\n2) mokslo ir technologijų parkas Vyriausybės ar savivaldybės tarybos nustatyta tvarka gali gauti valstybei ir (arba) savivaldybei nuosavybės teise priklausančio turto pagal patikėjimo sutartį ne ilgesniam kaip 20 metų laikotarpiui. Į mokslo ir technologijų parkui perduotą pagal patikėjimo sutartį turtą negali būti nukreipiamas išieškojimas pagal mokslo ir technologijų parko prievoles, įskaitant prievoles, atsiradusias šį turtą valdant, naudojant ir juo disponuojant.\n\n3. Mokslo ir technologijų parkui, atitinkančiam šio straipsnio 2 dalyje nurodytas sąlygas, patikėjimo teise pagal patikėjimo sutartį ne ilgesniam kaip 20 metų laikotarpiui gali būti perduotas valstybinėms mokslo ir studijų institucijoms patikėjimo teise suteiktas valstybei nuosavybės teise priklausantis turtas valstybinės mokslo ir studijų institucijos sutikimu. Pasibaigus turto patikėjimo sutarčiai, sudarytai su mokslo ir technologijų parku, Vyriausybė valstybei nuosavybės teise priklausantį turtą patikėjimo teise valstybinės mokslo ir studijų institucijos sutikimu gali perduoti valstybinei mokslo ir studijų institucijai, kuri iki turto patikėjimo sutarties su mokslo ir technologijų parku sudarymo patikėjimo teise valdė, naudojo valstybės turtą ir juo disponavo.\n\n4. Valstybės ar savivaldybės turtas patikėjimo teise pagal patikėjimo sutartį šio straipsnio 2 dalyje nurodytas sąlygas atitinkančiam mokslo ir technologijų parkui perduodamas laikantis Valstybės ir savivaldybių turto valdymo, naudojimo ir disponavimo juo įstatyme nustatytų sąlygų ir tvarkos, išskyrus šiame straipsnyje nurodytas išimtis. Mokslo ir technologijų parkas pagal turto patikėjimo sutartį perduotą turtą Vyriausybės ir (arba) savivaldybės tarybos nustatyta tvarka viešo konkurso būdu gali išnuomoti įmonėms, vykdančioms (vykdysiančioms) taikomųjų mokslinių tyrimų ir eksperimentinės plėtros darbus ir diegiančioms (diegsiančioms) inovacijas, jeigu tai numatyta patikėjimo sutartyje ir jeigu tai būtina mokslo ir technologijų parko veiklai užtikrinti. Mokslo ir technologijų parkas patikėjimo teise pagal patikėjimo sutartį perduoto valstybės ir (arba) savivaldybės turto negali perduoti nuosavybės teise kitiems asmenims, jo įkeisti ar kitaip suvaržyti daiktines teises į jį, juo garantuoti, laiduoti ar kitu būdu užtikrinti savo ir kitų asmenų prievolių įvykdymą. Mokslo ir technologijų parkas turto patikėjimo sutarties galiojimo laikotarpiu privalo ne vėliau kaip iki kitų metų gegužės 1 dienos mokslo ir technologijų parko interneto svetainėje paskelbti praėjusių finansinių metų valstybės ir (arba) savivaldybės turto valdymo, naudojimo ir disponavimo juo ataskaitą, kurioje nurodoma bendra mokslo ir technologijų parkui patikėto turto vertė bei turto būklės pasikeitimai ataskaitiniais metais. Įmonės, vykdančios taikomųjų mokslinių tyrimų ir eksperimentinės plėtros darbus ir diegiančios inovacijas, išsinuomojusios valstybės ar savivaldybių turtą negali jo subnuomoti arba jo perduoti kitiems asmenims naudotis kitu būdu.\n\n5. Mokslo ir technologijų parkas, valdantis ir naudojantis jam patikėjimo teise perduotą valstybės ir (arba) savivaldybės turtą, privalo:\n\n1) užtikrinti, kad pajamos, gautos iš valstybės ir (arba) savivaldybių turto nuomos, būtų naudojamos mokslo ir technologijų parko įstatuose nustatytiems tikslams ir uždaviniams įgyvendinti;\n\n2) užtikrinti, kad Lietuvos Respublikos finansinių ataskaitų audito įstatymo nustatyta tvarka būtų atliekamas mokslo ir technologijų parko metinių finansinių ataskaitų auditas;\n\n3) Vyriausybės ar jos įgaliotos institucijos nustatyta tvarka parengti Valstybės pagalbos teikimo ataskaitą ir užtikrinti, kad pasibaigus jo finansiniams metams per keturis mėnesius būtų atliktas Valstybės pagalbos teikimo ataskaitos tikrinimas dėl ataskaitos atitikties Vyriausybės ar jos įgaliotos institucijos nustatytiems reikalavimams. Valstybės pagalbos teikimo ataskaitos tikrinimas atliekamas vadovaujantis Vyriausybės įgaliotos institucijos patvirtinta ir su Lietuvos auditorių rūmais suderinta technine užduotimi, kurioje nurodomi konkretūs šiai tikrinimo paslaugai keliami reikalavimai ir (arba) jos apimtis;\n\n4) Valstybės pagalbos teikimo ataskaitą kartu su auditoriaus Valstybės pagalbos teikimo ataskaitos tikrinimo ataskaita ne vėliau kaip per 30 dienų nuo auditoriaus tikrinimo ataskaitos pateikimo dienos pateikti Vyriausybės įgaliotai institucijai ir paskelbti mokslo ir technologijų parko interneto svetainėje;\n\n5) jeigu remiantis Valstybės pagalbos teikimo ataskaitos tikrinimo ataskaita nustatoma, kad atsirado finansinė nauda mokslo ir technologijų parkui, šią finansinę naudą perskirstyti kitais finansiniais metais, padidinus paslaugų, teiktinų mokslo ir technologijų parke įsikūrusioms įmonėms, vykdančioms taikomųjų mokslinių tyrimų ir eksperimentinės plėtros darbus ir diegiančioms inovacijas, kiekį. Finansinei naudai atsiradus paskutiniais valstybės ir (arba) savivaldybės turto patikėjimo sutarties metais, tokią finansinę naudą grąžinti institucijai ar įstaigai, su kuria sudaryta turto patikėjimo sutartis;\n\n6) interneto svetainėje skelbti informaciją apie teikiamų paslaugų įkainius, teikiamas nuolaidas ir įmonių priėmimo į mokslo ir technologijų parką tvarką.\n\n6. Mokslo ir technologijų parkai gali dalyvauti įgyvendinant mokslo, technologijų ir inovacijų politikos pažangos uždavinius įgyvendinančiose nacionalinėse plėtros programose nustatytas priemones ir jas įgyvendinančius projektus.\nStraipsnio dalies pakeitimai:\nNr. XIII-3102, 2020-06-25, paskelbta TAR 2020-07-09, i. k. 2020-15308\n\n7. Valstybės technologijų ir inovacijų politiką įgyvendinanti institucija atlieka mokslo ir technologijų parkų veiklos stebėseną ir vertinimą. Vertinimo rezultatai teikiami valstybės technologijų ir inovacijų politiką formuojančiai ministerijai.\nStraipsnio dalies pakeitimai:\nNr. XV-105, 2025-01-14, paskelbta TAR 2025-01-22, i. k. 2025-00715\n\n8. Mokslo ir technologijų parkų plėtros koncepciją rengia valstybės technologijų ir inovacijų politiką formuojanti ministerija, o tvirtina Vyriausybė.\n\nKETVIRTASIS SKIRSNIS\nSUBJEKTAI, VYKDANTYS EKSPERIMENTINĘ PLĖTRĄ IR (ARBA) INOVACINĘ VEIKLĄ"
    },
    {
      "provision_ref": "art18",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "18",
      "title": "18 straipsnis. Subjektai, turintys teisę gauti finansavimą eksperimentinei plėtrai ir (arba) inovacinei veiklai vykdyti ir dalyvauti įgyvendinant jos skatinimo priemones",
      "content": "1. Subjektai, turintys teisę gauti šiame įstatyme nustatytą finansavimą eksperimentinei plėtrai ir (arba) inovacinei veiklai vykdyti ir dalyvauti įgyvendinant jos skatinimo priemones, yra šie:\n\n1) valstybinės aukštosios mokyklos ir valstybiniai mokslinių tyrimų institutai;\n\n2) perkančiosios organizacijos;\n\n3) nevalstybinės aukštosios mokyklos ir nevalstybiniai mokslinių tyrimų institutai;\n\n4) ūkio subjektai ir susijusių ūkio subjektų grupės (toliau – ūkio subjektai);\n\n5) fiziniai asmenys;\n\n6) asociacijos;\n\n7) pelno nesiekiančios organizacijos.\n\n2. Šio straipsnio 1 dalyje nurodytiems subjektams skiriamas finansavimas ir kitos skatinimo priemonės eksperimentinei plėtrai ir (arba) inovacinei veiklai vykdyti turi atitikti valstybės pagalbą reguliuojančių teisės aktų reikalavimus.\n\nStraipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art19",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "19",
      "title": "19 straipsnis. Klasteriai",
      "content": "1. Valstybė, siekdama sustiprinti ūkio subjektų tarpusavio bendradarbiavimą ir keitimąsi žiniomis, skatina klasterių kūrimą, remia klasterių veiklą ir investicijas į klasterių bendrai naudojamas atviros prieigos infrastruktūras.\n\n2. Klasteriams skiriamos skatinimo priemonės įgyvendinamos valstybės technologijų ir inovacijų politiką formuojančios ministerijos sprendimu.\nStraipsnio dalies pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art20",
      "chapter": "II SKYRIUS MOKSLO, TECHNOLOGIJŲ IR INOVACIJŲ SISTEMA",
      "section": "20",
      "title": "20 straipsnis. Kiti viešojo sektoriaus subjektai",
      "content": "Viešojo sektoriaus subjektai, kurie yra perkančiosios organizacijos, skatinami vykdyti inovatyvius viešuosius pirkimus, ikiprekybinius pirkimus. Viešojo sektoriaus subjektai taip pat skatinami viešojo administravimo praktikoje taikyti pažangias viešojo valdymo technologijas ir savo veikloje naudoti inovatyvius produktus.\n\nIII SKYRIUS\nEKPERIMENTINĖS PLĖTROS IR INOVACINĖS VEIKLOS finansavimas IR SKATINIMAS"
    },
    {
      "provision_ref": "art21",
      "chapter": "III SKYRIUS EKPERIMENTINĖS PLĖTROS IR INOVACINĖS VEIKLOS finansavimas IR SKATINIMAS",
      "section": "21",
      "title": "21 straipsnis. Valstybinio eksperimentinės plėtros ir (arba) inovacinės veiklos finansavimo bendrosios nuostatos",
      "content": "1. Eksperimentinę plėtrą ir (arba) inovacinę veiklą vykdančių subjektų vykdoma eksperimentinė plėtra finansuojama:\n\n1) iš valstybės biudžeto bazinio finansavimo lėšų, skirtų eksperimentinei plėtrai;\n\n2) pagal nacionalines mokslo ir technologijų programas;\n\n3) pagal valstybės užsakymus inovacinei veiklai;\n\n4) iš Inovacijų skatinimo fondo lėšų;\n\n5) pagal konkursines technologijų programas.\n\n2. Eksperimentinės plėtros finansavimą mokslo ir studijų institucijose ir eksperimentinės plėtros finansavimą iš šio straipsnio 1 dalies 1 punkte nurodytų lėšų reguliuoja Mokslo ir studijų įstatymas.\n\n3. Nacionalinės mokslo ir technologijų programos – konkursinės programos, kuriomis, sutelkus Lietuvos mokslo, technologijų ir verslo potencialą bei kryptingai naudojant valstybės finansinius išteklius, inicijuojamas valstybės, verslo ir visuomenės poreikius tenkinančių naujų sprendinių kūrimas pasirinktose srityse. Nacionalinių mokslo ir technologijų programų projektus įgyvendina konkurso būdu atrinktos valstybės mokslo ir studijų institucijos ir ūkio subjektai. Kiekvienos nacionalinės mokslo ir technologijų programos nuostatus rengia valstybės technologijų ir inovacijų politiką formuojanti ministerija kartu su Švietimo, mokslo ir sporto ministerija, o tvirtina Vyriausybė. Nacionalinės mokslo ir technologijų programos gali būti finansuojamos iš valstybės technologijų ir inovacijų politiką formuojančiai ministerijai, Švietimo, mokslo ir sporto ministerijai, kitoms ministerijoms, valstybės technologijų ir inovacijų politiką įgyvendinančiai institucijai, Lietuvos mokslo tarybai skirtų valstybės biudžeto asignavimų ir kitų šaltinių. Nacionalines mokslo ir technologijų programas gali įgyvendinti valstybės technologijų ir inovacijų politiką įgyvendinanti institucija ir Lietuvos mokslo taryba. Konkrečios nacionalinės mokslo ir technologijų programos finansavimo šaltinis arba šaltiniai ir programą įgyvendinanti institucija nurodomi tos programos nuostatuose.\nStraipsnio dalies pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\nNr. XIII-3168, 2020-06-26, paskelbta TAR 2020-07-10, i. k. 2020-15501\nNr. XV-105, 2025-01-14, paskelbta TAR 2025-01-22, i. k. 2025-00715\n\n4. Valstybės teikiamus užsakymus inovacinei veiklai vykdo konkurso būdu atrinktos valstybės mokslo ir studijų institucijos ir ūkio subjektai.\n\n5. Konkursines technologijų programas inicijuoja ministerijos, o programas reguliuojančius teisės aktus, suderinę su valstybės technologijų ir inovacijų politiką formuojančia ministerija, tvirtina programą inicijavusių ministerijų ministrai.\n\n6. Ūkio subjektai arba ūkio subjektai kartu su valstybės mokslo ir studijų institucijomis konkuruoja dėl finansavimo, teikiamo pagal konkursinę technologijų programą, teikdami paraiškas, kurios vertinamos pagal jų atitiktį konkrečių konkursinių technologijų programų tikslams, aktualumo, pareiškėjų ir (arba) vykdytojų kompetencijos, projektų kokybės ir kitiems atitinkamoje konkursinėje technologijų programoje nustatytiems kriterijams.\n\n7. Pagal konkursines technologijų programas teikiamą finansavimą įgyvendina valstybės technologijų ir inovacijų politiką įgyvendinanti institucija ir (arba) Vyriausybės arba valstybės technologijų ir inovacijų politiką formuojančios ministerijos įgaliotos institucijos.\nStraipsnio dalies pakeitimai:\nNr. XV-105, 2025-01-14, paskelbta TAR 2025-01-22, i. k. 2025-00715\n\n8. Su konkursinėmis technologijų programomis susijusios Lietuvos ūkio, kultūros, socialinės, sveikatos, krašto ir gamtos apsaugos, kitų sričių eksperimentinė plėtra ir (arba) inovacinė veikla, specialistų rengimas ir kitos veiklos sritys finansuojami iš tvirtinant šias programas joms numatomų lėšų, kurias šioms programoms finansuoti skiria suinteresuotos ministerijos, fondai, mokslo ir studijų institucijos, ūkio subjektai."
    },
    {
      "provision_ref": "art22",
      "chapter": "III SKYRIUS EKPERIMENTINĖS PLĖTROS IR INOVACINĖS VEIKLOS finansavimas IR SKATINIMAS",
      "section": "22",
      "title": "22 straipsnis. Inovacijų paklausos skatinimo priemonės",
      "content": "1. Valstybė skatina technologijų plėtrą ir inovacijas, teikdama papildomą finansavimą perkančiosioms organizacijoms, įskaitant ir savivaldybės perkančiąsias organizacijas, atliekančioms inovatyvius viešuosius pirkimus ir ikiprekybinius pirkimus. Šio papildomo finansavimo tvarką nustato Vyriausybė. Vyriausybė, skatindama technologijų plėtrą ir inovacijas, gali ministerijoms, Vyriausybės įstaigoms, įstaigoms prie ministerijų ir kitoms Vyriausybei pavaldžioms perkančiosioms organizacijoms nustatyti skaičių (absoliučia reikšme arba procentine išraiška) viešųjų pirkimų, kurie turi būti atliekami kaip inovatyvūs viešieji pirkimai.\n\n2. Valstybė skatina technologijų plėtrą ir inovacijas, finansuodama ūkio subjektų atliekamus taikomuosius mokslinius tyrimus ir eksperimentinę plėtrą, skirtą naujiems produktams, reikalingiems efektyvesniam valstybės institucijų ir įstaigų funkcijų vykdymui, kurti. Šis finansavimas teikiamas valstybės institucijoms ir įstaigoms inovatyviems viešiesiems pirkimams ir ikiprekybiniams pirkimams atlikti."
    },
    {
      "provision_ref": "art23",
      "chapter": "III SKYRIUS EKPERIMENTINĖS PLĖTROS IR INOVACINĖS VEIKLOS finansavimas IR SKATINIMAS",
      "section": "23",
      "title": "23 straipsnis. Ūkio subjektų eksperimentinei plėtrai ir inovacinei veiklai teikiamas valstybės finansavimas",
      "content": "Ūkio subjektai valstybės finansavimą eksperimentinei plėtrai ir (arba) inovacinei veiklai gauna dalyvaudami konkursinėse mokslinių tyrimų programose ir konkursinėse technologijų programose ir įgyvendindami kitas šių veiklos rūšių skatinimo, rėmimo ir finansavimo priemones. Ūkio subjektai gali dalyvauti įgyvendinant valstybės inicijuotas nacionalines mokslo ir technologijų programas, atliekant inovatyvius viešuosius pirkimus, ikiprekybinius pirkimus ir kitus mokslinių tyrimų ir eksperimentinės plėtros paslaugų valstybės užsakymus.\n\nStraipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art24",
      "chapter": "III SKYRIUS EKPERIMENTINĖS PLĖTROS IR INOVACINĖS VEIKLOS finansavimas IR SKATINIMAS",
      "section": "24",
      "title": "24 straipsnis. Mokesčių lengvatos",
      "content": "Siekdama paskatinti technologijų plėtrą ir inovacijas, valstybė taiko mokesčių lengvatas mokslinius tyrimus atliekantiems, eksperimentinę plėtrą ir inovacinę veiklą vykdantiems ūkio subjektams. Šių mokestinių lengvatų dydį ir taikymo tvarką nustato konkrečių mokesčių įstatymai.\n\nIV SKYRIUS\nBAIGIAMOSIOS NUOSTATOS"
    },
    {
      "provision_ref": "art25",
      "chapter": "IV SKYRIUS BAIGIAMOSIOS NUOSTATOS",
      "section": "25",
      "title": "25 straipsnis. Neteko galios nuo 2022-03-31.",
      "content": "Straipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art26",
      "chapter": "IV SKYRIUS BAIGIAMOSIOS NUOSTATOS",
      "section": "26",
      "title": "26 straipsnis. Neteko galios nuo 2022-03-31.",
      "content": "Straipsnio pakeitimai:\nNr. XIII-2368, 2019-07-16, paskelbta TAR 2019-07-29, i. k. 2019-12446\nNr. XIII-3168, 2020-06-26, paskelbta TAR 2020-07-10, i. k. 2020-15501\nNr. XIV-737, 2021-12-09, paskelbta TAR 2021-12-15, i. k. 2021-25850"
    },
    {
      "provision_ref": "art27",
      "chapter": "IV SKYRIUS BAIGIAMOSIOS NUOSTATOS",
      "section": "27",
      "title": "27 straipsnis. Neteko galios nuo 2022-03-31.",
      "content": "Straipsnio pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                       Dalia Grybauskaitė\n\nLietuvos Respublikos\ntechnologijų ir inovacijų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2024 m. birželio 13 d. Europos Parlamento ir Tarybos reglamentas (ES) 2024/1689, kuriuo nustatomos suderintos dirbtinio intelekto taisyklės ir iš dalies keičiami reglamentai (EB) Nr. 300/2008, (ES) Nr. 167/2013, (ES) Nr. 168/2013, (ES) 2018/858, (ES) 2018/1139 ir (ES) 2019/2144 ir direktyvos 2014/90/ES, (ES) 2016/797 ir (ES) 2020/1828 (Dirbtinio intelekto aktas).\n________________________\n\nPapildyta priedu:\nNr. XV-105, 2025-01-14, paskelbta TAR 2025-01-22, i. k. 2025-00715"
    }
  ],
  "definitions": [
    {
      "term": "Atviros prieigos centras",
      "definition": "atvirai prieinamų mokslinių tyrimų ir eksperimentinės plėtros išteklių pagrindu veikiantis juridinis asmuo arba užsienio juridinio asmens arba kitos organizacijos filialas, įsteigtas Lietuvos Respublikoje, teikiantis paslaugas, reikalingas moksliniams tyrimams ir (arba) eksperimentinės plėtros darbams atlikti.",
      "source_provision": "art2"
    },
    {
      "term": "Eksperimentinė plėtra",
      "definition": "moksliniais tyrimais ir (arba) praktine patirtimi sukauptu pažinimu grindžiama nuosekli, papildomų žinių teikianti veikla, kurios tikslas – kurti naujus produktus ar procesus arba tobulinti jau sukurtus produktus ar procesus, taip pat kurti arba iš esmės tobulinti moksliniais tyrimais ir (arba) praktine patirtimi sukauptu pažinimu grindžiamus žmogaus, kultūros ir visuomenės problemų sprendinius.",
      "source_provision": "art2"
    },
    {
      "term": "Finansinės inžinerijos priemonė",
      "definition": "finansavimo priemonė, kuriai finansuoti ir (arba) vykdyti skirtos lėšos (ar jų dalis) grįžta ir pakartotinai naudojamos tiems patiems finansavimo priemonės kūrimo metu nustatytiems tikslams.",
      "source_provision": "art2"
    },
    {
      "term": "Ikiprekybinis pirkimas",
      "definition": "mokslinių tyrimų ir (arba) eksperimentinės plėtros paslaugų, kurių Bendrojo viešųjų pirkimų žodyno kodai yra nuo 73000000-2 iki 73120000-9, 73300000-5, 73420000-2 ir 73430000-5, išskyrus tas, iš kurių gauta nauda naudojama tik perkančiosios organizacijos arba perkančiojo subjekto (toliau – perkančioji organizacija) poreikiams tenkinti ir už kurias viską sumoka perkančioji organizacija arba kurios laikomos valstybės pagalba, įsigijimas, siekiant sukurti inovatyvųjį produktą.",
      "source_provision": "art2"
    },
    {
      "term": "Inovacija",
      "definition": "naujas arba patobulintas produktas ar procesas (arba jų derinys), kuris reikšmingai skiriasi nuo ankstesnių subjekto produktų ar procesų ir kuris (produktas) yra pateiktas potencialiems naudotojams arba kuris (procesas) subjekto yra naudojamas, tai yra įdiegtas į rinką, viešojo valdymo, socialinę, kultūros sritį.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850",
      "source_provision": "art2"
    },
    {
      "term": "Inovacinė veikla",
      "definition": "naujų arba patobulintų produktų ar procesų (arba jų derinių), kurie reikšmingai skiriasi nuo ankstesnių subjekto produktų ar procesų, kūrimo ir diegimo į rinką, viešojo valdymo, socialinę, kultūros sritį veikla.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850",
      "source_provision": "art2"
    },
    {
      "term": "Inovatyvus produktas",
      "definition": "inovacinės veiklos rezultatas, kuris įdiegtas į rinką, viešojo valdymo, socialinę, kultūros sritį tampa inovacija.",
      "source_provision": "art2"
    },
    {
      "term": "Inovatyvus viešasis pirkimas",
      "definition": "viešasis pirkimas, kai perkančioji organizacija, techninėje specifikacijoje apibrėždama perkamą objektą, įtraukia reikalavimus, kurie užtikrina, kad perkančioji organizacija įsigytų inovatyvių produktų, įskaitant gamybos, statybos, konstravimo ar kitus procesus, kurie geriausiai tinka efektyviai atlikti perkančiosios organizacijos funkcijas ar pasiekti strateginius tikslus, ir (arba) viešąjį pirkimą ir pirkimą, atliekamą vandentvarkos, energetikos, transporto ar pašto paslaugų srityje (toliau – viešasis pirkimas) vykdo pagal procedūras, kurios sudaro prielaidas ir paskatas tiekėjams pasiūlyti ir tiekti inovatyvius produktus.",
      "source_provision": "art2"
    },
    {
      "term": "Klasteris",
      "definition": "ūkio subjektų ir (arba) mokslo ir studijų institucijų, ir (arba) kitų subjektų grupė, funkcionuojanti partnerystės principu ir kurios nariai veikia tarpusavyje įvairiose ekonominės veiklos ir iniciatyvų srityse, siekdami padidinti ekonominį savo veiklos efektyvumą.",
      "source_provision": "art2"
    },
    {
      "term": "Konkursinė technologijų programa",
      "definition": "konkurso būdu atrinktų ūkio subjektų arba ūkio subjektų kartu su valstybės mokslo ir studijų institucijomis vykdomų eksperimentinės plėtros priemonių visuma, kurios rezultatai yra naujos technologinės žinios arba nauja technologijų infrastruktūra, arba nauji produktai, paruošti diegti į rinką.",
      "source_provision": "art2"
    },
    {
      "term": "Mokslo ir technologijų parkas",
      "definition": "juridinis asmuo, kuris, teikdamas inovacijų konsultacines ir inovacijų paramos paslaugas, sudaro palankias sąlygas steigti ir plėtoti ūkio subjektus, vykdančius taikomuosius mokslinius tyrimus, eksperimentinės plėtros darbus bei diegiančius inovacijas.",
      "source_provision": "art2"
    },
    {
      "term": "Produktas",
      "definition": "darbo pastangų rezultatas, įskaitant problemų sprendimo sprendinius, kuris gali būti pateiktas į rinką žmonių norams ir poreikiams tenkinti.",
      "source_provision": "art2"
    },
    {
      "term": "Technologija",
      "definition": "tikslingas įrankių, mechanizmų, techninių priemonių, profesinių gebėjimų, sistemų ar organizacinių metodų kūrimas, naudojimas ir pažinimas, siekiant išspręsti problemą ar atlikti specifinę funkciją, įskaitant problemas ir specifines funkcijas socialinėje, kultūrinėje, humanitarinėje ir kitose srityse.",
      "source_provision": "art2"
    },
    {
      "term": "Neteko galios nuo 2022",
      "definition": "03-31.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850",
      "source_provision": "art2"
    },
    {
      "term": "Valstybės pagalba",
      "definition": "priemonė, atitinkanti Sutarties dėl Europos Sąjungos veikimo 107 straipsnio 1 dalyje nustatytus kriterijus.",
      "source_provision": "art2"
    },
    {
      "term": "Valstybės užsakymas inovacinei veiklai",
      "definition": "valstybės ar savivaldybės institucijų pasiūlymas už atlygį sukurti inovatyvius produktus, reikalingus šių institucijų funkcijoms vykdyti.\n\n17. Kitos šiame įstatyme vartojamos sąvokos suprantamos taip, kaip apibrėžiamos Reglamente (ES) 2024/1689, Lietuvos Respublikos mokslo ir studijų įstatyme, Lietuvos Respublikos smulkiojo ir vidutinio verslo plėtros įstatyme, Lietuvos Respublikos konkurencijos įstatyme, Lietuvos Respublikos viešojo sektoriaus atskaitomybės įstatyme.\nStraipsnio dalies pakeitimai:\nNr. XIV-737, 2021-12-09, paskelbta TAR 2021-12-15, i. k. 2021-25850\nNr. XV-105, 2025-01-14, paskelbta TAR 2025-01-22, i. k. 2025-00715\n\nII SKYRIUS\nMOKSLO, TECHNOLOGIJŲ IR INOVACIJŲ SISTEMA\n\nPIRMASIS SKIRSNIS\nBENDROSIOS NUOSTATOS",
      "source_provision": "art2"
    },
    {
      "term": "Technologijų srities paskirtis",
      "definition": "užtikrinti valstybės kompetenciją technologijų srityje, padedančią kurti naujus produktus, ir gebėti tinkamai pasinaudoti pasauline technologijų pažanga.\n\n2. Technologijų srityje vykdoma eksperimentinė plėtra apima naujų produktų sukūrimą ir parengimą rinkai. Vykdant eksperimentinę plėtrą gaunamos praktinės ir (arba) technologinės, ir (arba) verslo žinios ir kuriamas naujas produktas.",
      "source_provision": "art5"
    },
    {
      "term": "Technologijų srities veiklos rūšių",
      "definition": "metrologijos, standartizacijos, akreditacijos ir kitų – reguliavimą nustato atitinkami įstatymai.\n\n4. Kuriant naujus produktus atliekamų mokslinių tyrimų ir vykdomos eksperimentinės plėtros etapų rezultatų brandumo lygiui nustatyti naudojama technologinės parengties lygių sistema, kurios klasifikacinius principus apibrėžia Lietuvos Respublikos Vyriausybė arba jos įgaliota institucija.",
      "source_provision": "art5"
    }
  ]
}
