{
  "id": "lt-law-xiv-2128",
  "type": "statute",
  "title": "Lietuvos Respublikos nekilnojamojo turto kadastro įstatymo Nr. VIII-1764 2, 3, 6, 8, 9, 10, 11, 12, 15, 15-1 ir 17 straipsnių pakeitimo įstatymas",
  "short_name": "XIV-2128",
  "status": "in_force",
  "issued_date": "2023-06-29",
  "in_force_date": "2024-01-01",
  "url": "https://e-tar.lt/portal/lt/legalAct/b061e0d21faa11eeb233e8b04dc9bb3d/PhPkSSbROg",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 3 dalį ir ją išdėstyti taip:\n\n„3. Matininkas – fizinis asmuo, turintis Nacionalinės žemės tarnybos prie Aplinkos ministerijos išduotą matininko kvalifikacijos pažymėjimą, kuriuo suteikiama teisė nustatyti nekilnojamųjų daiktų kadastro duomenis, atstatyti žemės sklypų ribas žyminčius riboženklius.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio pavadinimą ir jį išdėstyti taip:\n\n„3 straipsnis. Nekilnojamojo turto kadastro paskirtis ir statusas“.\n\n2. Pakeisti 3 straipsnio 1 dalį ir ją išdėstyti taip:\n\n„1. Nekilnojamojo turto kadastro paskirtis – registruoti šio įstatymo 5 straipsnyje nurodytus Nekilnojamojo turto kadastro objektus bei įrašyti, kaupti ir apdoroti šio įstatymo 6 straipsnio 1 ir 2 dalyse nurodytus duomenis; teikti šiuos duomenis Lietuvos Respublikos valdžios institucijoms, viešojo administravimo subjektams, valstybės registrams ir valstybės informacinėms sistemoms, kitiems juridiniams asmenims, jų filialams, atstovybėms, įstatymų nustatytas funkcijas atliekantiems valstybės įgaliotiems asmenims, taip pat fiziniams asmenims įstatymų ir kitų teisės aktų nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "Pakeisti 6 straipsnio 3 dalį ir ją išdėstyti taip:\n\n„3. Įrašant nekilnojamojo daikto kadastro duomenis (išskyrus jūrinėje teritorijoje esančio statinio kadastro duomenis) į Nekilnojamojo turto kadastrą, turi būti įrašomas nekilnojamajam daiktui Vyriausybės nustatyta tvarka suteiktas adresas. Adresas į Nekilnojamojo turto kadastrą įrašomas tik tais atvejais, kai nekilnojamasis daiktas yra adreso objektas.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "1. Pakeisti 8 straipsnio 3 dalies 1 punktą ir jį išdėstyti taip:\n\n„1) nustatomos ir riboženkliais paženklinamos (jeigu anksčiau tai nebuvo atlikta) žemės sklypo ribos arba atstatomi sunaikinti anksčiau paženklintų žemės sklypo ribų riboženkliai, kurių standartus ir ženklinimo taisykles nustato Nacionalinė žemės tarnyba prie Aplinkos ministerijos (toliau – Nacionalinė žemės tarnyba). Paženklinus žemės sklypo ribas, surašomas žemės sklypo ribų paženklinimo–parodymo aktas, kuris yra neatsiejama Nekilnojamojo daikto kadastro duomenų bylos dalis;“.\n\n2. Pakeisti 8 straipsnio 3 dalies 10 punktą ir jį išdėstyti taip:\n\n„10) nustatoma statinio paskirtis, pavadinimas, adresas, statybos rūšių pradžios ir pabaigos metai;“.\n\n3. Papildyti 8 straipsnį 7 dalimi:\n\n„7. Žemės sklypų ribas žymintys riboženkliai, kurių ribų posūkio taškų koordinatės nustatytos grafiškai pagal paskiausiai atnaujintą kartografinę medžiagą, atstatomi vadovaujantis teritorijų planavimo dokumento ar žemės valdos projekto, kuriame suprojektuotos žemės sklypo ribos, sprendiniais.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "1. Pakeisti 9 straipsnio 4 dalies 3 punktą ir jį išdėstyti taip:\n\n„3) patikslinant nekilnojamųjų daiktų kadastro duomenis, kai šie nekilnojamieji daiktai ar jų dalys paimami visuomenės poreikiams. Iki žemės paėmimo visuomenės poreikiams projekto patvirtinimo šį projektą įgyvendinanti institucija, turėdama sprendimą pradėti žemės paėmimo visuomenės poreikiams procedūrą, inicijuoja numatomų paimti visuomenės poreikiams žemės sklypų, kurių ribų posūkio taškų koordinatės nenustatytos valstybinėje koordinačių sistemoje, kadastrinius matavimus. Patikslinti žemės sklypų kadastro duomenys įregistruojami žemės paėmimo visuomenės poreikiams projektą įgyvendinančios institucijos prašymu ir lėšomis;“.\n\n2. Papildyti 9 straipsnį 5 dalimi:\n\n„5. Dėl už žemės sklypų suformavimą atsakingų valstybės tarnautojų netinkamo veikimo neteisingai patvirtinti žemės sklypo kadastro duomenys taisomi, jeigu nėra pagrindo manyti, kad toks ištaisymas pažeis teisių į tą žemės sklypą turėtojų ar trečiųjų asmenų teisėtus interesus. Neteisingai patvirtinti žemės sklypo kadastro duomenys taisomi valstybės biudžeto lėšomis žemės sklypo savininko sutikimu. Nekilnojamojo turto kadastre įrašyti neteisingi žemės sklypo kadastro duomenys keičiami už žemės sklypų suformavimą atsakingos institucijos sprendimo pagrindu Kadastro nuostatų nustatyta tvarka šio žemės sklypo savininko prašymu.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pakeisti 10 straipsnio 6 dalį ir ją išdėstyti taip:\n\n„6. Sodininkų bendrijos pirmininkas arba jo įgaliotas asmuo Kadastro nuostatų nustatyta supaprastinta tvarka parengtus ir su Nacionalinės žemės tarnybos administracijos padaliniu suderintus sodininkų bendrijai priskirtos mėgėjų sodo teritorijos ribų duomenis pateikia Kadastro tvarkytojui. Kadastro tvarkytojas sodininkų bendrijos pirmininko arba jo įgalioto asmens prašymu Kadastro nuostatų nustatyta tvarka pažymi sodininkų bendrijai priskirtos mėgėjų sodo teritorijos ribas Nekilnojamojo turto kadastro žemėlapyje ir Nekilnojamojo turto kadastre padaro įrašus apie žemės sklypų buvimą toje sodininkų bendrijai priskirtoje mėgėjų sodo teritorijoje.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "1. Pakeisti 11 straipsnio 4 dalį ir ją išdėstyti taip:\n\n„4. Fizinis asmuo, pageidaujantis gauti matininko kvalifikacijos pažymėjimą, Nacionalinei žemės tarnybai pateikia prašymą ir dokumentus, įrodančius jo kvalifikacijos atitiktį. Matininko kvalifikacijos pažymėjimas išduodamas arba rašytinis motyvuotas atsisakymas išduoti kvalifikacijos pažymėjimą pareiškėjui pateikiamas ne vėliau kaip per 30 dienų nuo dokumentų, reikalingų kvalifikacijos pažymėjimui išduoti, gavimo dienos. Matininko kvalifikacijos pažymėjimas išduodamas Vyriausybės nustatyta tvarka.“\n\n2. Pakeisti 11 straipsnio 8 dalies 3 punktą ir jį išdėstyti taip:\n\n„3) ne rečiau kaip kas trejus metus tobulinti kvalifikaciją pagal Nacionalinės žemės tarnybos vadovo patvirtintas mokymo programas;“.\n\n3. Pakeisti 11 straipsnio 9 dalį ir ją išdėstyti taip:\n\n„9. Matininko veiklos pažeidimu laikoma, kai matininkas nesilaiko šio straipsnio 8 dalyje nustatytų jo veiklos reikalavimų. Šio straipsnio 10, 101 ir 12 dalyse numatytos poveikio priemonės matininkui už jo veiklos pažeidimą gali būti taikomos ne vėliau kaip per penkerius metus nuo pažeidimo padarymo dienos. Trunkamojo pažeidimo atveju penkerių metų terminas, per kurį matininkui gali būti taikomos atitinkamos poveikio priemonės, skaičiuojamas nuo pažeidimo paaiškėjimo dienos.“\n\n4. Papildyti 11 straipsnį 91 ir 92 dalimis:\n\n„91. Matininkų veiklos pažeidimai pagal pobūdį skirstomi į:\n\n1) mažareikšmius pažeidimus. Mažareikšmiais pažeidimais laikomi tokie įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą, pažeidimai, kurie nesukelia žalos užsakovui ir (ar) tretiesiems asmenims. Kai mažareikšmį pažeidimą pašalinti įmanoma, šį pažeidimą padariusiam matininkui Nacionalinė žemės tarnyba pateikia rašytinį įspėjimą pašalinti mažareikšmį teisės aktų reikalavimų pažeidimą per šio straipsnio 10 dalyje nurodytą terminą;\n\n2) nešiurkščius pažeidimus. Nešiurkščiais pažeidimais laikomi tokie įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą, pažeidimai, dėl kurių atsirado arba galėjo atsirasti žala užsakovui ir (ar) tretiesiems asmenims, tačiau dėl šių pažeidimų negalėjo būti apribota arba nebuvo apribota užsakovo ir (ar) trečiųjų asmenų teisė valdyti turtą, juo naudotis ir (ar) disponuoti (toliau – nedidelė žala). Nedidelės žalos dydis nustatomas Vyriausybės ar jos įgaliotos institucijos vadovo nustatyta tvarka. Kai nešiurkštų pažeidimą pašalinti įmanoma, šį pažeidimą padariusiam matininkui Nacionalinė žemės tarnyba pateikia rašytinį įspėjimą pašalinti nešiurkštų teisės aktų reikalavimų pažeidimą per šio straipsnio 10 dalyje nurodytą terminą;\n\n3) šiurkščius pažeidimus. Šiurkščiais pažeidimais laikomi tokie įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą, pažeidimai, dėl kurių galėjo būti apribota arba buvo apribota užsakovo ir (ar) trečiųjų asmenų teisė valdyti turtą, juo naudotis ir (ar) disponuoti (toliau – didelė žala). Didelės žalos dydis nustatomas Vyriausybės ar jos įgaliotos institucijos vadovo nustatyta tvarka.\n\n92. Matininkui poveikio priemonė už padarytą pažeidimą skiriama atsižvelgiant į pažeidimo pobūdį ir pažeidėjo kaltę.“\n\n5. Pakeisti 11 straipsnio 10 dalį ir ją išdėstyti taip:\n\n„10. Nacionalinei žemės tarnybai nustačius mažareikšmį ir (ar) nešiurkštų matininko veiklos pažeidimą, kai pažeidimą pašalinti įmanoma, matininkas raštu įspėjamas, kad ne vėliau kaip per 20 darbo dienų nuo rašytinio įspėjimo gavimo dienos turi pašalinti nustatytą pažeidimą ir pateikti šio pažeidimo pašalinimo įrodymo dokumentus. Nustatytų pažeidimų pašalinimo terminas gali būti pratęstas vieną kartą 20 darbo dienų laikotarpiui Nacionalinei žemės tarnybai nustačius mažareikšmį ir (ar) nešiurkštų matininko veiklos pažeidimą, kai pažeidimo pašalinti neįmanoma, matininkas raštu įspėjamas, kad antrą kartą per vienus metus nuo rašytinio įspėjimo gavimo dienos nustačius mažareikšmį pažeidimą, jam 2 mėnesiams bus sustabdytas matininko kvalifikacijos pažymėjimo galiojimas ir (ar) antrą kartą per vienus metus nuo rašytinio įspėjimo gavimo dienos nustačius nešiurkštų pažeidimą, jam bus panaikintas matininko kvalifikacijos pažymėjimo galiojimas.“\n\n6. Papildyti 11 straipsnį 101 dalimi:\n\n„101. Nacionalinės žemės tarnybos vadovo sprendimu matininko kvalifikacijos pažymėjimo galiojimas sustabdomas:\n\n1) 3 mėnesiams Nacionalinei žemės tarnybai nustačius mažareikšmį ir (ar) nešiurkštų matininko veiklos pažeidimą, jeigu per šio straipsnio 10 dalyje nustatytą terminą matininkas nepateikė pažeidimo pašalinimo įrodymo dokumentų;\n\n2) 6 mėnesiams, jeigu per trejus metus nuo kvalifikacijos pažymėjimo išdavimo ar vėliau kas trejus metus, turėdamas kvalifikacijos pažymėjimą, matininkas nekėlė kvalifikacijos pagal Nacionalinės žemės tarnybos vadovo patvirtintas mokymo programas. Jeigu praėjus 6 mėnesių kvalifikacijos pažymėjimo galiojimo sustabdymo terminui matininkas nepateikia Nacionalinei žemės tarnybai kvalifikacijos kėlimą patvirtinančių dokumentų dėl priežasčių, kurias Nacionalinė žemės tarnyba pripažįsta svarbiomis, šį terminą Nacionalinė žemės tarnyba gali vieną kartą atnaujinti;\n\n3) 2 mėnesiams Nacionalinei žemės tarnybai antrą kartą per vienus metus nustačius mažareikšmį matininko veiklos pažeidimą, kurio pašalinti neįmanoma.“\n\n7. Pakeisti 11 straipsnio 11 dalį ir ją išdėstyti taip:\n\n„11. Matininkui per šio straipsnio 101 dalies 2 punkte nurodytą matininko kvalifikacijos pažymėjimo galiojimo sustabdymo terminą ištaisius nustatytus šio straipsnio 91 dalies 1 ar 2 punkte nurodytus pažeidimus, kai juos pašalinti įmanoma, ir pateikus šių pažeidimų pašalinimo įrodymo dokumentus, ne vėliau kaip per 5 darbo dienas nuo šių dokumentų pateikimo dienos kvalifikacijos pažymėjimo galiojimo sustabdymas panaikinamas.“\n\n8. Papildyti 11 straipsnį 111 dalimi:\n\n„111. Šio straipsnio 101 dalies 1 punkte nurodytu atveju matininko kvalifikacijos pažymėjimo galiojimo sustabdymas panaikinamas ne vėliau kaip per 5 darbo dienas nuo kvalifikacijos kėlimą patvirtinančių dokumentų pateikimo Nacionalinei žemės tarnybai dienos.“\n\n9. Pakeisti 11 straipsnio 12 dalies nuostatą iki dvitaškio ir ją išdėstyti taip:\n\n„12. Matininko kvalifikacijos pažymėjimo galiojimas panaikinamas Nacionalinės žemės tarnybos vadovo sprendimu, jeigu nustatoma, kad matininkas:“.\n\n10. Pakeisti 11 straipsnio 12 dalies 1 punktą ir jį išdėstyti taip:\n\n„1) nustatydamas nekilnojamųjų daiktų kadastro duomenis, šiurkščiai pažeidė įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą, reikalavimus;“.\n\n11. Pakeisti 11 straipsnio 12 dalies 5 punktą ir jį išdėstyti taip:\n\n„5) per Nacionalinės žemės tarnybos nustatytą terminą nepateikė prašomų dokumentų ir duomenų, kurių reikia informacijai apie jo padarytus pažeidimus ištirti;“.\n\n12. Pakeisti 11 straipsnio 12 dalies 6 punktą ir jį išdėstyti taip:\n\n„6) pasibaigus šio straipsnio 101 dalies 2 punkte nurodytam 6 mėnesių terminui, jeigu Nacionalinė žemės tarnyba šio termino neatnaujino, arba atnaujintam kvalifikacijos pažymėjimo galiojimo sustabdymo terminui, Nacionalinei žemės tarnybai nepateikia kvalifikacijos kėlimą patvirtinančių dokumentų;“.\n\n13. Pakeisti 11 straipsnio 15 dalį ir ją išdėstyti taip:\n\n„15. Matininko veiklos priežiūrą atlieka Nacionalinė žemės tarnyba.“\n\n14. Pakeisti 11 straipsnio 16 dalį ir ją išdėstyti taip:\n\n„16. Matininkas už neteisėtais veiksmais kitiems asmenims padarytą žalą nustatant ir (ar) pakeičiant nekilnojamųjų daiktų kadastro duomenis atsako Lietuvos Respublikos darbo kodekso, Lietuvos Respublikos civilinio kodekso nustatyta tvarka, o už įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą ir (ar) pakeitimą, pažeidimą atsako Lietuvos Respublikos administracinių nusižengimų kodekso ir šio įstatymo nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Kai prašoma Nekilnojamojo turto kadastre pakeisti nekilnojamojo daikto kadastro duomenis dėl skirtingo tikslumo kadastrinių matavimų arba dėl matininko neteisingai nustatytų nekilnojamojo daikto kadastro duomenų, Kadastro tvarkytojas šiuos duomenis pakeičia pagal nekilnojamojo daikto kadastro duomenų bylą Kadastro nuostatų nustatyta tvarka. Kadastro tvarkytojas informaciją apie matininko galimai padarytus veiklos pažeidimus Vyriausybės nustatyta tvarka teikia matininkų veikos priežiūrą atliekančiai Nacionalinei žemės tarnybai.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Prašymų ir skundų dėl nekilnojamojo daikto kadastro duomenų nustatymo nagrinėjimo tvarka\n\n1. Nekilnojamojo turto registro įstatyme nustatyta teritorinių registratorių priimtų sprendimų apskundimo tvarka mutatis mutandis taikoma ir skundžiant Kadastro tvarkytojo sprendimus.\n\n2. Suinteresuoti asmenys, sužinoję, kad Nekilnojamojo turto kadastre įrašyti duomenys yra netikslūs, neteisingi ar neišsamūs, gali pareikalauti, kad Kadastro tvarkytojas neatlygintinai ištaisytų netikslius ar neteisingus duomenis, o neišsamius papildytų. Kadastro tvarkytojas, gavęs tokį prašymą, per 5 darbo dienas turi jį išnagrinėti ir priimti sprendimą. Apie priimtą sprendimą per 5 darbo dienas nuo sprendimo priėmimo dienos Kadastro tvarkytojas raštu praneša suinteresuotam asmeniui.\n\n3. Prašymai ar skundai dėl nekilnojamojo daikto kadastro duomenų nustatymo pateikiami Lietuvos Respublikos viešojo administravimo įstatymo 11 straipsnio 2 dalyje nustatyta tvarka.\n\n4. Prašymai ar skundai dėl nekilnojamojo daikto kadastro duomenų nustatymo Nacionalinei žemės tarnybai pateikiami per 20 darbo dienų nuo skundžiamo sprendimo dėl nekilnojamojo daikto kadastro duomenų nustatymo ar pakeitimo įteikimo asmeniui, atliktų veiksmų ar atsisakymo juos atlikti (neveikimo) dienos. Tuo atveju, kai nekilnojamojo daikto kadastro duomenys buvo nustatyti savininkui jo dar neįgijus, nekilnojamojo daikto savininkas gali kreiptis į Kadastro tvarkytoją dėl neteisingų nekilnojamojo daikto kadastro duomenų ištaisymo per 6 mėnesius nuo nekilnojamojo daikto įsigijimo dienos. Jeigu suinteresuotas asmuo praleidžia nustatytą skundo padavimo terminą dėl priežasčių, kurias Nacionalinės žemės tarnybos vadovas pripažįsta svarbiomis, šis terminas Nacionalinės žemės tarnybos vadovo ar jo įgalioto asmens sprendimu gali būti atnaujintas. Praleistas skundo padavimo terminas turi būti ne ilgesnis kaip 6 mėnesiai ir negali būti antrą kartą atnaujintas, išskyrus atvejus, kai dėl sprendimo teisėtumo teisėsaugos institucijos atlieka tyrimą arba kai prašymas ar skundas susijęs su viešuoju interesu.\n\n5. Nacionalinės žemės tarnybos valstybės tarnautojų veiksmai (neveikimas), vilkinimas atlikti pagal kompetenciją priskirtas funkcijas skundžiami Viešojo administravimo įstatymo nustatyta tvarka.\n\n6. Nacionalinei žemės tarnybai pateikti prašymai ar skundai dėl nekilnojamojo daikto kadastro duomenų nustatymo, kiek to nereglamentuoja šis ar kiti specialieji įstatymai, nagrinėjami Viešojo administravimo įstatymo nustatyta tvarka ir turi būti išnagrinėti per Viešojo administravimo įstatymo 10 straipsnio 4 dalyje nustatytą terminą. Jeigu sprendimas tuo pačiu klausimu jau yra priimtas, kreipiamasi į Lietuvos administracinių ginčų komisiją arba teismą.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 151 straipsniu",
      "content": "Papildyti Įstatymą 151 straipsniu:\n\n„151 straipsnis. Prašymų ir skundų dėl nekilnojamojo daikto kadastro duomenų nustatymo nenagrinėjimas, jų nagrinėjimo nutraukimas\n\n1. Prašymai ir skundai dėl nekilnojamojo daikto kadastro duomenų nustatymo nenagrinėjami:\n\n1) Viešojo administravimo įstatymo nustatytais atvejais;\n\n2) prašymą ar skundą dėl nekilnojamojo daikto kadastro duomenų nustatymo pateikusio asmens prašymu, išskyrus atvejus, kai dėl pažeidimo teisėsaugos institucijos atlieka tyrimą arba kai prašymas ar skundas susijęs su viešuoju interesu;\n\n3) dėl administracinio sprendimo dėl nekilnojamojo daikto kadastro duomenų nustatymo teisėtumo – jeigu nuo jo patvirtinimo iki prašymo ar skundo padavimo dienos praėjo daugiau kaip 6 mėnesiai, išskyrus atvejus, kai dėl sprendimo teisėtumo teisėsaugos institucijos atlieka tyrimą arba kai prašymas ar skundas susijęs su viešuoju interesu.\n\n2. Skundas dėl nekilnojamojo daikto kadastro duomenų nustatymo visais atvejais nenagrinėjamas, jeigu jo padavimo metu nuo skundžiamų administracinių sprendimų priėmimo dienos praėjo daugiau kaip penkeri metai, išskyrus atvejus, kai skundas susijęs su viešuoju interesu. Šis terminas skaičiuojamas nuo skundžiamo sprendimo įteikimo suinteresuotam asmeniui, atliktų veiksmų ir (ar) atsisakymo juos atlikti (neveikimo) dienos.\n\n3. Jeigu šio straipsnio 1 ir 2 dalyse nurodytos aplinkybės paaiškėja pradėjus nagrinėti skundą dėl nekilnojamojo daikto kadastro duomenų nustatymo, skundo nagrinėjimo procedūra nutraukiama.\n\n4. Pranešimas dėl prašymo ar skundo dėl nekilnojamojo daikto kadastro duomenų nustatymo nenagrinėjimo pateikiamas per 5 darbo dienas nuo skundo užregistravimo Nacionalinės žemės tarnyboje dienos, o pranešimas dėl prašymo ar skundo dėl nekilnojamojo daikto kadastro duomenų nustatymo nagrinėjimo nutraukimo – per 5 darbo dienas nuo aplinkybių, sudarančių pagrindą nutraukti jo nagrinėjimą, paaiškėjimo dienos.“"
    },
    {
      "provision_ref": "art11",
      "section": "11",
      "title": "11 straipsnis. 17 straipsnio pakeitimas",
      "content": "1. Papildyti 17 straipsnio 2 dalį 12 ir 13 punktais:\n\n„12) nustatytų servitutų ribos valstybinėje koordinačių sistemoje;\n\n13) nustatytų teritorijų, kuriose taikomos specialiosios žemės naudojimo sąlygos, ribos valstybinėje koordinačių sistemoje.“\n\n2. Papildyti 17 straipsnį 8 dalimi:\n\n„8. Servitutų ribos Nekilnojamojo turto kadastro žemėlapyje žymimos Vyriausybės įgaliotos institucijos vadovo nustatyta tvarka.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 11 straipsnio 1 dalį ir šio straipsnio 3 dalį, įsigalioja 2024 m. sausio 1 d.\n\n2. Šio įstatymo 11 straipsnio 1 dalis įsigalioja 2025 m. sausio 1 d.\n\n3. Lietuvos Respublikos Vyriausybė iki 2023 m. spalio 1 d. priima nutarimą, kuriuo suteikiami įgaliojimai įstaigoms ir (ar) institucijoms pagal kompetenciją atlikti šiuo įstatymu Vyriausybės įgaliotai institucijai priskirtus veiksmus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_cda0823d4f6d4a8e9cd75c1780926d86_end"
    }
  ],
  "definitions": []
}
