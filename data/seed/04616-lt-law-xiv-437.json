{
  "id": "lt-law-xiv-437",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo Nr. VIII-723 2, 9, 20, 35, 43, 51, 63, 63-1, 64, 67 ir 68 straipsnių pakeitimo įstatymas",
  "short_name": "XIV-437",
  "status": "in_force",
  "issued_date": "2021-06-22",
  "in_force_date": "2021-07-01",
  "url": "https://e-tar.lt/portal/lt/legalAct/b6364a40d9a311eb9f09e7df20500045/tcNDwIwFiL",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Papildyti 2 straipsnį 39 dalimi:\n\n„39. Viešasis transportas suprantamas taip, kaip jis apibrėžiamas Lietuvos Respublikos transporto veiklos pagrindų įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnio 4 dalies 10 punktą ir jį išdėstyti taip:\n\n„10) finansuoti eksperimentinę plėtrą ir inovacinę veiklą gynybos ir saugumo srityje Lietuvos Respublikos technologijų ir inovacijų įstatymo ir Lietuvos Respublikos nacionalinių plėtros įstaigų įstatymo nustatyta tvarka. Krašto apsaugos ministerija nefinansuoja eksperimentinės plėtros ar inovacinės veiklos, jeigu tai prieštarautų nacionalinio saugumo interesams. Informaciją, ar ketinantys vykdyti arba vykdantys eksperimentinę plėtrą ar inovacinę veiklą ūkio subjektai keltų grėsmę nacionalinio saugumo interesams, pagal Krašto apsaugos ministerijos kreipimąsi teikia institucijos, nurodytos Lietuvos Respublikos nacionaliniam saugumui užtikrinti svarbių objektų apsaugos įstatymo 12 straipsnio 7 dalyje, o krašto apsaugos ministro sprendimu – ir kitos institucijos, vadovaudamosi Nacionaliniam saugumui užtikrinti svarbių objektų apsaugos įstatyme nurodytais investuotojų patikros dėl atitikties nacionalinio saugumo interesams vertinimo kriterijais.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio pakeitimas",
      "content": "Pakeisti 20 straipsnio 13 dalį ir ją išdėstyti taip:\n\n„13. Kariūnų studijos, karinis rengimas ir neformalusis švietimas Akademijoje ir kariūnų, išsiųstų studijuoti vadovaujantis šio straipsnio 8 dalies nuostatomis, studijos kitose Lietuvos aukštosiose mokyklose apmokamos iš Krašto apsaugos ministerijai skirtų valstybės biudžeto asignavimų. Už kariūnų studijas kitose Lietuvos aukštosiose mokyklose mokama ne didesnė negu norminė studijų kaina. Kariūnams suteikiama gyvenamoji patalpa (kareivinėse). Išsiųstiems studijuoti į kitas Lietuvos aukštąsias mokyklas kariūnams gyvenamoji patalpa suteikiama krašto apsaugos ministro nustatyta tvarka. Kariūnai aprūpinami arba iš dalies aprūpinami maistu arba Akademijos statute nustatytais atvejais jiems mokama Vyriausybės nustatyto dydžio maitinimosi išlaidų piniginė kompensacija. Iš dalies maistu aprūpintiems kariūnams mokama maitinimosi išlaidų piniginė kompensacija mažinama sunaudotų maisto produktų ir maisto žaliavų, skirtų fiziologinei mitybos normai užtikrinti, kaina. Kariūnams iš Krašto apsaugos ministerijai skirtų valstybės biudžeto asignavimų skiriamos stipendijos. Kariūnų stipendijų dydžius ir mokėjimo tvarką nustato Akademijos statutas. Kariūnams Lietuvos Respublikos mokslo ir studijų įstatyme numatytos stipendijos neskiriamos. Kariūnų kelionių išlaidų atlyginimo sąlygas nustato Akademijos statutas. Kariūnų kelionių išlaidų atlyginimo tvarką, maksimalų per dieną nuvažiuojamą atstumą į abi puses, už kurį atlyginamos kelionės išlaidos, ir kelionės ne viešuoju transportu vieno kilometro atlyginamų išlaidų dydį nustato Vyriausybė arba jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 35 straipsnio pakeitimas",
      "content": "Pakeisti 35 straipsnio 7 dalį ir ją išdėstyti taip:\n\n„7. Profesinės karo tarnybos karių, karių savanorių ar kitų savanoriškos nenuolatinės karo tarnybos karių tarnybos vertinimą atlieka vadai (viršininkai). Šiuos vadus (viršininkus) paskiria, profesinės karo tarnybos karių, karių savanorių ar kitų savanoriškos nenuolatinės karo tarnybos karių tarnybos vertinimo tvarką ir veiklos rezultatų bei tinkamumo eiti esamas ar aukštesnes pareigas vertinimo kriterijus nustato krašto apsaugos ministras. Šio straipsnio 4 dalies 8 punkte nustatytu atveju profesinės karo tarnybos karių, karių savanorių ir kitų savanoriškos nenuolatinės karo tarnybos karių tarnybą vertina krašto apsaugos ministro ar jo įgalioto asmens sudarytos komisijos. Šių komisijų nuostatus tvirtina krašto apsaugos ministras ar jo įgaliotas asmuo.“"
    },
    {
      "provision_ref": "art5",
      "section": "5",
      "title": "5 straipsnis. 43 straipsnio pakeitimas",
      "content": "1. Papildyti 43 straipsnį 41 dalimi:\n\n„41. Karys nušalinamas nuo pareigų, jeigu Lietuvos Respublikos žmonių užkrečiamųjų ligų profilaktikos ir kontrolės įstatymo nustatytais atvejais ir tvarka privalėjo pasitikrinti, ar neserga užkrečiamąja liga, tačiau atsisakė pasitikrinti ar nepasitikrino be labai svarbių priežasčių (ligos, dalyvavimo giminaičių laidotuvėse, komandiruotės).“\n\n2. Papildyti 43 straipsnį 61 dalimi:\n\n„61. Šio straipsnio 41 dalyje numatytu atveju karys nušalinamas iki tos dienos, kol jis pasitikrins, ar neserga užkrečiamąja liga. Karys grąžinamas į pareigas nuo tos dienos, kurią pateikia vadui (viršininkui) sveikatos patikrinimo išvadas, kad gali tęsti tarnybą.“"
    },
    {
      "provision_ref": "art6",
      "section": "6",
      "title": "6 straipsnis. 51 straipsnio pakeitimas",
      "content": "Pakeisti 51 straipsnio 1 dalį ir ją išdėstyti taip:\n\n„1. Karo metu kariams taikomas Karo padėties įstatymas ir kiti ypatingiems atvejams priimti įstatymai bei kiti teisės aktai.“"
    },
    {
      "provision_ref": "art7",
      "section": "7",
      "title": "7 straipsnis. 63 straipsnio pakeitimas",
      "content": "1. Pakeisti 63 straipsnio 8 dalį ir ją išdėstyti taip:\n\n„8. Profesinės karo tarnybos kariai aprūpinami arba iš dalies aprūpinami maistu pagal Vyriausybės arba jos įgaliotos institucijos nustatytas fiziologines mitybos normas arba jiems mokama maitinimosi išlaidų piniginė kompensacija. Iš dalies maistu aprūpintiems profesinės karo tarnybos kariams mokama maitinimosi išlaidų piniginė kompensacija mažinama sunaudotų maisto produktų ir maisto žaliavų, skirtų fiziologinei mitybos normai užtikrinti, kaina. Iš dalies maistu aprūpintiems ir maistu neaprūpintiems profesinės karo tarnybos kariams krašto apsaugos ministro nustatyta tvarka ir atvejais gali būti sudaromos sąlygos neatlygintinai pasimaitinti krašto apsaugos sistemos institucijų maitinimą organizuojančiuose padaliniuose. Iš dalies maistu aprūpintiems ir maistu neaprūpintiems profesinės karo tarnybos kariams, kurie neatlygintinai pasimaitino krašto apsaugos sistemos institucijų maitinimą organizuojančiuose padaliniuose, maitinimosi išlaidų piniginė kompensacija mažinama profesinės karo tarnybos kario neatlygintinam pasimaitinimui sunaudotų maisto produktų ir maisto žaliavų kaina. Maitinimosi išlaidų piniginė kompensacija nemokama kariams, turintiems žvalgybos pareigūno statusą, kariams, užsienio valstybėje aprūpintiems maistu arba kai jiems užsienio valstybė moka maitinimuisi skirtas išmokas, kariams, tarnaujantiems ne krašto apsaugos sistemos institucijose Lietuvoje, kariams, išleistiems vaiko priežiūros ar nemokamų atostogų, taip pat kariams, atliekantiems tarnybą šio įstatymo 42 straipsnio 3 dalyje nustatytais atvejais, išskyrus karius, kurių faktinė tarnybos atlikimo (rezidavimo) vieta yra Lietuvos Respublikoje.“\n\n2. Pakeisti 63 straipsnio 9 dalį ir ją išdėstyti taip:\n\n„9. Kariai savanoriai ir kiti savanoriškos nenuolatinės karo tarnybos kariai, taip pat aktyviojo kariuomenės personalo rezervo kariai pratybų, mokymų ar tarnybos užduočių vykdymo laikotarpiu aprūpinami arba iš dalies aprūpinami maistu pagal Vyriausybės arba jos įgaliotos institucijos nustatytas fiziologines mitybos normas arba jiems mokama maitinimosi išlaidų piniginė kompensacija. Iš dalies maistu aprūpintiems kariams savanoriams ir kitiems savanoriškos nenuolatinės karo tarnybos kariams, aktyviojo kariuomenės personalo rezervo kariams mokama maitinimosi išlaidų piniginė kompensacija mažinama sunaudotų maisto produktų ir maisto žaliavų, skirtų fiziologinei mitybos normai užtikrinti, kaina. Iš dalies maistu aprūpintiems ir maistu neaprūpintiems kariams savanoriams ir kitiems savanoriškos nenuolatinės karo tarnybos kariams, aktyviojo kariuomenės personalo rezervo kariams krašto apsaugos ministro nustatyta tvarka ir atvejais gali būti sudaromos sąlygos neatlygintinai pasimaitinti krašto apsaugos sistemos institucijų maitinimą organizuojančiuose padaliniuose. Iš dalies maistu aprūpintiems ir neaprūpintiems maistu kariams savanoriams ir kitiems savanoriškos nenuolatinės karo tarnybos kariams, aktyviojo kariuomenės personalo rezervo kariams, kurie neatlygintinai pasimaitino krašto apsaugos sistemos institucijų maitinimą organizuojančiuose padaliniuose, maitinimosi išlaidų piniginė kompensacija mažinama kario savanorio ir kito savanoriškos nenuolatinės karo tarnybos kario, aktyviojo kariuomenės personalo rezervo kario neatlygintinam pasimaitinimui sunaudotų maisto produktų ir maisto žaliavų kaina.“\n\n3. Papildyti 63 straipsnį 91 dalimi:\n\n„91. Maitinimosi išlaidų piniginės kompensacijos dydį nustato Vyriausybė. Karių aprūpinimo maistu sąlygas, atvejus ir tvarką, taip pat maitinimosi išlaidų piniginės kompensacijos ir jos dalies apskaičiavimo ir mokėjimo tvarką nustato krašto apsaugos ministras.“"
    },
    {
      "provision_ref": "art8",
      "section": "8",
      "title": "8 straipsnis. 631 straipsnio pakeitimas",
      "content": "Pakeisti 631 straipsnį ir jį išdėstyti taip:\n\n„631 straipsnis. Gyvenamosios patalpos nuomos išlaidų kompensavimas profesinės karo tarnybos kariams\n\n1. Profesinės karo tarnybos kariams gyvenamosios patalpos nuomos išlaidos, išskyrus šio straipsnio 2 dalyje nurodytus atvejus, kompensuojamos, jeigu jie, jų šeimos nariai tarnybos vietos savivaldybėje ar kitoje savivaldybėje nuo tarnybos vietos mažesniu atstumu, negu Vyriausybės arba jos įgaliotos institucijos nustatytas atstumas, neturi nuosavybės teise priklausančių, techninius ir higienos reikalavimus atitinkančių gyvenamųjų patalpų ar jų dalies.\n\n2. Gyvenamosios patalpos nuomos išlaidos nekompensuojamos, jeigu profesinės karo tarnybos kariai tarnybos vietos savivaldybėje yra laikinai apgyvendinti tarnybiniuose butuose arba jiems jų pasirinkimu taikoma šio įstatymo 64 straipsnio 4 dalyje numatyta garantija.\n\n3. Jeigu šeimoje yra du profesinės karo tarnybos kariai (sutuoktiniai), turintys teisę gauti gyvenamosios patalpos nuomos išlaidų kompensaciją ir tarnaujantys toje pačioje savivaldybėje, ir nėra teismo patvirtinimo dėl jų gyvenimo skyrium, jiems kompensuojamos vienos gyvenamosios patalpos nuomos išlaidos, neviršijant tai tarnybos vietovei Vyriausybės nustatyto maksimalaus gyvenamosios patalpos nuomos išlaidų dydžio.\n\n4. Maksimalius gyvenamosios patalpos nuomos išlaidų dydžius, priklausančius nuo tarnybos vietovės, taip pat nuo kartu su jais gyvenančių šeimos narių skaičiaus, atsižvelgdama į gyvenamųjų patalpų nuomos rinkos kainas, tvirtina Vyriausybė. Gyvenamosios patalpos nuomos išlaidų kompensavimo tvarką pagal profesinės karo tarnybos kario ir nuomotojo rašytinėje sutartyje nustatytą nuomos mokesčio dydį, neviršydamas Vyriausybės patvirtintų maksimalių gyvenamosios patalpos nuomos išlaidų dydžių, nustato krašto apsaugos ministras.\n\n5. Profesinės karo tarnybos kariams, turintiems žvalgybos pareigūno statusą, šio straipsnio nuostatos netaikomos.“"
    },
    {
      "provision_ref": "art9",
      "section": "9",
      "title": "9 straipsnis. 64 straipsnio pakeitimas",
      "content": "1. Pakeisti 64 straipsnio 4 dalį ir ją išdėstyti taip:\n\n„4. Profesinės karo tarnybos kariams kelionės iš gyvenamosios vietos į tarnybą ir atgal išlaidos bet kokios rūšies transportu, išskyrus šio straipsnio 41 dalyje nurodytus atvejus, atlyginamos, jeigu jie, jų šeimos nariai tarnybos vietos savivaldybėje neturi nuosavybės teise priklausančių, techninius ir higienos reikalavimus atitinkančių gyvenamųjų patalpų ar jų dalies.“\n\n2. Papildyti 64 straipsnį 41 dalimi:\n\n„41. Kelionės iš gyvenamosios vietos į tarnybą ir atgal išlaidos neatlyginamos, jeigu profesinės karo tarnybos kariai tarnybos vietos savivaldybėje yra laikinai apgyvendinti tarnybiniuose butuose ar į tarnybos vietą ir atgal vyksta tarnybiniu transportu arba jiems jų pasirinkimu taikoma šio įstatymo 631 straipsnyje numatyta garantija.“\n\n3. Papildyti 64 straipsnį 42 dalimi:\n\n„42. Profesinės karo tarnybos kariams, kurie apgyvendinti tarnybiniuose butuose arba kuriems kompensuojamos gyvenamosios patalpos nuomos išlaidos, kartą per savaitę atlyginamos kelionės Lietuvos Respublikos teritorijoje iš tarnybos vietos į šeimos nario faktinę gyvenamąją vietą, kuri nesutampa su nurodyto profesinės karo tarnybos kario faktine gyvenamąja vieta, ir atgal išlaidos bet kokios rūšies transportu.“\n\n4. Pakeisti 64 straipsnio 6 dalį ir ją išdėstyti taip:\n\n„6. Kelionės išlaidų atlyginimo tvarką ir sąlygas vykstant viešuoju ir ne viešuoju transportu, kelionės ne viešuoju transportu vieno kilometro atlyginamų išlaidų dydį, taip pat mažiausią ir didžiausią atstumą, kuriuos nuvažiavus per dieną atlyginamos šio straipsnio 4 dalyje nurodytos kelionės išlaidos, nustato Vyriausybė arba jos įgaliota institucija.“"
    },
    {
      "provision_ref": "art10",
      "section": "10",
      "title": "10 straipsnis. 67 straipsnio pakeitimas",
      "content": "1. Pakeisti 67 straipsnio 10 dalį ir ją išdėstyti taip:\n\n„10. Jeigu sunkaus sveikatos sutrikimo atveju karys po gydymo (pasibaigus laikinojo nedarbingumo terminui) netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kario tinkamumas tarnybai pagal sveikatos būklę, kuris nustatomas praėjus 12 mėnesių nuo laikinojo nedarbingumo termino pabaigos, jam mokama 18,62 atitinkamo kario laipsnio profesinės karo tarnybos kariui pirmaisiais tarnybos metais nustatyto dydžio tarnybinio atlyginimo vienkartinė kompensacija. Jeigu sunkaus sveikatos sutrikimo atveju kariūnas po gydymo netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kariūno tinkamumas tarnybai pagal sveikatos būklę, kuris nustatomas praėjus 12 mėnesių nuo laikinojo nedarbingumo termino pabaigos, jam mokama 18,62 profesinės karo tarnybos eiliniui pirmaisiais tarnybos metais nustatyto dydžio tarnybinio atlyginimo vienkartinė kompensacija. Vienkartinė kompensacija krašto apsaugos ministro sprendimu gali būti išmokama dalimis, bet ne ilgiau kaip per 12 mėnesių nuo sprendimo dėl vienkartinės kompensacijos išmokėjimo priėmimo dienos. Šioje dalyje nustatyta vienkartinė kompensacija nemokama, jeigu vienkartinė kompensacija kariui išmokėta šio straipsnio 8 ar 9 dalyje numatytais atvejais.“\n\n2. Pakeisti 67 straipsnio 11 dalį ir ją išdėstyti taip:\n\n„11. Jeigu apysunkio sveikatos sutrikimo atveju karys po gydymo (pasibaigus laikinojo nedarbingumo terminui) netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kario tinkamumas tarnybai pagal sveikatos būklę, kuris nustatomas praėjus 6 mėnesiams nuo laikinojo nedarbingumo termino pabaigos, jam mokama 13,97 atitinkamo kario laipsnio profesinės karo tarnybos kariui pirmaisiais tarnybos metais nustatyto dydžio tarnybinių atlyginimų vienkartinė kompensacija. Jeigu apysunkio sveikatos sutrikimo atveju kariūnas po gydymo (pasibaigus laikinojo nedarbingumo terminui) netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kariūno tinkamumas tarnybai pagal sveikatos būklę, kuris nustatomas praėjus 6 mėnesiams nuo laikinojo nedarbingumo termino pabaigos, jam mokama 13,97 profesinės karo tarnybos eiliniui pirmaisiais tarnybos metais nustatyto dydžio tarnybinio atlyginimo vienkartinė kompensacija. Vienkartinė kompensacija krašto apsaugos ministro sprendimu gali būti išmokama dalimis, bet ne ilgiau kaip per 12 mėnesių nuo sprendimo dėl vienkartinės kompensacijos išmokėjimo priėmimo dienos. Šioje dalyje nustatyta vienkartinė kompensacija nemokama, jeigu vienkartinė kompensacija kariui išmokėta šio straipsnio 8 ar 9 dalyje numatytais atvejais.“\n\n3. Pakeisti 67 straipsnio 12 dalį ir ją išdėstyti taip:\n\n„12. Jeigu lengvo sveikatos sutrikimo atveju karys po gydymo netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kario tinkamumas tarnybai pagal sveikatos būklę, kuris nustatomas praėjus 3 mėnesiams nuo laikinojo nedarbingumo termino pabaigos, kariui mokama 9,31 atitinkamo kario laipsnio profesinės karo tarnybos kariui pirmaisiais tarnybos metais nustatyto dydžio tarnybinio atlyginimo vienkartinė kompensacija. Jeigu lengvo sveikatos sutrikimo atveju kariūnas netapo neįgalus, tačiau liko liekamųjų reiškinių (sutriko motorinės ir (ar) sensorinės, ir (ar) psichinės, ir (ar) organų funkcijos) ir dėl to sumažėjo kariūno tinkamumas tarnybai pagal sveikatos būklę, kuris nustatomas praėjus 3 mėnesiams nuo laikinojo nedarbingumo termino pabaigos, jam mokama 9,31 profesinės karo tarnybos eiliniui pirmaisiais tarnybos metais nustatyto dydžio tarnybinio atlyginimo vienkartinė kompensacija. Vienkartinė kompensacija krašto apsaugos ministro sprendimu gali būti išmokama dalimis, bet ne ilgiau kaip per 12 mėnesių nuo sprendimo dėl vienkartinės kompensacijos išmokėjimo priėmimo dienos. Šioje dalyje nustatyta vienkartinė kompensacija nemokama, jeigu vienkartinė kompensacija kariui išmokėta šio straipsnio 8 ar 9 dalyje numatytais atvejais.“\n\n4. Pakeisti 67 straipsnio 13 dalį ir ją išdėstyti taip:\n\n„13. Jeigu sunkaus, apysunkio ar lengvo sveikatos sutrikimo atveju kariui po gydymo ir laikinojo nedarbingumo termino pabaigos neliko liekamųjų reiškinių (nėra motorinių ir (ar) sensorinių, ir (ar) psichinių, ir (ar) organų funkcijų sutrikimų) arba liko liekamųjų reiškinių, tačiau nesumažėjo kario tinkamumas tarnybai pagal sveikatos būklę, ir įvykis, sukėlęs sveikatos sutrikimą, įvyko tarnybos metu, įskaitant vykimą į tarnybos vietą ir grįžimą iš jos, ir nelaimingo atsitikimo tyrimo išvadoje nurodyta, kad įvykis susijęs su tarnyba, kariui mokama atitinkamai 1,87, 1,09 arba 0,32 atitinkamo kario laipsnio profesinės karo tarnybos kariui pirmaisiais tarnybos metais nustatyto dydžio tarnybinio atlyginimo vienkartinė kompensacija, neviršijanti Nelaimingų atsitikimų darbe ir profesinių ligų socialinio draudimo įstatyme numatyto maksimalaus vienkartinės netekto darbingumo kompensacijos, mokamos terminuotai netekus iki 20 procentų darbingumo, dydžio. Kariūnui mokama atitinkamai 1,87, 1,09 arba 0,32 profesinės karo tarnybos eiliniui pirmaisiais tarnybos metais nustatyto dydžio tarnybinio atlyginimo vienkartinė kompensacija. Vienkartinė kompensacija krašto apsaugos ministro sprendimu išmokama ne ilgiau kaip per 5 darbo dienas nuo sprendimo dėl vienkartinės kompensacijos išmokėjimo priėmimo dienos. Kompensacija nemokama, jeigu karys įgijo teisę į kompensaciją pagal Nelaimingų atsitikimų darbe ir profesinių ligų socialinio draudimo įstatymą.“"
    },
    {
      "provision_ref": "art11",
      "section": "11",
      "title": "11 straipsnis. 68 straipsnio pakeitimas",
      "content": "Pakeisti 68 straipsnio 7 dalį ir ją išdėstyti taip:\n\n„7. Profesinės karo tarnybos kariams, kariūnams, kariams savanoriams ir kitiems savanoriškos nenuolatinės karo tarnybos kariams, privalomosios pradinės karo tarnybos kariams ir asmenims, atliekantiems alternatyviąją krašto apsaugos tarnybą, kurių materialinė būklė sunki dėl jų pačių ligos, artimųjų giminaičių (tėvų (įtėvių), vaikų (įvaikių), senelių, vaikaičių, brolių (įbrolių), seserų (įseserių), sutuoktinio, partnerio, sugyventinio, taip pat sutuoktinio, partnerio, sugyventinio tėvų (įtėvių), vaikų (įvaikių), brolių (įbrolių), seserų (įseserių) bei išlaikytinių, kurių globėju ar rūpintoju yra paskirtas profesinės karo tarnybos karys, kariūnas, karys savanoris ar kitas savanoriškos nenuolatinės karo tarnybos karys, privalomosios pradinės karo tarnybos karys ar asmuo, atliekantis alternatyviąją krašto apsaugos tarnybą, ligos ar mirties, stichinės nelaimės ar turto netekimo, jų rašytiniu prašymu gali būti skiriama iki 5 Vyriausybės patvirtintos minimaliosios mėnesinės algos dydžių pašalpa. Pašalpa skiriama iš Krašto apsaugos ministerijai skirtų asignavimų krašto apsaugos ministro nustatyta tvarka. Pašalpa kariui savanoriui, kitam savanoriškos nenuolatinės karo tarnybos kariui ar asmeniui, atliekančiam alternatyviąją krašto apsaugos tarnybą, nemokama, jeigu jis turi teisę gauti tos pačios paskirties pašalpą iš kitos biudžetinės įstaigos.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 7 straipsnį ir šio straipsnio 3 dalį, įsigalioja 2021 m. liepos 1 d.\n\n2. Šio įstatymo 7 straipsnis įsigalioja 2022 m. sausio 1 d.\n\n3. Lietuvos Respublikos Vyriausybė ar jos įgaliota institucija ir Lietuvos Respublikos krašto apsaugos ministras iki 2021 m. birželio 30 d. priima šio įstatymo įgyvendinamuosius teisės aktus.\n\n4. Profesinės karo tarnybos kariams, kurie teisę į kelionės iš gyvenamosios vietos į tarnybos vietą ir atgal išlaidų atlyginimą įgijo iki šio įstatymo įsigaliojimo, šios išlaidos atlyginamos netaikant šio įstatymo 9 straipsnio 4 dalimi keičiamoje Lietuvos Respublikos krašto apsaugos sistemos organizavimo ir karo tarnybos įstatymo 64 straipsnio 6 dalyje nurodyto mažiausio nuvažiuoto atstumo kriterijaus.\n\n5. Profesinės karo tarnybos kariams, kurie teisę į gyvenamosios patalpos nuomos išlaidų atlyginimą įgijo iki šio įstatymo įsigaliojimo, šios išlaidos už laikotarpį iki šio įstatymo įsigaliojimo atlyginamos iki šio įstatymo įsigaliojimo nustatytomis sąlygomis.\n\n6. Šio įstatymo 10 straipsniu keičiamose Krašto apsaugos sistemos organizavimo ir karo tarnybos įstatymo 67 straipsnio 10, 11, 12 ir 13 dalyse nustatytos vienkartinės kompensacijos dėl organų funkcijų sutrikimų kariams mokamos, jeigu jų organų funkcijų sutrikimai nustatyti po šio įstatymo įsigaliojimo.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
