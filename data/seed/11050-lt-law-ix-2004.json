{
  "id": "lt-law-ix-2004",
  "type": "statute",
  "title": "Lietuvos Respublikos radioaktyviųjų atliekų tvarkymo įstatymo 2, 10, 14 ir 24 straipsnių pakeitimo įstatymas",
  "short_name": "IX-2004",
  "status": "in_force",
  "issued_date": "2004-02-05",
  "in_force_date": "2004-04-01",
  "url": "https://e-tar.lt/portal/lt/legalAct/TAR.D09FE2EE743E/lFubfEqSlt",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 10, 11 ir 27 punktų pakeitimas",
      "content": "1. 2 straipsnio 10 dalyje išbraukti žodį „valdymo“ ir šią dalį išdėstyti taip:\n\n„10. Licenciaras – valstybės institucija, išduodanti licencijas.“\n\n2. 2 straipsnio 11 dalyje išbraukti žodį „valdymo“ ir šią dalį išdėstyti taip:\n\n„11. Licencija – valstybės institucijos išduotas oficialus dokumentas, kuris suteikia teisę laikantis nustatytų sąlygų ir reikalavimų verstis tam tikra radioaktyviųjų atliekų tvarkymo veikla.“\n\n3. 2 straipsnio 27 dalyje išbraukti žodį „valdymo“ ir šią dalį išdėstyti taip:\n\n„27. Švarumo pagal radioaktyvumą lygiai (toliau – švarumo lygiai) – valstybės institucijų nustatytos radioaktyvumo (savitojo aktyvumo, paviršiaus užterštumo, bendrojo aktyvumo ir t. t.) reikšmės, kurių neviršijant, užterštos radionuklidais arba turinčios jų savo sudėtyje medžiagos licenciaro nekontroliuojamos.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 1 dalies pakeitimas",
      "content": "10 straipsnio 1 dalyje vietoj žodžių „vietos savivaldos institucija“ įrašyti žodį „savivaldybės“, po žodžio „zonoje“ įrašyti žodžius „administracijos direktoriumi“ ir šią dalį išdėstyti taip:\n\n„1. Šio įstatymo 9 straipsnio 1 punkte nurodytai veiklai licencijas išduoda Valstybinė atominės energetikos saugos inspekcija, suderinusi su Radiacinės saugos centru, Aplinkos ministerija ir savivaldybės, kurios teritorija ar jos dalis yra saugyklos ar kapinyno sanitarinės apsaugos zonoje, administracijos direktoriumi.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio 2 dalies pakeitimas",
      "content": "14 straipsnio 2 dalyje vietoj žodžių „valdymo ir savivaldos“ įrašyti žodžius „ir savivaldybės“ ir šią dalį išdėstyti taip:\n\n„2. Tarybą sudaro 9 nariai iš valstybės ir savivaldybės institucijų, atliekų gamintojų ir mokslo institucijų. Agentūros tarybos nario pareigos yra visuomeninės. Tarybos nariai negali dirbti Agentūroje.“"
    },
    {
      "provision_ref": "art4",
      "section": "4",
      "title": "4 straipsnis. 24 straipsnio 2 dalies pakeitimas",
      "content": "24 straipsnio 2 dalyje vietoj žodžių „Krašto apsaugos ministerijos Civilinės saugos departamentas“ įrašyti žodžius „Civilinės saugos departamentas prie Vidaus reikalų ministerijos“, vietoj žodžių „vietos savivaldos“ įrašyti žodį „savivaldybės“ ir šią dalį išdėstyti taip:\n\n„2. Civilinės saugos departamentas prie Vidaus reikalų ministerijos kartu su savivaldybės institucijomis iki radioaktyviųjų atliekų tvarkymo įrenginio eksploatavimo pradžios turi parengti gyventojų saugos planus tokios teritorijos, kuri gali būti paveikta įvykus branduolinei ar radiacinei avarijai radioaktyviųjų atliekų tvarkymo įrenginyje. Eksploatavimo metu avarijų ar incidentų likvidavimo bei gyventojų saugos planai kartu su eksploatuojančia organizacija turi būti reguliariai bandomi. Prieš nutraukiant radioaktyviųjų atliekų tvarkymo įrenginio eksploatavimą, planai turi būti atnaujinti atsižvelgiant į eksploatavimo nutraukimo sąlygas.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis Įstatymas įsigalioja nuo 2004 m. balandžio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
