{
  "id": "lt-law-i-869",
  "type": "statute",
  "title": "Dėl Lietuvos Respublikos valstybinio socialinio draudimo įstatymo pakeitimo",
  "short_name": "I-869",
  "status": "in_force",
  "issued_date": "1995-04-27",
  "in_force_date": "1995-05-03",
  "url": "https://e-tar.lt/portal/lt/legalAct/TAR.3D3516019CC8",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS VALSTYBINIO SOCIALINIO DRAUDIMO ĮSTATYMO PAKEITIMO\n\n1995 m. balandžio 27 d. Nr. I-869\nVilnius\n\nPakeisti Lietuvos Respublikos valstybinio socialinio draudimo įstatymą (Žin., 1991, Nr. 17-447; 1992, Nr. 13-350) – 25 straipsnį išdėstyti taip:\n\n„25 straipsnis. Kompensacija donorams\n\nApdraustajam donorui, davusiam 450 mililitrų kraujo arba 600 mililitrų plazmos, iš valstybinio socialinio draudimo fondo mokama kompensacija, lygi trijų dienų vidutiniam darbo užmokesčiui Lietuvos Respublikoje. Apdraustajam donorui, davusiam mažiau kaip 450 mililitrų kraujo arba mažiau kaip 600 mililitrų plazmos, iš valstybinio socialinio draudimo fondo mokama kompensacija, lygi dviejų dienų vidutiniam darbo užmokesčiui Lietuvos Respublikoje.\n\nVienos dienos vidutinis darbo užmokestis Lietuvos Respublikoje apskaičiuojamas pagal užpraeito mėnesio prieš duodant kraują ar plazmą vidutinį darbo užmokestį, paskelbtą Statistikos departamento prie Lietuvos Respublikos Vyriausybės, dalijant jį iš užpraeito mėnesio prieš duodant kraują ar plazmą darbo dienų skaičiaus. Užpraeito mėnesio prieš duodant kraują ar plazmą darbo dienų skaičius nustatomas pagal penkių darbo dienų savaitę.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
