{
  "id": "lt-law-xiii-600",
  "type": "statute",
  "title": "Lietuvos Respublikos gyvenamosios vietos deklaravimo įstatymo Nr. VIII-840 5, 6, 9, 10 ir 13 straipsnių pakeitimo įstatymas",
  "short_name": "XIII-600",
  "status": "in_force",
  "issued_date": "2017-07-04",
  "in_force_date": "2017-09-01",
  "url": "https://e-tar.lt/portal/lt/legalAct/740ba07067b511e7827cd63159af616c/yYLImsxvzo",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnio 6 dalį ir ją išdėstyti taip:\n\n„6. Užsienio valstybių piliečiai ar asmenys be pilietybės (toliau – užsieniečiai), kuriems patvirtinta ar suteikta teisė gyventi Lietuvos Respublikoje, gyvenamosios vietos deklaraciją pateikia gyvenamosios vietos deklaravimo įstaigai (toliau – deklaravimo įstaiga) per Lietuvos Respublikos vidaus reikalų ministro įgaliotas institucijas. Šie asmenys, pakeitę gyvenamąją vietą, gyvenamosios vietos deklaraciją pateikia tiesiogiai vienai iš deklaravimo įstaigų.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Papildyti 6 straipsnio 2 dalį 4 punktu:\n\n„4) užsieniečiai, kuriems Lietuvos Respublikos įstatymo „Dėl užsieniečių teisinės padėties“ nustatyta tvarka suteiktas prieglobstis Lietuvos Respublikoje, Lietuvos valstybės paramos integracijai teikimo laikotarpiu – pagal savivaldybę, kurios teritorijoje jie faktiškai gyvena.“\n\n2. Pakeisti 6 straipsnio 3 dalį ir ją išdėstyti taip:\n\n„3. Šio straipsnio 1 dalyje ir 2 dalies 1, 3 ir 4 punktuose nurodyti asmenys į gyvenamosios vietos neturinčių asmenų apskaitą įtraukiami, kai jie deklaravimo įstaigai pateikia šio įstatymo 9 straipsnio 2 dalies 1–7 punktuose nurodytus duomenis. Šio straipsnio 2 dalies 4 punkte nurodyti užsieniečiai papildomai pateikia sutartį dėl Lietuvos valstybės paramos integracijai teikimo gyvenamojoje vietoje savivaldybės teritorijoje.“\n\n3. Pakeisti 6 straipsnio 5 dalį ir ją išdėstyti taip:\n\n„5. Į gyvenamosios vietos neturinčių asmenų apskaitą gali būti įtraukiami tik tie šio straipsnio 1 ir 2 dalyse nurodyti asmenys, kurie yra Lietuvos Respublikos piliečiai arba užsieniečiai, turintys Lietuvos Respublikos ilgalaikio gyventojo leidimą gyventi Europos Sąjungoje, pažymą Europos Sąjungos valstybės narės piliečio teisei nuolat gyventi Lietuvos Respublikoje patvirtinti arba Sąjungos piliečio šeimos nario leidimo nuolat gyventi šalyje kortelę, taip pat šio straipsnio 2 dalies 4 punkte nurodyti užsieniečiai, turintys leidimą laikinai gyventi Lietuvos Respublikoje.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 2 dalies 6 punktą ir jį išdėstyti taip:\n\n„6) asmens tapatybę patvirtinančių dokumentų, taip pat užsieniečių asmens dokumentų, patvirtinančių jų teisėtą buvimą Lietuvos Respublikoje, kurie gali būti naudojami deklaruojant gyvenamąją vietą, duomenys (asmens dokumentą išdavusios valstybės pavadinimas, asmens dokumento rūšis, serija ir numeris, išdavimo data ir galiojimo data);“."
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnio 7 dalį ir ją išdėstyti taip:\n\n„7. Jeigu šio įstatymo 5 straipsnio 6 dalyje nustatytu atveju gyvenamosios vietos deklaracija pateikiama deklaravimo įstaigai per Lietuvos Respublikos vidaus reikalų ministro įgaliotas institucijas, institucija, priėmusi užsieniečio gyvenamosios vietos deklaraciją, deklaravimo įstaigai ją pateikia ne vėliau kaip per 3 darbo dienas nuo gyvenamosios vietos deklaracijos priėmimo dienos.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio pakeitimas",
      "content": "Pakeisti 13 straipsnio 2 dalį ir ją išdėstyti taip:\n\n„2. Užsieniečiai, nurodyti šio įstatymo 5 straipsnio 6 dalyje, gyvenamosios vietos deklaracijas pateikia dokumento, patvirtinančio ar suteikiančio teisę gyventi Lietuvos Respublikoje, atsiėmimo Lietuvos Respublikos vidaus reikalų ministro įgaliotoje institucijoje dieną.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. rugsėjo 1 d.\n\n2. Lietuvos Respublikos vidaus reikalų ministras ir Lietuvos Respublikos gyventojų registro tvarkytojas iki 2017 m. rugpjūčio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
