{
  "id": "lt-law-x-622",
  "type": "statute",
  "title": "Lietuvos Respublikos papildomo savanoriško pensijų kaupimo įstatymo 2, 10, 15, 16, 23, 27, 28, 29, 30, 32, 35, 36, 37, 42, 44, 46, 48, 49, 51, 53, 54, 59 straipsnių pakeitimo ir papildymo įstatymas",
  "short_name": "X-622",
  "status": "in_force",
  "issued_date": "2006-05-25",
  "in_force_date": "2006-06-10",
  "url": "https://e-tar.lt/portal/lt/legalAct/TAR.E8BF7EBCEC7C",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 3, 9 ir 16 dalių pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Depozitoriumas – bankas, turintis teisę Lietuvos Respublikoje ar kitoje Europos ekonominės erdvės valstybėje teikti investicines paslaugas ir turintis buveinę arba padalinį Lietuvos Respublikoje.“\n\n2. Pakeisti 2 straipsnio 9 dalį ir ją išdėstyti taip:\n\n„9. Investicinės priemonės – vertybiniai popieriai, nurodyti šio straipsnio 26 dalyje, ir investicinės priemonės, numatytos Vertybinių popierių rinkos įstatymo 3 straipsnio 2 dalyje.“\n\n3. 2 straipsnio 16 dalyje išbraukti žodžius „arba kurio naudai“ ir šią dalį išdėstyti taip:\n\n„16. Pensijų fondo dalyvis (toliau – dalyvis) – asmuo, su kuriuo yra sudaryta pensijų kaupimo sutartis ir kurio vardu atidaryta asmeninė pensijų sąskaita.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 3 dalies pakeitimas",
      "content": "Pakeisti 10 straipsnio 3 dalį ir ją išdėstyti taip:\n\n„3. Valdymo įmonė neturi teisės pavesti kitiems asmenims tiek savo funkcijų, kad pačiai jų iš esmės nebeliktų. Draudžiama investicinių sprendimų priėmimo ir vykdymo (investicijų valdymo) funkciją pavesti depozitoriumui, kuris saugo tos valdymo įmonės valdomų pensijų fondų turtą, ar kitiems asmenims, turintiems priešingų interesų, galinčių susikirsti su valdymo įmonės ar dalyvių interesais.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio papildymas 9 dalimi",
      "content": "Papildyti 15 straipsnį 9 dalimi:\n\n„9. Asmenys, rengiantys ir (ar) platinantys viešam platinimui ar visuomenei skirtus tyrimus apie pensijų kaupimą pensijų fonduose ar kitą informaciją, kuria rekomenduojama ar siūloma pasirinkti pensijų fondą, Vertybinių popierių komisijos nustatyta tvarka turi užtikrinti, kad tokia informacija būtų neklaidinanti, pateikiama išsamiai ir teisingai, viešai atskleisti savo interesus ir nurodyti interesų konfliktus, susijusius su pensijų fondais ir (ar) jų valdytojais, su kuriais susijusi ta informacija.“"
    },
    {
      "provision_ref": "art4",
      "section": "4",
      "title": "4 straipsnis. 16 straipsnio 2 punkto pakeitimas",
      "content": "Pakeisti 16 straipsnio 2 punktą ir jį išdėstyti taip:\n\n„2) skirti administracines nuobaudas vadovams ar darbuotojams arba šio Įstatymo numatytas baudas;“."
    },
    {
      "provision_ref": "art5",
      "section": "5",
      "title": "5 straipsnis. 23 straipsnio 3 dalies 13 punkto pakeitimas",
      "content": "Pakeisti 23 straipsnio 3 dalies 13 punktą ir jį išdėstyti taip:\n\n„13) perėjimo į kitą tos pačios ar kitos valdymo įmonės valdomą pensijų fondą tvarka ir šio Įstatymo 35 straipsnio 5 dalyje nustatytas laikotarpis, per kurį valdymo įmonė turi pervesti dalyviui priklausančias lėšas;“."
    },
    {
      "provision_ref": "art6",
      "section": "6",
      "title": "6 straipsnis. 27 straipsnio 1 dalies pakeitimas",
      "content": "Pakeisti 27 straipsnio 1 dalį ir ją išdėstyti taip:\n\n„1. Pensijų kaupimo sutartis – tai sutartis tarp valdymo įmonės ir dalyvio dėl pensijų įmokų kaupimo dalyvio pasirinktame valdymo įmonės valdomame pensijų fonde pagal pensijų fondo taisykles. Prieš asmeniui sudarant pensijų kaupimo sutartį, jis turi būti supažindintas su pensijų fondo, kurio dalyviu jis taps įsigaliojus pensijų kaupimo sutarčiai, taisyklėmis. Pensijų fondo taisyklės yra pensijų kaupimo sutarties dalis.“"
    },
    {
      "provision_ref": "art7",
      "section": "7",
      "title": "7 straipsnis. 28 straipsnio 1 dalies 2 ir 10 punktų pakeitimas",
      "content": "1. 28 straipsnio 1 dalies 2 punkte vietoj žodžių „pensijų įmokų mokėtojo“ įrašyti žodį „dalyvio“, išbraukti žodžius „o jei įmokų mokėtojas juridinis asmuo – įmonės pavadinimas, kodas, buveinės adresas, atstovo vardas ir pavardė“ ir šį punktą išdėstyti taip:\n\n„2) šalys (valdymo įmonės pavadinimas, kodas, buveinės adresas, Vertybinių popierių komisijos išduotos licencijos numeris, atstovo vardas ir pavardė; dalyvio vardas, pavardė, asmens kodas, gimimo data, gyvenamosios vietos adresas);“.\n\n2. 28 straipsnio 1 dalies 10 punkte išbraukti žodžius „pensijų įmokų mokėtojo (jei įmokas moka ne pats dalyvis) ir“ ir šį punktą išdėstyti taip:\n\n„10) sutarties nutraukimo tvarka ir sąlygos, iš jų – dalyvio teisė bet kada panorėjus nutraukti pensijų kaupimo sutartį;“."
    },
    {
      "provision_ref": "art8",
      "section": "8",
      "title": "8 straipsnis. 29 straipsnio 5 dalies pripažinimas netekusia galios",
      "content": "29 straipsnio 5 dalį pripažinti netekusia galios."
    },
    {
      "provision_ref": "art9",
      "section": "9",
      "title": "9 straipsnis. 30 straipsnio 1 dalies pakeitimas",
      "content": "30 straipsnio 1 dalyje išbraukti antrą sakinį ir šią dalį išdėstyti taip:\n\n„1. Valdymo įmonė privalo kiekvienam dalyviui atidaryti pensijų sąskaitą. Informacija apie pensijų sąskaitas yra slapta.“"
    },
    {
      "provision_ref": "art10",
      "section": "10",
      "title": "10 straipsnis. 32 straipsnio 2 dalies pripažinimas netekusia galios ir 3 dalies pakeitimas",
      "content": "1. 32 straipsnio 2 dalį pripažinti netekusia galios.\n\n2. Pakeisti 32 straipsnio 3 dalį ir ją išdėstyti taip:\n\n„3. Dalyvio išstojimu iš pensijų fondo laikoma pensijų kaupimo sutarties nutraukimas dalyvio iniciatyva, nepereinant į kitą pensijų fondą.“"
    },
    {
      "provision_ref": "art11",
      "section": "11",
      "title": "11 straipsnis. 35 straipsnio 5 dalies pakeitimas",
      "content": "35 straipsnio 5 dalyje po žodžio „dokumentą“ įrašyti žodžius „(ar įvykus numatytam juridiniam faktui)“, po žodžių „verte ir“ įrašyti žodžius ir skaičių „ne vėliau kaip per 7 darbo dienas“ ir šią dalį išdėstyti taip:\n\n„5. Jeigu šiame ar kituose Lietuvos Respublikos įstatymuose numatytais atvejais turi būti išmokamos ar pervedamos pensijų fondo dalyvio sukauptos lėšos ar jų dalis, valdymo įmonė, gavusi atitinkamą dokumentą (ar įvykus numatytam juridiniam faktui), ne vėliau kaip kitą darbo dieną pensijų fondo dalyvio pensijų sąskaitoje įrašytus apskaitos vienetus konvertuoja į pinigus tos dienos apskaitos vienetų verte ir ne vėliau kaip per 7 darbo dienas juos išmoka arba perveda.“"
    },
    {
      "provision_ref": "art12",
      "section": "12",
      "title": "12 straipsnis. 36 straipsnio 2 dalies pakeitimas",
      "content": "Pakeisti 36 straipsnio 2 dalį ir ją išdėstyti ją taip:\n\n„2. Pensijų fondo dalyvis, Neįgalumo ir darbingumo nustatymo tarnybos prie Socialinės apsaugos ir darbo ministerijos pripažintas nedarbingu ar iš dalies darbingu (iki 2005 m. liepos 1 d. – Valstybinės medicininės socialinės ekspertizės komisijos pripažintas I arba II grupės invalidu), įgyja teisę į pensijų išmokas nuo darbingumo lygio nustatymo (invalidumo pripažinimo) dienos.“"
    },
    {
      "provision_ref": "art13",
      "section": "13",
      "title": "13 straipsnis. 37 straipsnio 2 dalies pripažinimas netekusia galios ir 3 dalies pakeitimas",
      "content": "1. Pripažinti 37 straipsnio 2 dalį netekusia galios.\n\n2. 37 straipsnio 3 dalyje išbraukti žodžius „likus ne mažiau kaip 3 mėnesiams iki išmokų mokėjimo pradžios“ ir šią dalį išdėstyti taip:\n\n„3. Pensijų išmokų būdą pasirenka pensijų fondo dalyvis. Valdymo įmonė turi laiku pranešti dalyviui apie būtinybę pasirinkti pensijų išmokos būdą.“"
    },
    {
      "provision_ref": "art14",
      "section": "14",
      "title": "14 straipsnis. 42 straipsnio 1 dalies papildymas 4 ir 5 punktais",
      "content": "Papildyti 42 straipsnio 1 dalį 4 ir 5 punktais:\n\n„4) užtikrinti, kad lėšų konvertavimas į apskaitos vienetus ir apskaitos vienetų konvertavimas į lėšas vyktų pagal teisės aktų ir pensijų fondo taisyklių reikalavimus;\n\n5) užtikrinti, kad apskaitos vienetų vertė būtų skaičiuojama pagal teisės aktų ir pensijų fondo taisyklių reikalavimus.“"
    },
    {
      "provision_ref": "art15",
      "section": "15",
      "title": "15 straipsnis. 44 straipsnio 2 ir 3 dalių pakeitimas",
      "content": "1. 44 straipsnio 2 dalyje išbraukti žodžius „ar darbuotoju“, papildyti šią dalį nauju sakiniu ir visą dalį išdėstyti taip:\n\n„2. Valdymo įmonės administracijos vadovas, valdybos narys ar darbuotojas negali būti depozitoriumo, kuris saugo tos įmonės valdomo pensijų fondo turtą, vadovu, valdybos, stebėtojų tarybos nariu. Šie asmenys taip pat negali būti depozitoriumo darbuotojais, kurių funkcijos tiesiogiai susijusios su depozitoriumo veikla.“\n\n2. 44 straipsnio 3 dalyje vietoj žodžio „ar“ įrašyti žodžius „taip pat tiesiogiai su depozitoriumo veikla susijusias funkcijas atliekantys“ ir šią dalį išdėstyti taip:\n\n„3. Depozitoriumo, saugančio pensijų turtą, vadovas, valdybos nariai, stebėtojų tarybos nariai, taip pat tiesiogiai su depozitoriumo veikla susijusias funkcijas atliekantys darbuotoj ai gali sudaryti ne daugiau kaip 1/4 tą pensijų fondą valdančios valdymo įmonės stebėtojų tarybos narių.“"
    },
    {
      "provision_ref": "art16",
      "section": "16",
      "title": "16 straipsnis. 46 straipsnio papildymas 5 dalimi",
      "content": "Papildyti 46 straipsnį 5 dalimi:\n\n„5. Vertybinių popierių komisija nustato tvarką, kuria valdymo įmonė, siekdama veiksmingai valdyti investicinių priemonių portfelį, turi teisę naudoti būdus ir investicines priemones, susijusias su vertybiniais popieriais ar pinigų rinkos priemonėmis. Tokių būdų ar investicinių priemonių naudojimas nereiškia, kad leidžiama nukrypti nuo pensijų fondo taisyklėse nustatytų investavimo tikslų.“"
    },
    {
      "provision_ref": "art17",
      "section": "17",
      "title": "17 straipsnis. 48 straipsnio 2 dalies papildymas 4 punktu ir 3 dalies pakeitimas",
      "content": "1. Papildyti 48 straipsnio 2 dalį 4 punktu:\n\n„4) 25 procentus kito kolektyvinio investavimo subjekto investicinių vienetų arba akcijų.“\n\n2. Pakeisti 48 straipsnio 3 dalį ir ją išdėstyti taip:\n\n„3. Šio straipsnio 2 dalies 2, 3 ir 4 punktuose nustatyto draudimo galima nesilaikyti įsigijimo momentu, jeigu nežinoma bendra tų vertybinių popierių ar pinigų rinkos priemonių vertė.“"
    },
    {
      "provision_ref": "art18",
      "section": "18",
      "title": "18 straipsnis. 49 straipsnio pakeitimas ir papildymas",
      "content": "1. Pakeisti 49 straipsnio 1 dalį ir ją išdėstyti taip:\n\n„1. Leidžiama investuoti į investicinius vienetus ir akcijas tik tokių kolektyvinio investavimo subjektų, kurie atitinka šias sąlygas:\n\n1) yra licencijuoti Europos Sąjungos arba Ekonominio bendradarbiavimo ir plėtros organizacijos valstybėje narėje ar tokioje valstybėje, kurioje priežiūra yra ne mažesnė, nei numatyta pagal 1985 m. gruodžio 20 d. Tarybos direktyvoje 85/611/EEB dėl įstatymų ir kitų teisės aktų, susijusių su kolektyvinio investavimo į perleidžiamus vertybinius popierius subjektais (KIAVPS), derinimo (su paskutiniais pakeitimais, nustatytais 2002 m. sausio 21 d. Europos Parlamento ir Tarybos direktyvomis 2001/107/EB ir 2001/108/EB) nustatytas taisykles, o Vertybinių popierių komisija bendradarbiauja su atitinkama užsienio priežiūros institucija. Tuo atveju, kai valstybė, kurioje kolektyvinio investavimo subjektas yra licencijuotas, nėra Europos Sąjungos arba Ekonominio bendradarbiavimo ir plėtros organizacijos valstybė narė, būtinas Vertybinių popierių komisijos ir tokios valstybės atitinkamos priežiūros institucijos bendradarbiavimas dvišalių susitarimų pagrindais;\n\n2) subjektų dalyvių teisių apsauga, įskaitant turto atskyrimo, skolinimosi, skolinimo ir turto, kurio subjektas neturi, pardavimo, reglamentavimą, yra ne mažesnė, nei numatyta pagal 1985 m. gruodžio 20 d. Tarybos direktyvoje 85/611/EEB dėl įstatymų ir kitų teisės aktų, susijusių su kolektyvinio investavimo į perleidžiamus vertybinius popierius subjektais (KIAVPS), derinimo (su paskutiniais pakeitimais, nustatytais 2002 m. sausio 21 d. Europos Parlamento ir Tarybos direktyvomis 2001/107/EB ir 2001/108/EB) nustatytas taisykles;\n\n3) subjektai teikia savo veiklos pusmečio ir metų ataskaitas, leidžiančias įvertinti jų turtą ir įsipareigojimus, pelną ir veiklą per ataskaitinį laikotarpį;\n\n4) ne daugiau kaip 10 procentų jų aktyvų gali būti investuota į kitų kolektyvinio investavimo subjektų investicinius vienetus ar akcijas.“\n\n2. Papildyti 49 straipsnį nauja 3 dalimi ir ją išdėstyti taip:\n\n„3. Bendra investicijų į kolektyvinio investavimo subjektus, kurie veikia ne pagal 1985 m. gruodžio 20 d. Tarybos direktyvos 85/611/EEB dėl įstatymų ir kitų teisės aktų, susijusių su kolektyvinio investavimo į perleidžiamus vertybinius popierius subjektais (KIAVPS), derinimo (su paskutiniais pakeitimais, nustatytais 2002 m. sausio 21 d. Europos Parlamento ir Tarybos direktyvomis 2001/107/EB ir 2001/108/EB) nustatytas taisykles, gali būti ne didesnė kaip 30 procentų pensijų fondo grynųjų aktyvų.“\n\n3. Buvusią 3 dalį laikyti 4 dalimi, pakeisti ir išdėstyti taip:\n\n„4. Tokie kolektyvinio investavimo subjektai, kuriuos valdo ta pati valdymo įmonė ar tokios valdymo įmonės, kurių daugiau nei pusė valdymo organų narių yra tie patys asmenys ar kurias kontroliuoja tas pats asmuo arba kurių viena turi daugiau kaip 10 procentų balsų kitos valdymo įmonės visuotiniame akcininkų susirinkime, laikomi susijusiais. Jei bent vienas iš išvardytų subjektų yra pensijų fondo valdymo įmonė, tai to pensijų fondo turtas į susijusių kolektyvinio investavimo subjektų investicinius vienetus ar akcijas gali būti investuojamas tik grynųjų aktyvų verte.“"
    },
    {
      "provision_ref": "art19",
      "section": "19",
      "title": "19 straipsnis. 51 straipsnio 1 dalies pakeitimas",
      "content": "Pakeisti 51 straipsnio 1 dalį ir ją išdėstyti taip:\n\n„1. Valdymo įmonė privalo ne rečiau kaip kartą per kalendorinius metus pensijų fondo taisyklių nustatyta tvarka raštu ar kitokia forma (jei to pageidauja dalyvis) pranešti kiekvienam jos valdomo pensijų fondo dalyviui apie sumokėtų pensijų įmokų dydį (nurodant įmokų mokėtoją ar mokėtojus), jo asmeninėje pensijų sąskaitoje apskaičiuoto pensijų turto dydį (į pensijų sąskaitą įrašytų apskaitos vienetų skaičių, jų vertę), metinę pensijų fondo investicijų grąžą, išskaitytų mokesčių dydį.“"
    },
    {
      "provision_ref": "art20",
      "section": "20",
      "title": "20 straipsnis. 53 straipsnio 5 dalies pakeitimas",
      "content": "53 straipsnio 5 dalyje vietoj žodžių „šiame straipsnyje numatytos“, įrašyti žodį „kitos“, vietoj žodžio „taisykles“ įrašyti žodį „tvarką“ ir šią dalį išdėstyti taip:\n\n„5. Vertybinių popierių komisija nustato kitus periodinių ataskaitų turinio reikalavimus bei ataskaitų pateikimo Vertybinių popierių komisijai tvarką, taip pat turi teisę nustatyti taisyklėse kitas būtinas pateikti periodines ataskaitas ir dokumentus, detalizuoti kitos informacijos pateikimo tvarką.“"
    },
    {
      "provision_ref": "art21",
      "section": "21",
      "title": "21 straipsnis. 54 straipsnio pakeitimas",
      "content": "Pakeisti 54 straipsnį ir jį išdėstyti taip:\n\n„54 straipsnis. Visuomenei teikiama informacija\n\nValdymo įmonė nustatyto turinio savo metų ataskaitą turi paskelbti įstatuose nurodytame šalies dienraštyje per 4 mėnesius nuo ataskaitinių finansinių metų pabaigos.“"
    },
    {
      "provision_ref": "art22",
      "section": "22",
      "title": "22 straipsnis. 59 straipsnio pakeitimas ir papildymas",
      "content": "Pakeisti ir papildyti 59 straipsnį ir jį išdėstyti taip:\n\n„59 straipsnis. Piniginės baudos už Įstatymo pažeidimą\n\nVertybinių popierių komisija, vadovaudamasi Vertybinių popierių rinkos įstatymo 62 straipsnyje nustatyta tvarka, turi teisę skirti baudas:\n\n1) juridiniams asmenims, veikiantiems kaip valdymo įmonės, bet neturintiems šio Įstatymo nustatytos licencijos – iki 200 tūkstančių litų;\n\n2) valdymo įmonėms, kurios sudaro pensijų kaupimo sutartis neturėdamos patvirtintų pensijų fondo taisyklių – iki 100 tūkstančių litų;\n\n3) valdymo įmonėms, pažeidusioms šiame Įstatyme nustatytą pensijų fondo turto investavimo tvarką, kai dėl to kyla grėsmė dalyvių turtiniams interesams – iki 300 tūkstančių litų;\n\n4) juridiniams asmenims, pažeidusiems šiame Įstatyme nustatytą paslaugų siūlymo ar reklamos tvarką – iki 100 tūkstančių litų;\n\n5) valdymo įmonėms, nevykdančioms arba netinkamai vykdančioms šio Įstatymo 6 straipsnyje nustatytas pareigas – iki 100 tūkstančių litų.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
