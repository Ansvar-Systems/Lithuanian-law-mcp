{
  "id": "lt-law-xv-513",
  "type": "statute",
  "title": "Lietuvos Respublikos energetikos įstatymo Nr. IX-884 16-1 ir 34 straipsnių pakeitimo įstatymas",
  "short_name": "XV-513",
  "status": "in_force",
  "issued_date": "2025-11-13",
  "in_force_date": "2026-01-01",
  "url": "https://e-tar.lt/portal/lt/legalAct/6104ac62cc3311f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 161 straipsnio pakeitimas",
      "content": "Pakeisti 161 straipsnio 1 dalį ir ją išdėstyti taip:\n\n„1. Energetikos įmonės, kurių teikiamų paslaugų kainos yra valstybės reguliuojamos ir (ar) kurioms Lietuvos Respublikos elektros energetikos įstatymo 67 straipsnio 1 dalies arba Lietuvos Respublikos gamtinių dujų įstatymo 9 straipsnio 7 dalies pagrindu nustatyti Tarybos įpareigojimai, susiję su reguliavimo apskaitos sistema, rengia reguliuojamosios veiklos ataskaitas ir užtikrina, kad pasibaigus kiekvieniems finansiniams metams per 5 mėnesius pagal Tarybos patvirtintą ar pratęstą galioti techninę užduotį būtų atlikta reguliuojamosios veiklos ataskaitų patikra dėl ataskaitų atitikties Tarybos patvirtintiems reguliavimo apskaitos sistemos reikalavimams ir (ar) metodui, ir (ar) modeliui ir reguliuojamosios veiklos ataskaitos, reguliuojamosios veiklos ataskaitų patikros ataskaita ir (ar) išvada pateiktos Tarybai. Jeigu licenciją išdavė savivaldybės institucija, energetikos įmonė reguliuojamosios veiklos ataskaitas, reguliuojamosios veiklos ataskaitų patikros ataskaitą ir (ar) išvadą pateikia licenciją išdavusiai institucijai tokia pačia tvarka ir terminais, kaip ir teikdama Tarybai.“"
    },
    {
      "provision_ref": "art2",
      "section": "2",
      "title": "2 straipsnis. 34 straipsnio pakeitimas",
      "content": "1. Papildyti 34  straipsnį nauja 10 dalimi:\n\n„10. Šio straipsnio 2 dalyje nustatytu vartotojo kreipimosi į energetikos įmonę nagrinėjimo laikotarpiu, taip pat vartotojo ir energetikos įmonės ginčo nagrinėjimo ne teismo tvarka laikotarpiu, po to, kai energetikos įmonė buvo ginčą nagrinėjančios institucijos informuota apie priimtą nagrinėti ginčą, energetikos įmonė negali vienašališkai nutraukti su vartotoju sudarytos sutarties, pakeisti šios sutarties sąlygų ir (ar) nutraukti energijos tiekimo vartotojo objektui remdamasi priežastimi, dėl kurios vartotojas kreipėsi į energetikos įmonę ar ginčo nagrinėjimo instituciją. Vartotojo pateiktas kreipimasis nedaro poveikio ginčo šalių sutartinėms teisėms ir pareigoms.“\n\n2. Buvusią 34 straipsnio 10 dalį laikyti 11 dalimi."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2026 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
