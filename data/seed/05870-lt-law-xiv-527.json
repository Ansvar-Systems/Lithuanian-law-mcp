{
  "id": "lt-law-xiv-527",
  "type": "statute",
  "title": "Lietuvos Respublikos Klaipėdos valstybinio jūrų uosto įstatymo Nr. I-1340 2, 3, 5, 10, 11, 14, 17, 19, 22, 32, 33, 34 straipsnių pakeitimo ir 7 straipsnio pripažinimo netekusiu galios įstatymas",
  "short_name": "XIV-527",
  "status": "in_force",
  "issued_date": "2021-09-16",
  "in_force_date": "2023-01-02",
  "url": "https://e-tar.lt/portal/lt/legalAct/e79e2a5017b311ec9f09e7df20500045/syhkIkKhgm",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Uosto infrastruktūra – transporto infrastruktūros dalis, kurią sudaro molai, bangolaužiai, laivybos kanalas, krantinės, krantosaugos statiniai, navigacijos įrenginiai ir keliai, esantys uosto teritorijoje.“\n\n2. Pakeisti 2 straipsnio 4 dalį ir ją išdėstyti taip:\n\n„4. Uosto akvatorija – Lietuvos Respublikos Vyriausybės nustatytų ribų vandens plotas.“\n\n3. Pakeisti 2 straipsnio 15 dalį ir ją išdėstyti taip:\n\n„15. Uosto direkcija – akcinė bendrovė Klaipėdos valstybinio jūrų uosto direkcija, kurios visos akcijos nuosavybės teise priklauso valstybei. Siekiant efektyvios Uosto direkcijos veiklos priežiūros ir valdymo, Uosto direkcijoje turi būti sudaromas kolegialus priežiūros organas – stebėtojų taryba ir kolegialus valdymo organas – valdyba, kurios pirmininkas skiriamas ir Uosto direkcijos vadovu.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Uostą sudaro uosto žemė, uosto akvatorija, uosto infrastruktūra, privažiuojamieji geležinkelio keliai, esantys uosto teritorijoje, ir kiti uosto objektai.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Uosto objektų nuosavybė\n\n1. Uosto žemė ir uosto akvatorija yra išimtinė Lietuvos Respublikos nuosavybė.\n\n2. Uosto infrastruktūra ir privažiuojamieji geležinkelio keliai, esantys uosto teritorijoje, nuosavybės teise gali priklausyti Lietuvos Respublikai arba Uosto direkcijai.\n\n3. Kiti uosto objektai nuosavybės teise gali priklausyti Lietuvos Respublikai, savivaldybėms, Lietuvos Respublikos ir kitų valstybių fiziniams ir juridiniams asmenims.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pripažinimas netekusiu galios",
      "content": "Pripažinti netekusiu galios 7 straipsnį."
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Uosto valdymas\n\nUosto žemę ir uosto akvatoriją patikėjimo teise valdo, naudoja ir jomis disponuoja Uosto direkcija. Uosto direkcijai žemės ir akvatorijos sklypai perduodami patikėjimo teise Lietuvos Respublikos Vyriausybei nustačius uosto teritorijos ir uosto akvatorijos ribas. Uosto direkcija šių sklypų negali perduoti nuosavybės teise kitiems asmenims, jų įkeisti ar kitaip suvaržyti daiktines teises į juos, jais garantuoti, laiduoti ar kitu būdu jais užtikrinti savo ir kitų asmenų prievolių įvykdymą. Uosto direkcija turi teisę išnuomoti uosto žemę su uosto veikla susijusioms reikmėms, taip pat Lietuvos Respublikos Vyriausybės nustatyta tvarka perduoti ją laikinai neatlygintinai naudotis.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "1. Pripažinti netekusiu galios 11 straipsnio 4 punktą.\n\n2. Pripažinti netekusiu galios 11 straipsnio 16 punktą."
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnio 4 dalį ir ją išdėstyti taip:\n\n„4. Uosto direkcijos vadovas, gavęs šio straipsnio 3 dalyje nurodytą informaciją, ne vėliau kaip per 5 darbo dienas pateikia Susisiekimo ministerijai iš uosto žemės naudotojo gautus dokumentus. Susisiekimo ministerija per 20 darbo dienų nuo šio straipsnio 3 dalyje nurodytos informacijos gavimo dienos sudaro laisvojo uosto priėmimo komisiją (toliau – priėmimo komisija), į kurią skiriami Uosto direkcijos ir šio straipsnio 2 dalyje nurodytų institucijų, su kuriomis buvo derintas laisvojo uosto įrengimo projektas, atstovai. Priėmimo komisiją sudaro ne mažiau kaip 5 nariai. Priėmimo komisijos pirmininku skiriamas Susisiekimo ministerijos atstovas. Priėmimo komisija vertina, ar laisvasis uostas yra įrengtas pagal laisvojo uosto įrengimo projektą.“"
    },
    {
      "provision_ref": "art8",
      "section": "8",
      "title": "8 straipsnis. 17 straipsnio pakeitimas",
      "content": "1. Pakeisti 17 straipsnio 5 dalį ir ją išdėstyti taip:\n\n„5. Lietuvos transporto saugos administracija prižiūri, kaip laikomasi laisvojo uosto veiklos reikalavimų. Planinis uosto žemės naudotojo, vykdančio veiklą laisvajame uoste, patikrinimas atliekamas ne rečiau kaip kartą per 3 metus.“\n\n2. Pakeisti 17 straipsnio 6 dalį ir ją išdėstyti taip:\n\n„6. Susisiekimo ministerija, gavusi Lietuvos transporto saugos administracijos išvadas, kad uosto žemės naudotojas, vykdantis veiklą laisvajame uoste, pažeidžia šio straipsnio 1, 2 ir (ar) 11 dalyse nurodytus reikalavimus (arba vieną iš jų) arba deklaravo savo atitiktį šio straipsnio 2 dalyje nustatytiems reikalavimams pateikdamas netikslius duomenis, per 2 darbo dienas nuo šių išvadų gavimo dienos įspėja uosto žemės naudotoją, vykdantį veiklą laisvajame uoste, apie galimą teisės vykdyti veiklą laisvajame uoste sustabdymą, informuoja apie nustatytus pažeidimus (pažeidimų rūšį, turinį ir esmę) ir nustato ne trumpesnį kaip 30 darbo dienų nuo įspėjimo apie galimą teisės vykdyti veiklą laisvajame uoste sustabdymą gavimo terminą, per kurį nustatyti pažeidimai privalo būti pašalinti. Uosto žemės naudotojas, vykdantis veiklą laisvajame uoste, per nustatytą terminą pašalinęs visus pažeidimus, ne vėliau kaip per 5 darbo dienas privalo apie tai deklaruoti Susisiekimo ministerijai ir pateikti tai patvirtinančią informaciją. Jeigu per nustatytą terminą pažeidimai nepašalinami ir (ar) apie tai nedeklaruojama, Susisiekimo ministerija per 5 darbo dienas nuo termino, per kurį nustatyti pažeidimai privalėjo būti pašalinti, pabaigos sustabdo teisę vykdyti veiklą laisvajame uoste ir apie tai praneša uosto žemės naudotojui. Draudžiama vykdyti veiklą laisvajame uoste, jeigu Susisiekimo ministerija sustabdė teisę vykdyti veiklą laisvajame uoste ir uosto žemės naudotojas apie tai yra informuotas.“\n\n3. Pakeisti 17 straipsnio 9 dalį ir ją išdėstyti taip:\n\n„9. Panaikinus teisę vykdyti veiklą laisvajame uoste šio straipsnio 8 dalyje nustatyta tvarka, uosto žemės naudotojas, pašalinęs aplinkybes, dėl kurių teisė vykdyti veiklą laisvajame uoste buvo panaikinta, gali deklaruoti Susisiekimo ministerijai atitiktį uosto žemės naudotojui keliamiems reikalavimams šio straipsnio 3 dalyje nustatyta tvarka (ši nuostata netaikoma šio straipsnio 8 dalies 3 punkte nustatytu atveju) ir įgyti teisę vykdyti veiklą laisvajame uoste. Jeigu teisė vykdyti veiklą laisvajame uoste buvo panaikinta trečią kartą per pastaruosius 24 mėnesius, uosto žemės naudotojas negali 6 mėnesius nuo teisės vykdyti veiklą laisvajame uoste panaikinimo (arba kol Lietuvos transporto saugos administracija nepatikrino ir neįsitikino, kad šioje dalyje minimi pažeidimai pašalinti) deklaruoti Susisiekimo ministerijai šioje dalyje nurodytos atitikties.“"
    },
    {
      "provision_ref": "art9",
      "section": "9",
      "title": "9 straipsnis. 19 straipsnio pakeitimas",
      "content": "Pakeisti 19 straipsnio 2 dalį ir ją išdėstyti taip:\n\n„2. Valstybės institucijų, vykdančių laisvojo uosto ar laivybos priežiūrą ir kontrolę, pareigūnai ir jų transporto priemonės į laisvąjį uostą įleidžiami pateikę tarnybinį pažymėjimą.“"
    },
    {
      "provision_ref": "art10",
      "section": "10",
      "title": "10 straipsnis. 22 straipsnio pakeitimas",
      "content": "Pakeisti 22 straipsnio 3 dalį ir ją išdėstyti taip:\n\n„3. Uosto rezervinėse teritorijose esantys statiniai ar kitas nekilnojamasis turtas negali būti perduodami privačion nuosavybėn, išskyrus atvejus, kai uosto rezervinėse teritorijose esantys statiniai ar kitas nekilnojamasis turtas perduodami Uosto direkcijai ar uosto rezervinėse teritorijose esantys statiniai ar kitas nekilnojamasis turtas, priskirtinas viešajai geležinkelių infrastruktūrai, perduodami viešosios geležinkelių infrastruktūros valdytojui, jais negali būti užtikrinami trečiųjų asmenų įsipareigojimai ir iš jų negali būti išieškoma pagal kreditorių reikalavimus.“"
    },
    {
      "provision_ref": "art11",
      "section": "11",
      "title": "11 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Uosto lėšos\n\nUosto lėšas sudaro:\n\n1) uosto rinkliavos;\n\n2) uosto žemės nuomos mokestis;\n\n3) valstybės biudžeto skirtos lėšos;\n\n4) pajamos, gaunamos už Uosto direkcijos teikiamas paslaugas;\n\n5) kitos teisėtai gautos lėšos.“"
    },
    {
      "provision_ref": "art12",
      "section": "12",
      "title": "12 straipsnis. 33 straipsnio pakeitimas",
      "content": "Pakeisti 33 straipsnį ir jį išdėstyti taip:\n\n„33 straipsnis. Uosto lėšų naudojimas\n\n1. Uosto lėšos naudojamos uosto eksploatavimo, plėtros ir kitoms išlaidoms, susijusioms su uosto veikla ir numatytoms Uosto direkcijos strateginiame veiklos plane, apmokėti.\n\n2. Uosto lėšos taip pat naudojamos privažiavimo prie uosto keliams rekonstruoti ir tiesti, savivaldybei nuosavybės teise priklausančių statinių, trukdančių uosto plėtrai, netekimo ir pašalinimo iš uosto teritorijos bei uosto rezervinių teritorijų (šiuo atveju lėšos perduodamos savivaldybei Lietuvos Respublikos Vyriausybės nustatyta tvarka) išlaidoms kompensuoti.“"
    },
    {
      "provision_ref": "art13",
      "section": "13",
      "title": "13 straipsnis. 34 straipsnio pakeitimas",
      "content": "Pakeisti 34 straipsnio 3 dalį ir ją išdėstyti taip:\n\n„3. Uosto rinkliavų taikymo taisykles rengia ir tvirtina Uosto direkcija.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. sausio 2 d.\n\n2. Lietuvos Respublikos Vyriausybė iki 2022 m. gruodžio 31 d. priima šio įstatymo įgyvendinamuosius teisės aktus.\n\n3. Lietuvos Respublikos Vyriausybei priimant sprendimą dėl akcinės bendrovės Klaipėdos valstybinio jūrų uosto direkcijos įstatinio kapitalo formavimo, valstybei nuosavybės teise priklausantis ir valstybės įmonės Klaipėdos valstybinio jūrų uosto direkcijos patikėjimo teise valdomas ilgalaikis materialusis, nematerialusis, trumpalaikis materialusis ir finansinis turtas (išskyrus turtą, kuris pagal šį įstatymą yra išimtinė Lietuvos Respublikos nuosavybė) Lietuvos Respublikos valstybės ir savivaldybių turto valdymo, naudojimo ir disponavimo juo įstatymo nustatyta tvarka investuojamas sudarant akcinės bendrovės Klaipėdos valstybinio jūrų uosto direkcijos įstatinį kapitalą.\n\n4. Klaipėdos valstybinio jūrų uosto žemės ir uosto akvatorijos sklypų patikėtinės teises ir pareigas nuo 2023 m. sausio 2 d. perima akcinė bendrovė Klaipėdos valstybinio jūrų uosto direkcija. Nekilnojamojo turto registro tvarkytojas ne vėliau kaip per vieną mėnesį nuo šių teisių ir pareigų perėmimo pakeičia Klaipėdos valstybinio jūrų uosto žemės ir uosto akvatorijos sklypų registro duomenis ir valstybinės žemės sklypų registro įraše įrašo patikėtinę – akcinę bendrovę Klaipėdos valstybinio jūrų uosto direkciją.\n\n5. Privažiuojamieji geležinkelio keliai, esantys Klaipėdos valstybinio jūrų uosto teritorijoje, kurie iki šio įstatymo įsigaliojimo nuosavybės teise priklausė privatiems juridiniams asmenims, po šio įstatymo įsigaliojimo nuosavybės teise ir toliau priklauso šiems asmenims.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
