{
  "id": "lt-law-xiii-3234",
  "type": "statute",
  "title": "Lietuvos Respublikos karo prievolės įstatymo Nr. I-1593 3, 15, 26, 29 ir 31 straipsnių pakeitimo įstatymas",
  "short_name": "XIII-3234",
  "status": "in_force",
  "issued_date": "2020-06-30",
  "in_force_date": "2021-01-01",
  "url": "https://e-tar.lt/portal/lt/legalAct/546e6840c75911ea997c9ee767e856b4/NrMvefIDzY",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Atleidimas nuo karo prievolės\n\n1. Nuo karo prievolės atleidžiami:\n\n1) asmenys, kurie nustatyta tvarka pripažinti neveiksniais arba ribotai veiksniais;\n\n2) neįgalieji;\n\n3) asmenys, kurie karinės medicinos ekspertizės komisijos, sudarytos ir veikiančios Lietuvos Respublikos Vyriausybės nustatyta tvarka, dėl sveikatos būklės pripažinti netinkamais privalomajai karo tarnybai;\n\n4) asmenys, įstatymų nustatyta tvarka perkelti į dimisiją;\n\n5) pagrindinio karinio parengtumo neįgiję asmenys, kai jiems sukanka 60 metų;\n\n6) moterys, išskyrus tas, kurios raštu pareiškė norą tapti karo prievolininkėmis ir (ar) yra baigusios aukštojoje mokykloje medicinos, slaugos ar akušerijos studijų programas.\n\n2. Šio straipsnio 1 dalies 4 ir 5 punktuose nurodytiems Lietuvos Respublikos piliečiams karo padėties metu ginkluotųjų pajėgų vado sprendimu gali būti leista atlikti karo prievolę, jeigu jie raštu pareiškė norą atlikti tarnybą paskelbus mobilizaciją.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "1. Pakeisti 15 straipsnio 1 dalies 8 punktą ir jį išdėstyti taip:\n\n„8) Lietuvos Respublikos valstybės saugumo departamento žvalgybos pareigūnams;“.\n\n2. Papildyti 15 straipsnio 1 dalį 132 punktu:\n\n„132) jų sutuoktinės ar sugyventinės nėštumo ir gimdymo atostogų metu;“.\n\n3. Papildyti 15 straipsnio 1 dalį 133 punktu:\n\n„133) auginantiems du ar daugiau vaikų, kurių amžius yra iki trejų metų.“\n\n4. Pakeisti 15 straipsnio 2 dalį ir ją išdėstyti taip:\n\n„2. Šio straipsnio 1 dalies 2, 4, 5, 6, 8, 9, 91, 11, 13, 131, 132 ir 133 punktuose nurodytiems karo prievolininkams privalomoji pradinė karo tarnyba neatidedama, jeigu jie raštu pareiškė norą atlikti privalomąją pradinę karo tarnybą.“"
    },
    {
      "provision_ref": "art3",
      "section": "3",
      "title": "3 straipsnis. 26 straipsnio pakeitimas",
      "content": "1. Pakeisti 26 straipsnio 1 dalį ir ją išdėstyti taip:\n\n„1. Paskelbus visuotinę mobilizaciją, Lietuvos kariuomenės personalo rezervo karo prievolininkai yra šaukiami atlikti karo tarnybą. Paskelbus dalinę mobilizaciją, karo prievolininkai yra šaukiami, jeigu Seimo nutarime ar Respublikos Prezidento dekrete dėl mobilizacijos skelbimo yra nurodyta pašaukti kariuomenės personalo rezervo karo prievolininkus atlikti karo tarnybą.“\n\n2. Papildyti 26 straipsnį 21 dalimi:\n\n„21. Valstybės sienos apsaugos tarnyboje prie Lietuvos Respublikos vidaus reikalų ministerijos ir Viešojo saugumo tarnyboje prie Vidaus reikalų ministerijos tarnaujantys statutiniai valstybės tarnautojai, Vadovybės apsaugos tarnybos pareigūnai ir Antrajame operatyvinių tarnybų departamente prie Lietuvos Respublikos krašto apsaugos ministerijos pagal žvalgybos pareigūno tarnybos sutartį tarnaujantys žvalgybos pareigūnai tarnybą paskelbus mobilizaciją, jeigu karo padėtis neįvesta, atlieka tarnaudami nurodytose institucijose, o įvedus karo padėtį, – bet kurioje ginkluotųjų pajėgų institucijoje.“"
    },
    {
      "provision_ref": "art4",
      "section": "4",
      "title": "4 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Tarnybos paskelbus mobilizaciją atidėjimas\n\n1. Tarnyba paskelbus mobilizaciją atidedama šiems karo prievolininkams:\n\n1) Respublikos Prezidentui, Seimo, Europos Parlamento ir Vyriausybės nariams;\n\n2) savivaldybių tarybų, kurių įgaliojimai karo padėties metu nėra sustabdyti Seimo sprendimu, nariams;\n\n3) teisėjams ir prokurorams;\n\n4) vidaus tarnybos sistemos pareigūnams, išskyrus pareigūnus, tarnaujančius tose statutinėse įstaigose, kurios įvedus karo padėtį ar ginkluotos gynybos nuo agresijos (karo) atveju tampa ginkluotųjų pajėgų dalimi, taip pat finansų ministro valdymo srities statutinėse įstaigose;\n\n5) Valstybės saugumo departamento žvalgybos pareigūnams;\n\n6) įtariamiems ir kaltinamiems baudžiamajame procese arba atliekantiems bausmę, dėl kurios jie negali atlikti tarnybos;\n\n7) Lietuvos Respublikos mobilizacijos ir priimančiosios šalies paramos įstatymo nustatyta tvarka įrašytiems į civilinio mobilizacinio personalo rezervą, išskyrus šio straipsnio 2 dalyje nustatytus atvejus;\n\n8) kurie dėl sveikatos būklės negali atlikti tarnybos.\n\n2. Karo prievolę administruojančios krašto apsaugos sistemos institucijos siūlymu karo prievolininkui, kuris yra įrašytas į civilinio mobilizacinio personalo rezervą ir kuriam tarnyba paskelbus mobilizaciją nėra atidedama kitais šio straipsnio 1 dalies 1–6 ir 8 punktuose nurodytais pagrindais, tarnyba paskelbus mobilizaciją gali būti neatidedama, jeigu:\n\n1) karo prievolininko pareigų kariniame vienete pagal jo turimą karinę ir (ar) civilinę specialybę neatlikimas sutrikdytų karinio vieneto veikimą;\n\n2) valstybės ginkluotai gynybai užtikrinti trūksta tarnybą paskelbus mobilizaciją atliekančių karo prievolininkų.\n\n3. Sprendimą dėl tarnybos paskelbus mobilizaciją atidėjimo karo prievolininkams, kurie yra įrašyti į civilinio mobilizacinio personalo rezervą ir kuriems tarnyba paskelbus mobilizaciją nėra atidedama kitais šio straipsnio 1 dalies 1–6 ir 8 punktuose nurodytais pagrindais, įvertinęs šio straipsnio 2 dalyje nurodytas aplinkybes, nedelsdamas, ne vėliau kaip per vieną darbo dieną nuo karo prievolę administruojančios krašto apsaugos sistemos institucijos siūlymo neatidėti tarnybos paskelbus mobilizaciją gavimo dienos priima krašto apsaugos ministras ar jo įgaliotas asmuo.“"
    },
    {
      "provision_ref": "art5",
      "section": "5",
      "title": "5 straipsnis. 31 straipsnio pakeitimas",
      "content": "Pakeisti 31 straipsnio 9 punktą ir jį išdėstyti taip:\n\n„9) atlikti kituose teisės aktuose numatytus uždavinius ir funkcijas.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja 2021 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
