{
  "id": "lt-law-xiv-3098",
  "type": "statute",
  "title": "Lietuvos Respublikos nacionalinio plėtros banko įstatymas",
  "short_name": "XIV-3098",
  "status": "in_force",
  "issued_date": "2024-11-12",
  "in_force_date": "2024-11-20",
  "url": "https://e-tar.lt/portal/lt/legalAct/c52d00a2a67511ef90b5ee8931e5ce5e",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir paskirtis",
      "content": "1. Šio įstatymo tikslas – užtikrinti efektyvų investavimą srityse, kuriose finansavimas rinkos sąlygomis yra nepakankamas ir (ar) neoptimalus, ir skatinti finansiškai gyvybingas investicijas.\n\n2. Šis įstatymas reglamentuoja Lietuvos Respublikos nacionalinio plėtros banko (toliau – NPB) paskyrimą, veiklą, valdymą, finansavimą ir priežiūrą bei atsakomybę už veiklos reikalavimų pažeidimus."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Finansų tarpininkas – juridinis asmuo, atrinktas konkrečiai skatinamajai finansinei priemonei įgyvendinti.\n\n2. Fondų fondas – fondas skatinamajai finansinei priemonei, pasitelkiant finansų tarpininką (-us), ir (ar) kelioms skatinamosioms finansinėms priemonėms įgyvendinti, taip pat dotacijoms ir (ar) subsidijoms, kuriomis prisidedama prie nacionalinio plėtros banko įgyvendinamų skatinamųjų finansinių priemonių, teikti.\n\n3. Nacionalinis plėtros bankas – finansų įstaiga, kuriai šiame įstatyme nustatyta tvarka suteikta teisė vykdyti skatinamojo finansavimo veiklą.\n\n4. Priežiūros institucija – Lietuvos bankas, šio ir kitų įstatymų nustatyta tvarka atliekantis nacionalinių plėtros bankų, įrašytų į Nacionalinių plėtros bankų sąrašą, priežiūrą.\n\n5. Skatinamoji finansinė priemonė – valstybės ir savivaldybių biudžetų, Europos Sąjungos, tarptautinių finansų institucijų ir (ar) kitomis lėšomis įgyvendinama paskolų, garantijų, rizikos kapitalo investicijų arba kita finansinė priemonė, kuriai finansuoti ir (ar) įgyvendinti skirtos lėšos (ar jų dalis) grįžta ir pakartotinai naudojamos tiems patiems šios priemonės kūrimo metu nustatytiems tikslams pasiekti arba skatinamojo finansavimo veiklai kitose srityse vykdyti.\n\n6. Skatinamojo finansavimo veikla – finansinių paslaugų teikimas srityse, kurių plėtrą Lietuvos Respublikos Vyriausybės sprendimu būtina skatinti, tačiau kurių finansavimas rinkos sąlygomis yra nepakankamas ir (ar) neoptimalus.\n\n7. Vadovas – nacionalinio plėtros banko vadovas, valdybos narys ir stebėtojų tarybos narys."
    },
    {
      "provision_ref": "art3",
      "section": "3",
      "title": "3 straipsnis. NPB teisinė forma ir veiklos teisiniai pagrindai",
      "content": "1. NPB teisinė forma gali būti tik akcinė bendrovė arba uždaroji akcinė bendrovė, kurios buveinė yra Lietuvos Respublikoje. Visos NPB akcijos nuosavybės teise priklauso Lietuvos valstybei.\n\n2. Nacionaliniam plėtros bankui netaikomas Lietuvos Respublikos bankų įstatymas.\n\nII SKYRIUS\nPAVEDIMAS vykdyti NPB veiklą"
    },
    {
      "provision_ref": "art4",
      "chapter": "II SKYRIUS PAVEDIMAS vykdyti NPB veiklą",
      "section": "4",
      "title": "4 straipsnis. Pavedimas vykdyti NPB veiklą ir pavedimo panaikinimas",
      "content": "1. Finansų įstaigai vykdyti NPB veiklą, kuri apima skatinamojo finansavimo veiklą, Vyriausybės įgaliotos institucijos teikimu paveda Vyriausybė (toliau – pavedimas vykdyti NPB veiklą).\n\n2. Pavesti vykdyti NPB veiklą galima finansų įstaigai, kuri atitinka šio įstatymo 3 straipsnio 1 dalyje ir V skyriuje nustatytus reikalavimus. NPB skatinamojo finansavimo veikla vykdoma atlikus šio įstatymo 7 straipsnyje nurodytą vertinimą ir finansų įstaigos veiklos srityse, nustatytose Vyriausybės sprendimu.\n\n3. Finansų įstaiga, kuriai pavesta vykdyti NPB veiklą, gali ją pradėti tik tada, kai priežiūros institucija įrašo ją į NPB sąrašą šio įstatymo 8 straipsnyje nustatyta tvarka. NPB licencinių finansinių paslaugų teikimu turi teisę verstis tik gavęs atitinkamą licenciją.\n\n4. Vyriausybė savo įgaliotos institucijos teikimu panaikina pavedimą vykdyti NPB veiklą, jeigu:\n\n1) atlikus šio įstatymo 7 straipsnyje nurodytą vertinimą nustatoma, kad visose srityse, kuriose NPB vykdė skatinamojo finansavimo veiklą, finansavimas rinkos sąlygomis pakankamas ir (ar) optimalus;\n\n2) NPB nevykdo skatinamojo finansavimo veiklos;\n\n3) priežiūros institucija NPB išbraukia iš NPB sąrašo šio įstatymo 9 straipsnyje nustatyta tvarka;\n\n4) yra priimtas sprendimas reorganizuoti ar likviduoti NPB;\n\n5) NPB neatitinka šio įstatymo 3 straipsnio 1 dalies ir V skyriaus reikalavimų;\n\n6) NPB Vyriausybės įgaliotai institucijai pateikia prašymą panaikinti pavedimą vykdyti NPB veiklą.\n\n5. Vyriausybės įgaliota institucija apie Vyriausybės sprendimą panaikinti pavedimą vykdyti NPB veiklą ne vėliau kaip per 3 darbo dienas nuo sprendimo priėmimo dienos praneša priežiūros institucijai, o ši šio įstatymo 9 straipsnio 1 dalyje nustatytais pagrindais išbraukia NPB iš NPB sąrašo.\n\n6. Panaikinus pavedimą vykdyti NPB veiklą, esamų sutartinių ar kitų įsipareigojimų, susijusių su skatinamojo finansavimo veikla, vykdymas perleidžiamas kitam šio įstatymo reikalavimus atitinkančiam NPB.\n\nIII SKYRIUS\nNPB TIKSLAI, UŽDAVINIAI IR FUNKCIJOS"
    },
    {
      "provision_ref": "art5",
      "chapter": "III SKYRIUS NPB TIKSLAI, UŽDAVINIAI IR FUNKCIJOS",
      "section": "5",
      "title": "5 straipsnis. NPB tikslai ir uždaviniai",
      "content": "1. NPB tikslai yra vykdyti skatinamojo finansavimo veiklą Vyriausybės nustatytose srityse, siekti užtikrinti finansiškai gyvybingas ir efektyvias investicijas ir prisidėti prie valstybės ekonominės, socialinės ir regionų plėtros.\n\n2. NPB uždaviniai:\n\n1) efektyviai investuoti į finansiškai gyvybingus projektus;\n\n2) skatinti ilgalaikį finansiškai gyvybingų projektų finansavimą iš įvairių finansavimo šaltinių;\n\n3) prisidėti prie patikimos investicinės aplinkos kūrimo;\n\n4) skatinti valstybės ekonominę, socialinę ir regionų plėtrą."
    },
    {
      "provision_ref": "art6",
      "chapter": "III SKYRIUS NPB TIKSLAI, UŽDAVINIAI IR FUNKCIJOS",
      "section": "6",
      "title": "6 straipsnis. NPB funkcijos",
      "content": "1. NPB atlieka šias funkcijas:\n\n1) įgyvendina skatinamąsias finansines priemones (garantijas, kurios prilyginamos valstybės garantijai, teikia tik tuo atveju, jeigu NPB yra valstybės garantuojama garantijų institucija, kuri suprantama taip, kaip apibrėžiama Lietuvos Respublikos valstybės skolos įstatyme) ir (ar) dalyvauja jas įgyvendinant veikdamas kaip fondų fondo valdytojas. Kai kartu su skatinamąja finansine priemone teikiama dotacija ir (ar) subsidija, ji negali būti didesnė negu pusė skatinamajai finansinei priemonei skirtų lėšų sumos;\n\n2) teikia dotacijas ir (ar) subsidijas, kuriomis prisidedama prie NPB įgyvendinamų skatinamųjų finansinių priemonių;\n\n3) dalyvauja investavimo platformose, kurios suprantamos taip, kaip apibrėžiamos 2015 m. birželio 25 d. Europos Parlamento ir Tarybos reglamento (ES) Nr. 2015/1017 dėl Europos strateginių investicijų fondo, Europos investavimo konsultacijų centro ir Europos investicinių projektų portalo, kuriuo iš dalies keičiamos reglamentų (ES) Nr. 1291/2013 ir (ES) Nr. 1316/2013 nuostatos dėl Europos strateginių investicijų fondo, (su visais pakeitimais) 2 straipsnio 4 punkte, ir (ar) jas kuria;\n\n4) pritraukia privačių lėšų finansiškai gyvybingiems projektams bei regionų ir (ar) vietos plėtrai;\n\n5) užtikrina finansiškai gyvybingų projektų srautą;\n\n6) dalyvauja rengiant skatinamųjų finansinių priemonių investavimo strategijas ir vykdant investicijų rezultatyvumo bei poveikio stebėseną;\n\n7) teikia pasiūlymus ir ekspertinę (techninę ir metodinę) pagalbą valstybės ir savivaldybių institucijoms ir įstaigoms tvariųjų (žaliųjų) finansų srityje ir dėl būtinų sprendimų siekiant pagerinti investicinę aplinką ir finansavimo prieinamumą projektus įgyvendinantiems subjektams;\n\n8) plėtoja tvaraus ženklinimo ekosistemą;\n\n9) inicijuoja ir teikia siūlymus dėl su tvariaisiais (žaliaisiais) finansais susijusių mokslinių tyrimų, vykdo švietimo ir informavimo veiklas;\n\n10) koordinuoja viešojo ir privataus sektorių bendradarbiavimą tvariųjų (žaliųjų) finansų srityje;\n\n11) garsina Lietuvos vardą tvariųjų (žaliųjų) finansų srityje;\n\n12) įgyvendina skatinamąsias finansines priemones, projektus ir programas vystomojo bendradarbiavimo srityje;\n\n13) kitas funkcijas, kurios reikalingos šio įstatymo 5 straipsnyje nurodytiems NPB tikslams pasiekti.\n\n2. NPB, siekdamas valdyti riziką, skatinamajai finansinei priemonei įgyvendinti gali steigti NPB patronuojamąją (dukterinę) įmonę, kuri suprantama taip, kaip nurodyta Lietuvos Respublikos akcinių bendrovių įstatymo 5 straipsnyje, kai tai numatyta skatinamosios finansinės priemonės investavimo strategijoje. NPB gali būti ir kitų juridinių asmenų steigėjas ir (ar) dalyvis, gali veikti kaip komanditinės ūkinės bendrijos tikrasis narys ir (ar) veiklai vykdyti pasitelkti finansų tarpininkus.\n\n3. NPB, siekdamas užtikrinti tinkamą skatinamųjų finansinių priemonių, dotacijų ir (ar) subsidijų, kuriomis prisidedama prie NPB įgyvendinamų skatinamųjų finansinių priemonių, įgyvendinimą, turi teisę gauti iš valstybės registrų ir informacinių sistemų duomenis bei informaciją, kurie reikalingi nurodytų priemonių pareiškėjų, jų atstovų ir dalyvių (toliau – pareiškėjai) tapatybei nustatyti, pareiškėjų finansinei padėčiai ir kreditingumui įvertinti, pareiškėjų atitikčiai nurodytų priemonių įgyvendinimą reglamentuojančiuose teisės aktuose nustatytiems pareiškėjų tinkamumo reikalavimams įvertinti, pareiškėjų NPB pateiktų duomenų teisingumui patikrinti.\n\n4. NPB gali turėti sąskaitų Lietuvos banke."
    },
    {
      "provision_ref": "art7",
      "chapter": "III SKYRIUS NPB TIKSLAI, UŽDAVINIAI IR FUNKCIJOS",
      "section": "7",
      "title": "7 straipsnis. NPB skatinamojo finansavimo poreikio vertinimas",
      "content": "1. NPB skatinamojo finansavimo veikla turi būti pagrįsta vertinimu, kuriuo nustatomas finansavimo rinkos sąlygomis nepakankamumas ir (ar) neoptimalumas, apskaičiuojamas investicijų poreikis. Vertinimas atliekamas Vyriausybės nustatyta tvarka ir atvejais.\n\n2. Atsižvelgdamas į šio straipsnio 1 dalyje nurodyto vertinimo rezultatus, NPB srityse, kuriose finansavimas rinkos sąlygomis pakankamas ir (ar) optimalus, veiklą toliau vykdo tik tiek, kiek tai yra būtina pradėtai veiklai užbaigti.\n\nIV SKYRIUS\nNPB VEIKLOS REIKALAVIMAI"
    },
    {
      "provision_ref": "art8",
      "chapter": "IV SKYRIUS NPB VEIKLOS REIKALAVIMAI",
      "section": "8",
      "title": "8 straipsnis. NPB sąrašas",
      "content": "1. NPB gali būti įrašytas į NPB sąrašą tik tada, kai jis priežiūros institucijai pateikia priežiūros institucijos nustatytus reikalavimus atitinkančius dokumentus ir informaciją:\n\n1) prašymą įrašyti jį į NPB sąrašą, kuriame nurodoma Vyriausybės nutarimo, kuriuo jam pavesta vykdyti NPB veiklą, data ir numeris;\n\n2) priežiūros institucijos nustatytus dokumentus ir informaciją, kuriais patvirtinama, kad NPB vadovai atitinka šio įstatymo 10 straipsnyje nustatytus reikalavimus, o vidaus kontrolė užtikrinama vadovaujantis šio įstatymo 11 straipsnyje nustatytais reikalavimais.\n\n2. Prašymas įrašyti NPB į NPB sąrašą nagrinėjamas ir sprendimas priimamas vadovaujantis Lietuvos Respublikos Lietuvos banko įstatymu. NPB įrašomas į NPB sąrašą ne vėliau kaip per 3 darbo dienas nuo priežiūros institucijos sprendimo priėmimo dienos.\n\n3. Priežiūros institucija atsisako įrašyti NPB į NPB sąrašą, jeigu NPB:\n\n1) neatitinka šio įstatymo 10 ir 11 straipsniuose nustatytų reikalavimų;\n\n2) priežiūros institucijai paprašius pateikti trūkstamus ar patikslintus dokumentus ir informaciją, reikalingus sprendimui priimti, per nurodytą terminą nepateikia šio straipsnio 1 dalyje nurodytų dokumentų ir informacijos.\n\n4. NPB ne vėliau kaip per 10 darbo dienų privalo informuoti priežiūros instituciją apie dokumentų ir informacijos, pateiktų pagal šio straipsnio 1 dalį, pasikeitimus, kai tik šie pasikeitimai paaiškėja. Priežiūros institucija neprivalo būti informuota apie Vyriausybės nutarimo, kuriuo į NPB sąrašą įrašomai įstaigai pavesta vykdyti NPB veiklą, pakeitimus, išskyrus atvejus, kai pagal šio įstatymo 4 straipsnio 5 dalies nuostatas pateikiama informacija apie pavedimo vykdyti NPB veiklą panaikinimą.\n\n5. NPB sąrašą priežiūros institucija skelbia savo interneto svetainėje."
    },
    {
      "provision_ref": "art9",
      "chapter": "IV SKYRIUS NPB VEIKLOS REIKALAVIMAI",
      "section": "9",
      "title": "9 straipsnis. Išbraukimas iš NPB sąrašo",
      "content": "1. NPB išbraukiamas iš NPB sąrašo, kai:\n\n1) šio įstatymo 4 straipsnio 4 dalyje nustatytais pagrindais panaikinamas pavedimas vykdyti NPB veiklą;\n\n2) yra priimtas priežiūros institucijos sprendimas NPB taikyti šio įstatymo 19 straipsnio 1 dalies 4 punkte nustatytą poveikio priemonę.\n\n2. NPB, priežiūros institucijos sprendimu išbrauktas iš NPB sąrašo šio straipsnio 1 dalies 1 punkte nurodytu atveju, gali būti vėl į jį įrašytas šiame įstatyme nustatyta tvarka. NPB, priežiūros institucijos sprendimu išbrauktas iš NPB sąrašo šio straipsnio 1 dalies 2 punkte nurodytu atveju, kreiptis dėl įrašymo į NPB sąrašą gali ne anksčiau kaip po vienų metų nuo sprendimo išbraukti jį iš šio sąrašo įsigaliojimo dienos.\n\n3. Priežiūros institucijos sprendimas NPB išbraukti iš NPB sąrašo per 3 darbo dienas nuo jo priėmimo dienos paštu ar elektroninių ryšių priemonėmis išsiunčiamas arba įteikiamas pasirašytinai NPB.\n\n4. Priežiūros institucija apie priimtą sprendimą NPB išbraukti iš NPB sąrašo nedelsdama, ne vėliau kaip per 3 darbo dienas nuo jo priėmimo dienos, praneša Vyriausybei. Jeigu sprendimas išbraukti NPB iš NPB sąrašo priimamas šio straipsnio 1 dalies 2 punkte nurodytu atveju, Vyriausybė šio įstatymo 4 straipsnyje nustatyta tvarka panaikina pavedimą vykdyti NPB veiklą."
    },
    {
      "provision_ref": "art10",
      "chapter": "IV SKYRIUS NPB VEIKLOS REIKALAVIMAI",
      "section": "10",
      "title": "10 straipsnis. Reikalavimai NPB vadovams",
      "content": "NPB vadovai turi atitikti Lietuvos Respublikos su nekilnojamuoju turtu susijusio kredito įstatymo 31 straipsnio 1 dalyje nustatytus reikalavimus ir jų tinkamumo vertinimui mutatis mutandis taikomos Su nekilnojamuoju turtu susijusio kredito įstatymo 31 straipsnio 4–8 dalių nuostatos."
    },
    {
      "provision_ref": "art11",
      "chapter": "IV SKYRIUS NPB VEIKLOS REIKALAVIMAI",
      "section": "11",
      "title": "11 straipsnis. NPB veiklos vidaus kontrolė",
      "content": "NPB veiklos vidaus kontrolė užtikrinama vadovaujantis Lietuvos Respublikos finansų įstaigų įstatyme ir priežiūros institucijos teisės aktuose nustatyta tvarka.\n\nv SKYRIUS\nNPB VEIKLOS ORGANIZAVIMAS IR VALDYMAS"
    },
    {
      "provision_ref": "art12",
      "chapter": "v SKYRIUS NPB VEIKLOS ORGANIZAVIMAS IR VALDYMAS",
      "section": "12",
      "title": "12 straipsnis. NPB organai",
      "content": "1. NPB turi būti šie organai: visuotinis akcininkų susirinkimas, stebėtojų taryba, valdyba ir vienasmenis valdymo organas – NPB vadovas.\n\n2. NPB valdymo organų sudarymo ir darbo tvarką, kompetenciją ir funkcijas, atsakomybę nustato šis įstatymas, NPB įstatai, taip pat Lietuvos Respublikos civilinis kodeksas, Finansų įstaigų įstatymas ir Akcinių bendrovių įstatymas.\n\n3. Stebėtojų tarybos nariai turi būti nesusiję darbo ar jų esmę atitinkančiais santykiais su NPB.\n\n4. NPB stebėtojų taryba užtikrina, kad NPB vidaus kontrolės sistema atitiktų šio įstatymo 11 straipsnyje nustatytus reikalavimus."
    },
    {
      "provision_ref": "art13",
      "chapter": "v SKYRIUS NPB VEIKLOS ORGANIZAVIMAS IR VALDYMAS",
      "section": "13",
      "title": "13 straipsnis. Finansavimo šaltiniai",
      "content": "1. Šio įstatymo 6 straipsnyje nurodytų NPB funkcijų įgyvendinimas gali būti finansuojamas iš valstybės ir savivaldybių biudžetų, Europos Sąjungos, tarptautinių finansų institucijų ir (ar) kitų lėšų.\n\n2. NPB, atsižvelgdamas į šio ir kitų įstatymų reikalavimus, turi teisę šiame įstatyme nurodytiems NPB tikslams pasiekti, uždaviniams įgyvendinti ir funkcijoms atlikti naudoti nuosavo kapitalo, valdomų skatinamųjų finansinių priemonių ir fondų fondų lėšas."
    },
    {
      "provision_ref": "art14",
      "chapter": "v SKYRIUS NPB VEIKLOS ORGANIZAVIMAS IR VALDYMAS",
      "section": "14",
      "title": "14 straipsnis. NPB minimalus nuosavas kapitalas",
      "content": "1. NPB minimalus nuosavas kapitalas turi būti ne mažesnis negu 1 000 000 eurų.\n\n2. Jeigu NPB nuosavas kapitalas yra mažesnis, negu nurodyta šio straipsnio 1 dalyje, Akcinių bendrovių įstatymo 23 straipsnio 1 dalyje nurodyti subjektai privalo nedelsdami sušaukti neeilinį NPB visuotinį akcininkų susirinkimą. NPB visuotinis akcininkų susirinkimas privalo priimti sprendimus, kurie leistų per 6 mėnesius nuo to laiko, kai buvo pastebėta, kad nesilaikoma minimalaus nuosavo kapitalo reikalavimo, atkurti NPB nuosavą kapitalą iki šio straipsnio 1 dalyje nurodyto mažiausio dydžio."
    },
    {
      "provision_ref": "art15",
      "chapter": "v SKYRIUS NPB VEIKLOS ORGANIZAVIMAS IR VALDYMAS",
      "section": "15",
      "title": "15 straipsnis. Specialusis kapitalo rezervas ir pelnas",
      "content": "1. Be Akcinių bendrovių įstatyme ir Finansų įstaigų įstatyme numatytų rezervų, NPB turi suformuoti specialųjį kapitalo rezervą, kuris kaupiamas šio straipsnio 2 dalyje nustatyta tvarka ir kurio dydis privalo būti ne mažesnis kaip 5 procentai NPB įstatinio kapitalo dydžio.\n\n2. Specialusis kapitalo rezervas formuojamas kaupimo principu, kiekvienais metais tokiam rezervui formuoti skiriant ne mažiau kaip 10 procentų tų metų paskirstytojo pelno, iki bus pasiektas nustatytas rezervo lygis. Specialusis kapitalo rezervas NPB visuotinio akcininkų susirinkimo sprendimu gali būti naudojamas NPB nuostoliams dengti.\n\n3. NPB pelnas naudojamas šiame įstatyme, Akcinių bendrovių įstatyme, Finansų įstaigų įstatyme ir NPB įstatuose numatytiems rezervams sukaupti ir (ar) didinti, NPB veiklai užtikrinti, dividendams Akcinių bendrovių įstatyme nustatyta tvarka išmokėti.\n\nVI SKYRIUS\nNPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS"
    },
    {
      "provision_ref": "art16",
      "chapter": "VI SKYRIUS NPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS",
      "section": "16",
      "title": "16 straipsnis. NPB priežiūra",
      "content": "1. Priežiūros institucija:\n\n1) prižiūri, kaip NPB, įrašytas į NPB sąrašą, laikosi šio įstatymo 8 straipsnio 4 dalyje, 10 ir 11 straipsniuose nustatytų reikalavimų;\n\n2) duoda NPB privalomus nurodymus Lietuvos banko įstatyme nustatyta tvarka per nustatytą terminą pašalinti teisės aktų pažeidimus arba veiklos trūkumus.\n\n2. NPB priežiūra atliekama vadovaujantis šiuo įstatymu, Lietuvos banko įstatymu, kitais finansų rinką ir jos veiklos priežiūrą reglamentuojančiais teisės aktais."
    },
    {
      "provision_ref": "art17",
      "chapter": "VI SKYRIUS NPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS",
      "section": "17",
      "title": "17 straipsnis. Priežiūros institucijos teisė į informaciją ir priežiūros tikslu gautos informacijos apsauga",
      "content": "1. NPB, valstybės ir savivaldybių institucijos ir įstaigos, kiti fiziniai ir juridiniai asmenys priežiūros institucijos prašymu privalo pateikti jai informaciją, taip pat ir konfidencialią informaciją, duomenis, dokumentus, jų kopijas, reikalingus jos funkcijoms atlikti ir uždaviniams įgyvendinti.\n\n2. Informacijos, kurią priežiūros institucija gauna priežiūros tikslu, apsaugai taikomas Lietuvos banko įstatymas."
    },
    {
      "provision_ref": "art18",
      "chapter": "VI SKYRIUS NPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS",
      "section": "18",
      "title": "18 straipsnis. Duomenų, susijusių su skolinimo priemonėmis, teikimas, gavimas ir tvarkymas",
      "content": "1. NPB privalo priežiūros institucijai teikti duomenis, įskaitant asmens duomenis, apie NPB tiesiogiai (ne per finansų tarpininkus) teikiamų ir administruojamų paskolų gavėjus ir jiems suteiktas paskolas, kaip jos suprantamos pagal priežiūros institucijos teisės aktus, prievolių įvykdymo užtikrinimo davėjus ir turi teisę naudotis iš priežiūros institucijos gautais duomenimis priežiūros institucijos nustatyta tvarka.\n\n2. Priežiūros institucija, atlikdama savo funkcijas, vadovaudamasi asmens duomenų teisinę apsaugą reglamentuojančiais teisės aktais, savo nustatyta tvarka turi teisę tvarkyti šio straipsnio 1 dalyje nurodytus NPB pateiktus duomenis, įskaitant asmens duomenis.\n\n3. Šiame straipsnyje nurodytų asmens duomenų tvarkymo tikslas – užtikrinti priežiūros institucijos teisę gauti jos funkcijoms atlikti reikalingą informaciją ir sudaryti sąlygas NPB įvertinti paskolos gavėjų kreditingumą."
    },
    {
      "provision_ref": "art19",
      "chapter": "VI SKYRIUS NPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS",
      "section": "19",
      "title": "19 straipsnis. Priežiūros institucijos taikomos poveikio priemonės, jų taikymo pagrindai ir tvarka",
      "content": "1. Priežiūros institucija taiko šias poveikio priemones:\n\n1) įspėja dėl šio įstatymo ir jo įgyvendinamųjų teisės aktų pažeidimo;\n\n2) skiria šio įstatymo 20 straipsnyje nustatytas baudas;\n\n3) įpareigoja pakeisti NPB vadovą;\n\n4) išbraukia NPB iš NPB sąrašo.\n\n2. Priežiūros institucija taiko šio straipsnio 1 dalyje nustatytas poveikio priemones, kai yra bent vienas iš šių pagrindų:\n\n1) NPB į NPB sąrašą buvo įrašytas priežiūros institucijai pateikus neteisingą informaciją ar pasinaudojus kitomis neteisėtomis priemonėmis;\n\n2) nustatytais terminais nepateikiama šio įstatymo nustatyta ar priežiūros institucijos paprašyta informacija arba pateikiama neišsami ar netiksli informacija;\n\n3) nevykdomas ar netinkamai vykdomas pagal šio įstatymo 16 straipsnio 1 dalies 2 punktą duotas nurodymas;\n\n4) trukdoma priežiūros institucijai ar jos įgaliotiems asmenims atlikti patikrinimus;\n\n5) nesilaikoma šio įstatymo 8 straipsnio 4 dalyje, 10 ir 11 straipsniuose nustatytų reikalavimų.\n\n3. Poveikio priemonių taikymo tvarką nustato Lietuvos banko įstatymas."
    },
    {
      "provision_ref": "art20",
      "chapter": "VI SKYRIUS NPB PRIEŽIŪRA IR ATSAKOMYBĖ UŽ REIKALAVIMŲ PAŽEIDIMUS",
      "section": "20",
      "title": "20 straipsnis. Baudos",
      "content": "1. Priežiūros institucija skiria:\n\n1) NPB – iki 10 procentų NPB bendrųjų metinių pajamų dydžio baudą;\n\n2) NPB vadovams – iki 50 000 eurų dydžio baudą.\n\n2. NPB bendrosios metinės pajamos, pagal kurias nustatomas skiriamos baudos dydis, nustatomos pagal paskutinių jo sudarytų (pasirašytų) metinių finansinių ataskaitų duomenis.\n\n3. Tais atvejais, kai sunku nustatyti NPB bendrąsias metines pajamas ar to padaryti neįmanoma arba bendrosios metinės pajamos yra mažesnės negu 1 000 000 eurų, priežiūros institucija vietoj šio straipsnio 1 dalies 1 punkte nurodytos baudos NPB skiria iki 100 000 eurų baudą.\n\n4. Šio įstatymo 19 straipsnio 2 dalies 3 punkte nurodytais atvejais priežiūros institucija už kiekvieną privalomo nurodymo nevykdymo ar netinkamo vykdymo dieną skiria baudą iki vieno procento bendrųjų metinių pajamų, o tais atvejais, kai sunku nustatyti bendrąsias metines pajamas ar to padaryti neįmanoma, – iki 1 500 eurų dydžio baudą.\n\n5. Jeigu dėl šio įstatymo pažeidimų buvo neteisėtai gauta pajamų, kitokios turtinės naudos, išvengta nuostolių ar padaryta žalos ir tokių pajamų, kitokios turtinės naudos, išvengtų nuostolių ar padarytos žalos dydis, jeigu jį įmanoma nustatyti, viršijo šio straipsnio 1 ar 3 dalyje nurodytus baudų dydžius, priežiūros institucija skiria baudą iki dvigubo neteisėtai gautų pajamų, kitokios turtinės naudos, išvengtų nuostolių ar padarytos žalos dydžio.\n\n6. Baudos apskaičiuojamos vadovaujantis Lietuvos banko įstatymu.\n\nVII SKYRIUS\nBAIGIAMOSIOS NUOSTATOS"
    },
    {
      "provision_ref": "art21",
      "chapter": "VII SKYRIUS BAIGIAMOSIOS NUOSTATOS",
      "section": "21",
      "title": "21 straipsnis. Įstatymo pripažinimas netekusiu galios",
      "content": "Įsigaliojus šiam įstatymui, netenka galios Lietuvos Respublikos nacionalinės plėtros įstaigos įstatymas Nr. XIII-1257 su visais pakeitimais ir papildymais."
    },
    {
      "provision_ref": "art22",
      "chapter": "VII SKYRIUS BAIGIAMOSIOS NUOSTATOS",
      "section": "22",
      "title": "22 straipsnis. Įstatymo taikymas",
      "content": "1. Įstatymuose ir kituose teisės aktuose pateiktos nuorodos į Lietuvos Respublikos nacionalinės plėtros įstaigos įstatymą ar Lietuvos Respublikos nacionalinių plėtros įstaigų įstatymą laikomos nuorodomis į Lietuvos Respublikos nacionalinio plėtros banko įstatymą, vartojamos sąvokos „nacionalinė plėtros įstaiga“ ar „nacionalinės plėtros įstaigos“ tolygios sąvokai „nacionalinis plėtros bankas“.\n\n2. Pagal ankstesnį teisinį reguliavimą nacionalinės plėtros įstaigos pradėtą vykdyti skatinamojo finansavimo veiklą tęsia nacionalinis plėtros bankas, o į nacionalinių plėtros įstaigų sąrašą įrašytos įstaigos laikomos į nacionalinių plėtros bankų sąrašą įrašytomis įstaigomis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Finansų tarpininkas",
      "definition": "juridinis asmuo, atrinktas konkrečiai skatinamajai finansinei priemonei įgyvendinti.",
      "source_provision": "art2"
    },
    {
      "term": "Fondų fondas",
      "definition": "fondas skatinamajai finansinei priemonei, pasitelkiant finansų tarpininką (-us), ir (ar) kelioms skatinamosioms finansinėms priemonėms įgyvendinti, taip pat dotacijoms ir (ar) subsidijoms, kuriomis prisidedama prie nacionalinio plėtros banko įgyvendinamų skatinamųjų finansinių priemonių, teikti.",
      "source_provision": "art2"
    },
    {
      "term": "Nacionalinis plėtros bankas",
      "definition": "finansų įstaiga, kuriai šiame įstatyme nustatyta tvarka suteikta teisė vykdyti skatinamojo finansavimo veiklą.",
      "source_provision": "art2"
    },
    {
      "term": "Priežiūros institucija",
      "definition": "Lietuvos bankas, šio ir kitų įstatymų nustatyta tvarka atliekantis nacionalinių plėtros bankų, įrašytų į Nacionalinių plėtros bankų sąrašą, priežiūrą.",
      "source_provision": "art2"
    },
    {
      "term": "Skatinamoji finansinė priemonė",
      "definition": "valstybės ir savivaldybių biudžetų, Europos Sąjungos, tarptautinių finansų institucijų ir (ar) kitomis lėšomis įgyvendinama paskolų, garantijų, rizikos kapitalo investicijų arba kita finansinė priemonė, kuriai finansuoti ir (ar) įgyvendinti skirtos lėšos (ar jų dalis) grįžta ir pakartotinai naudojamos tiems patiems šios priemonės kūrimo metu nustatytiems tikslams pasiekti arba skatinamojo finansavimo veiklai kitose srityse vykdyti.",
      "source_provision": "art2"
    },
    {
      "term": "Skatinamojo finansavimo veikla",
      "definition": "finansinių paslaugų teikimas srityse, kurių plėtrą Lietuvos Respublikos Vyriausybės sprendimu būtina skatinti, tačiau kurių finansavimas rinkos sąlygomis yra nepakankamas ir (ar) neoptimalus.",
      "source_provision": "art2"
    },
    {
      "term": "Vadovas",
      "definition": "nacionalinio plėtros banko vadovas, valdybos narys ir stebėtojų tarybos narys.",
      "source_provision": "art2"
    }
  ]
}
