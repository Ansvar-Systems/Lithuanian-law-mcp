{
  "id": "lt-law-xi-132",
  "type": "statute",
  "title": "Lietuvos Respublikos radioaktyviųjų atliekų tvarkymo įstatymo 6, 12, 13, 14 ir 18 straipsnių pakeitimo įstatymas",
  "short_name": "XI-132",
  "status": "in_force",
  "issued_date": "2009-01-12",
  "in_force_date": "2009-02-01",
  "url": "https://e-tar.lt/portal/lt/legalAct/TAR.00CA8342C4AD/zoBQIcZDoR",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "6 straipsnyje vietoj žodžių „Ūkio ministerijos“, „Ūkio ministerija“ įrašyti žodžius „Energetikos ministerijos“, „Energetikos ministerija“ ir šį straipsnį išdėstyti taip:\n\n„6 straipsnis. Energetikos ministerijos kompetencija radioaktyviųjų atliekų tvarkymo srityje\n\nEnergetikos ministerija:\n\n1) Radioaktyviųjų atliekų tvarkymo agentūros siūlymu, suderinus su Aplinkos ministerija, Sveikatos apsaugos ministerija ir Valstybine atominės energetikos saugos inspekcija, teikia Vyriausybei tvirtinti trejų metų Radioaktyviųjų atliekų tvarkymo agentūros programą, Radioaktyviųjų atliekų tvarkymo strategiją;\n\n2) atlieka Radioaktyviųjų atliekų tvarkymo agentūros savininko teises ir pareigas įgyvendinančios institucijos pareigas;\n\n3) teikia pasiūlymus Vyriausybei dėl konkrečių saugyklų ir (arba) kapinynų statybos arba jų eksploatavimo nutraukimo;\n\n4) organizuoja dvišalį ir daugiašalį tarptautinį bendradarbiavimą radioaktyviųjų atliekų tvarkymo srityje;\n\n5) Radioaktyviųjų atliekų tvarkymo agentūros teikimu tvirtina šios agentūros paslaugų įkainius;\n\n6) tvirtina ateinančių metų Radioaktyviųjų atliekų tvarkymo agentūros veiklos programą ir numatomą lėšų poreikį;\n\n7) tvirtina metinę Radioaktyviųjų atliekų tvarkymo agentūros veiklos ataskaitą kartu su galutine, audito patvirtinta finansine ataskaita.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio 1 dalies pakeitimas",
      "content": "12 straipsnio 1 dalyje vietoj žodžių „steigėjas – Ūkio ministerija“ įrašyti žodžius „Energetikos ministerija“ ir šią dalį išdėstyti taip:\n\n„1. Ūkio ministerija Vyriausybės pavedimu įsteigia Radioaktyviųjų atliekų tvarkymo agentūrą (toliau – Agentūra). Agentūra yra valstybės įmonė, kuri savo veikloje vadovaujasi Branduolinės energijos įstatymu, Radiacinės saugos įstatymu, Valstybės ir savivaldybės įmonių įstatymu, Agentūros įstatais ir kitais teisės aktais. Nutraukus Agentūros veiklą, jos teises ir įsipareigojimus perima steigėjas – Energetikos ministerija.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 3 dalies pakeitimas",
      "content": "13 straipsnio 3 dalyje vietoj žodžių „Ūkio ministerijos“ įrašyti žodžius „Energetikos ministerijos“ ir šią dalį išdėstyti taip:\n\n„3. Agentūra taip pat atlieka šio įstatymo ir kitų teisės aktų nustatytas ar Energetikos ministerijos pavestas funkcijas.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas",
      "content": "14 straipsnyje vietoj žodžių „ūkio ministras“ įrašyti žodžius „energetikos ministras“ ir šį straipsnį išdėstyti taip:\n\n„14 straipsnis. Agentūros taryba\n\n1. Agentūroje gali būti sudaroma taryba. Agentūros tarybos narius, tarybos pirmininką ir Agentūros direktorių skiria ir atleidžia energetikos ministras.\n\n2. Tarybą sudaro 9 nariai iš valstybės ir savivaldybės institucijų, atliekų gamintojų ir mokslo institucijų. Agentūros tarybos nario pareigos yra visuomeninės. Tarybos nariai negali dirbti Agentūroje. Agentūros tarybos reglamentą tvirtina energetikos ministras.“"
    },
    {
      "provision_ref": "art5",
      "section": "5",
      "title": "5 straipsnis. 18 straipsnio 1 dalies pakeitimas",
      "content": "18 straipsnio 1 dalyje vietoj žodžių „Ūkio ministerijos“ įrašyti žodžius „Energetikos ministerijos“ ir šią dalį išdėstyti taip:\n\n„1. Saugyklą ir (arba) kapinyną galima projektuoti tik po Energetikos ministerijos teikimu Vyriausybės priimto sprendimo.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja 2009 m. vasario 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
