{
  "id": "lt-law-viii-239",
  "type": "statute",
  "title": "Lietuvos Respublikos Lietuvos gyventojų genocido ir rezistencijos tyrimo centro įstatymo įgyvendinimo įstatymas",
  "short_name": "VIII-239",
  "status": "in_force",
  "issued_date": "1997-06-05",
  "in_force_date": "1997-06-27",
  "url": "https://e-tar.lt/portal/lt/legalAct/TAR.F6CC50D6D3F1",
  "provisions": [
    {
      "provision_ref": "art1",
      "section": "1",
      "title": "1 straipsnis. Pasiūlymai Vyriausybei",
      "content": "Lietuvos Respublikos Vyriausybė:\n\n1) iki 1997 m. liepos 1 d. pateikia Seimui tvirtinti Lietuvos gyventojų genocido ir rezistencijos tyrimo centro (toliau – Centro) nuostatus;\n\n2) iki 1997 m. liepos 15 d. pateikia Seimui įstatymo dėl Baudžiamojo kodekso papildymo straipsniais, numatančiais atsakomybę už genocido tyrimo trukdymą, vilkinimą, turimos informacijos bei duomenų slėpimą, projektą;\n\n3) iki 1997 m. birželio 20 d. papildo Vyriausybės nutarimu Nr. 452 patvirtintą Ypatingosios valstybinio archyvų fondo dalies saugojimo, tvarkymo, tyrimo ir naudojimo reglamentą (Žin., 1996, Nr. 35-881), numatydama, kokiomis formomis Centras ir Lietuvos archyvų departamentas turėtų bendradarbiauti metodikos, informacijos paieškos sistemos kūrimo ir ypatingosios valstybinio archyvų fondo dalies dokumentų naudojimo klausimais;\n\n4) iki 1997 m. birželio 15 d. patvirtina Pasipriešinimo dalyvių (rezistentų) teisių komisijos sudėtį ir nuostatus;\n\n5) iki 1997 m. liepos 1 d. pateikia Seimui tvirtinti Centro ir Lietuvos archyvų departamento Valdymo ir metodikos tarybos nuostatus."
    },
    {
      "provision_ref": "art2",
      "section": "2",
      "title": "2 straipsnis. Centro darbuotojų darbo apmokėjimo tvarka",
      "content": "Iki bus priimtas įstatymas, reglamentuojantis iš valstybės ir savivaldybių biudžetų finansuojamų įstaigų ir organizacijų apmokėjimą, Centro generaliniam direktoriui darbo užmokestį nustato Seimo valdyba. Kitiems Centro darbuotojams darbo užmokestį nustato Centro generalinis direktorius, vadovaudamasis Vyriausybės nustatyta Vyriausybės įstaigų darbuotojų darbo apmokėjimo tvarka."
    },
    {
      "provision_ref": "art3",
      "section": "3",
      "title": "3 straipsnis. Netekę galios teisės aktai",
      "content": "Įsigaliojus šiam įstatymui, netenka galios Seimo nutarimai “Dėl Lietuvos gyventojų genocido ir rezistencijos tyrimo centro nuostatų patvirtinimo” (Žin., 1994, Nr. 33-588) ir “Dėl Lietuvos gyventojų genocido ir rezistencijos tyrimo centro nuostatų papildymo” (Žin., 1995, Nr. 56-1393).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
