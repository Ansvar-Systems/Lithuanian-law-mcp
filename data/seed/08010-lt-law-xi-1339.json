{
  "id": "lt-law-xi-1339",
  "type": "statute",
  "title": "Lietuvos Respublikos finansų įstaigų įstatymo 2, 23, 30, 43, 45, 46, 47, 50, 51 straipsnių ir Įstatymo priedo pakeitimo įstatymas",
  "short_name": "XI-1339",
  "status": "in_force",
  "issued_date": "2011-04-21",
  "in_force_date": "2011-05-03",
  "url": "https://e-tar.lt/portal/lt/legalAct/TAR.44F7FE51BDF2/VpXnBnEBsp",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 21 ir 39 dalių pakeitimas",
      "content": "1. Pakeisti 2 straipsnio 21 dalį ir ją išdėstyti taip:\n\n„21. Jungtinė (konsoliduota) priežiūra – globojančios (patronuojančios) įmonės ir jos kontroliuojamos finansinės grupės priežiūra, atliekama remiantis jungtinėmis (konsoliduotosiomis) finansinėmis ir kitomis priežiūrai skirtomis ataskaitomis, kurias sudaro ir priežiūrą atliekančiai institucijai pateikia globojanti (patronuojanti) įmonė.“\n\n2. Pakeisti 2 straipsnio 39 dalį ir ją išdėstyti taip:\n\n„39. Tarpusavyje susijusių klientų grupė:\n\n1) du arba daugiau finansų įstaigos klientų, kurie, jeigu neįrodyta kitaip, sukelia vieną riziką, nes vienas iš jų tiesiogiai ar netiesiogiai kontroliuoja antrąjį arba kitus klientus, arba\n\n2) du arba daugiau finansų įstaigos klientų, kurie nesusiję šios dalies 1 punkte nurodytais kontrolės santykiais, bet kuriuos reikia laikyti sukeliančiais vieną riziką, kadangi jie taip tarpusavyje susiję, kad jeigu vienas iš jų turėtų finansinių problemų, visų pirma lėšų pritraukimo arba grąžinimo sunkumų, antrasis arba visi kiti klientai, pritraukdami arba grąžindami lėšas, tikriausiai taip pat susidurtų su sunkumais.“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio 3 dalies 3 punkto pakeitimas",
      "content": "23 straipsnio 3 dalies 3 punkte vietoj žodžių „finansinė atskaitomybė“ įrašyti žodžius „finansinių ataskaitų rinkiniai“ ir šį punktą išdėstyti taip:\n\n„3) vertinti, ar finansų įstaigos finansinių ataskaitų rinkiniai rodo tikrąją būklę;“."
    },
    {
      "provision_ref": "art3",
      "section": "3",
      "title": "3 straipsnis. 30 straipsnio 4 dalies pakeitimas",
      "content": "30 straipsnio 4 dalyje vietoj žodžių „metinę finansinę atskaitomybę“ įrašyti žodžius „metinių finansinių ataskaitų rinkinį“ ir šią dalį išdėstyti taip:\n\n„4. Per finansinius metus gautas grynasis finansinis metinės veiklos rezultatas (pelnas arba nuostolis) turi būti paskirstytas ne vėliau kaip per 3 mėnesius pasibaigus finansiniams metams, finansų įstaigos dalyviams savo sprendimu tvirtinant metinių finansinių ataskaitų rinkinį.“"
    },
    {
      "provision_ref": "art4",
      "section": "4",
      "title": "4 straipsnis. 43 straipsnio pakeitimas",
      "content": "Pakeisti 43 straipsnį ir jį išdėstyti taip:\n\n„43 straipsnis. Apskaita\n\n1. Finansų įstaiga privalo tvarkyti buhalterinę apskaitą vadovaudamasi Lietuvos Respublikos įstatymais ir kitais teisės aktais, taip pat finansų įstaigos organų pasirinkta apskaitos politika, įgyvendinama atsižvelgiant į konkrečias sąlygas, verslo pobūdį ir vadovaujantis tarptautiniais ar verslo apskaitos standartais.\n\n2. Finansų įstaigos veiklos apskaitos sistema privalo būti organizuota taip, kad:\n\n1) finansinių ataskaitų rinkiniai rodytų tikrąją finansų įstaigos finansinę būklę ir veiklos rezultatus;\n\n2) sudarytų sąlygas finansų įstaigos vadovams saugiai ir patikimai finansų įstaigos turtą naudoti, valdyti ir juo disponuoti;\n\n3) sudarytų sąlygas finansų įstaigos dalyviams ir įstatymų įgaliotoms institucijoms tikrinti ir kontroliuoti finansų įstaigos, jos vadovų ir kitų darbuotojų, turinčių teisę priimti sprendimus, dėl kurių atsiranda finansų įstaigos prievolės kitiems asmenims, veiklą ir finansų įstaigos finansinę būklę.\n\n3. Pasibaigus finansiniams metams, finansų įstaiga privalo:\n\n1) per 3 mėnesius nuo finansinių metų pabaigos, bet ne vėliau kaip prieš 10 dienų iki eilinio visuotinio finansų įstaigos dalyvių susirinkimo sudaryti sąlygas finansų įstaigos dalyviams susipažinti, o jeigu tai nustatyta Lietuvos Respublikos įstatymuose, – pateikti priežiūros institucijai audito įmonės patikrintą metinių finansinių ataskaitų rinkinį, sprendimo dėl pelno paskirstymo projektą ir auditoriaus išvadą;\n\n2) ne vėliau kaip per 3 mėnesius nuo finansinių metų pabaigos finansų įstaigos dalyvių visuotinio susirinkimo sprendimu patvirtinti metinių finansinių ataskaitų rinkinį ir priimti sprendimą dėl pelno paskirstymo;\n\n3) per 3 dienas po finansų įstaigos dalyvių visuotinio susirinkimo sprendimo dėl metinių finansinių ataskaitų rinkinio patvirtinimo priėmimo pateikti priežiūros institucijai šio susirinkimo patvirtintą metinių finansinių ataskaitų rinkinį ir sprendimą dėl pelno paskirstymo, jeigu finansų įstaigos veiklos priežiūrą nustato Lietuvos Respublikos įstatymai;\n\n4) per 4 mėnesius nuo finansinių metų pabaigos Lietuvos Respublikos įstatymų ir kitų teisės aktų nustatyta tvarka pateikti visuomenei metinių finansinių ataskaitų rinkinį ir auditoriaus išvadą, jeigu to reikalauja finansinių paslaugų teikimą ir finansų įstaigų veiklą reglamentuojantys Lietuvos Respublikos įstatymai;\n\n5) finansų įstaiga, globojanti (patronuojanti) kitas į finansinę grupę įeinančias finansų įstaigas, – per 4 mėnesius nuo finansinių metų pabaigos paskelbti finansinės grupės metinių konsoliduotųjų finansinių ataskaitų rinkinį Lietuvos Respublikos įstatymų ir kitų teisės aktų nustatyta tvarka.\n\n4. Finansų įstaigos dalyvių visuotinis susirinkimas negali svarstyti ir tvirtinti metinių finansinių ataskaitų rinkinio, jeigu neatliktas jo auditas.\n\n5. Finansų įstaigos dalyvių visuotinio susirinkimo sprendimas dėl pelno paskirstymo negalioja, jeigu nėra atliktas metinių finansinių ataskaitų rinkinio auditas.“"
    },
    {
      "provision_ref": "art5",
      "section": "5",
      "title": "5 straipsnis. 45 straipsnio 1, 2 ir 4 dalių pakeitimas",
      "content": "1. 45 straipsnio 1 dalies pirmojoje pastraipoje vietoj žodžių „metinės finansinės atskaitomybės“ įrašyti žodžius „metinių finansinių ataskaitų rinkinių“ ir šią pastraipą išdėstyti taip:\n\n„1. Finansų įstaigos metinių finansinių ataskaitų rinkinių auditą gali atlikti tik toks auditorius, kuris atitinka šiuos reikalavimus:“.\n\n2. 45 straipsnio 2 dalies pirmojoje pastraipoje vietoj žodžių „metinės finansinės atskaitomybės“ įrašyti žodžius „metinių finansinių ataskaitų rinkinių“ ir šią pastraipą išdėstyti taip:\n\n„2. Finansų įstaigos metinių finansinių ataskaitų rinkinių auditą gali atlikti tokia audito įmonė, kuri atitinka šiuos reikalavimus:“.\n\n3. 45 straipsnio 4 dalyje vietoj žodžių „finansinės atskaitomybės“ įrašyti žodžius „finansinių ataskaitų rinkinių“ ir šią dalį išdėstyti taip:\n\n„4. Priežiūros institucijos sprendimu finansų įstaigoms, kurių veiklos priežiūrą nustato Lietuvos Respublikos įstatymai, gali būti uždrausta sudaryti sutartis dėl finansinių ataskaitų rinkinių audito su tomis audito įmonėmis, kurios neatitinka (nevykdo) šio straipsnio reikalavimų.“"
    },
    {
      "provision_ref": "art6",
      "section": "6",
      "title": "6 straipsnis. 46 straipsnio 2 dalies 1 punkto pakeitimas",
      "content": "46 straipsnio 2 dalies 1 punkte vietoj žodžių „metinę finansinę atskaitomybę“ įrašyti žodžius „metinių finansinių ataskaitų rinkinius“ ir šį punktą išdėstyti taip:\n\n„1) dėl kurių auditorius bus priverstas atsisakyti pareikšti nuomonę apie finansų įstaigos metinių finansinių ataskaitų rinkinius arba pareikšti sąlyginę arba neigiamą nuomonę;“."
    },
    {
      "provision_ref": "art7",
      "section": "7",
      "title": "7 straipsnis. 47 straipsnio 1 dalies pakeitimas",
      "content": "Pakeisti 47 straipsnio 1 dalį ir ją išdėstyti taip:\n\n„1. Audito įmonė ir auditorius už audito atlikimą, auditoriaus išvados dėl audituotuose finansų įstaigos metinių finansinių ataskaitų rinkiniuose pateiktų duomenų išsamumo, tikrumo ir tikslumo pateikimą atsako Lietuvos Respublikos įstatymuose ir audito įmonės ir užsakovo pasirašytoje sutartyje dėl audito atlikimo nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 50 straipsnio 1 dalies 4 punkto pakeitimas",
      "content": "50 straipsnio 1 dalies 4 punkte vietoj žodžių „finansinės ir priežiūrai skirtos atskaitomybės“ įrašyti žodžius „finansinių ir priežiūrai skirtų ataskaitų“ ir šį punktą išdėstyti taip:\n\n„4) nustatyti prižiūrimoms finansų įstaigoms apskaitos reikalavimus, finansinių ir priežiūrai skirtų ataskaitų formą, turinį ir pateikimo priežiūros institucijai terminus;“."
    },
    {
      "provision_ref": "art9",
      "section": "9",
      "title": "9 straipsnis. 51 straipsnio 2 punkto pakeitimas",
      "content": "51 straipsnio 2 punkte vietoj žodžių „pateikta finansinė atskaitomybė“ įrašyti žodžius „pateiktais finansinių ataskaitų rinkiniais“ ir šį punktą išdėstyti taip:\n\n„2) dokumentinė priežiūra: analizuojama ir vertinama finansų įstaigos veikla remiantis jos pateiktais finansinių ataskaitų rinkiniais ir kita iš finansų įstaigų bei kitų šaltinių gauta informacija;“"
    },
    {
      "provision_ref": "art10",
      "section": "10",
      "title": "10 straipsnis. Įstatymo priedo 1 punkto pakeitimas",
      "content": "Pakeisti Įstatymo priedo 1 punktą ir jį išdėstyti taip:\n\n„1. 2006 m. birželio 14 d. Europos Parlamento ir Tarybos direktyva 2006/48/EB dėl kredito įstaigų veiklos pradėjimo ir vykdymo (nauja redakcija) (OL 2006 L 177, p. 1) su paskutiniais pakeitimais, padarytais 2009 m. rugsėjo 16 d. Europos Parlamento ir Tarybos direktyva 2009/111/EB (OL 2009 L 302, p. 97).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
