{
  "id": "lt-law-ix-2015",
  "type": "statute",
  "title": "Lietuvos Respublikos Klaipėdos laisvosios ekonominės zonos įstatymo 3, 6 ir 7 straipsnių pakeitimo įstatymas",
  "short_name": "IX-2015",
  "status": "in_force",
  "issued_date": "2004-02-12",
  "in_force_date": "2004-02-28",
  "url": "https://e-tar.lt/portal/lt/legalAct/TAR.3224ED100EB1/GSfufSQxqF",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Zonos teritorija\n\n1. Zonos teritorija užima 205 ha.\n\n2. Zonos teritorija ne aukciono būdu Civilinio kodekso, Žemės įstatymo bei šio įstatymo nustatytomis sąlygomis ir tvarka išnuomojama zonos valdymo bendrovei (pasibaigus zonos veiklos laikotarpiui – jos teisių ir pareigų perėmėjui) 99 metams. Zonos valdymo bendrovė turi teisę žemės nuomos mokestį Lietuvos Respublikos Vyriausybės arba jos įgaliotos valstybės institucijos nustatyta tvarka sumokėti iš anksto už visą nuomos laikotarpį ar jo dalį. Jeigu zonos valdymo bendrovė iš anksto sumokėjo žemės nuomos mokestį, o vėliau pasikeitė žemės vertė, pagal kurią skaičiuojamas žemės nuomos mokesčio dydis, ar žemės nuomos mokesčio tarifas, ar kitoks žemės nuomos mokesčio skaičiavimo pagrindas, žemės nuomos mokesčio dydis už laikotarpį, už kurį žemės nuomos mokestis sumokėtas iš anksto, nekeičiamas. Pasibaigus zonos veiklos terminui, nurodytam šio įstatymo 2 straipsnyje,  išnuomotos zonos teritorijos nuomos sutartis lieka galioti likusiam nuomos laikotarpiui, o zonos teritorijos nuomininku lieka zonos valdymo bendrovė ar jos teisių ir pareigų perėmėjas.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 4 dalies 2 punkto pakeitimas",
      "content": "6 straipsnio 4 dalies 2 punkte išbraukti žodžius „pirmiausia užsienio“ ir šį punktą išdėstyti taip:\n\n„2) investicijų realumas, šių investicijų dydis, jų dalis zonos infrastruktūrai plėtoti, investicijų atsipirkimo trukmė;“."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 7 ir 9 dalių pakeitimas",
      "content": "1. 7 straipsnio 7 dalies 10 punktą pripažinti netekusiu galios.\n\n2. 7 straipsnio 9 dalies 4 punktą pripažinti netekusiu galios.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
