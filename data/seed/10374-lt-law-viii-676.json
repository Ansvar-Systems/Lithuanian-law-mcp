{
  "id": "lt-law-viii-676",
  "type": "statute",
  "title": "Lietuvos Respublikos valstybinių pašalpų šeimoms, auginančioms vaikus, įstatymo 4, 5, 9 straipsnių pakeitimo ir papildymo įstatymas",
  "short_name": "VIII-676",
  "status": "in_force",
  "issued_date": "1998-03-24",
  "in_force_date": "1998-07-01",
  "url": "https://e-tar.lt/portal/lt/legalAct/TAR.B97537087EDC",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 4 dalies pakeitimas",
      "content": "4 straipsnio 4 dalyje išbraukti žodžius „arba globėjui“ ir šią dalį išdėstyti taip:\n\n„Jei motina mirė ar iš jos atimtos motinystės teisės, taip pat kai ji neaugina vaiko, pašalpa mokama kūdikio tėvui.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "5 straipsnio pavadinime išbraukti žodį „(rūpybos)“, straipsnio 1 dalį pakeisti, 2 dalį pripažinti netekusia galios ir straipsnį išdėstyti taip:\n\n„5 straipsnis. Vaiko globos pašalpa\n\nFiziniam asmeniui, šeimynai arba nevyriausybinei globos institucijai, įstatymų nustatyta tvarka paskirtai likusio be tėvų globos vaiko globėju, šiam vaikui išlaikyti nuo 1998 m. liepos 1 d. mokama 2 MGL, o nuo 1999 m. sausio 1 d. – 4 MGL dydžio pašalpa kiekvieną mėnesį, kol jam sukaks 18 metų. Pasibaigus globai, kai vaikas sulaukia pilnametystės, nurodyta pašalpa mokama tol, kol jis baigs bendrojo lavinimo mokyklą ir ją baigus iki tų pačių metų rugsėjo 1 dienos, jeigu jis tuo metu nedirba.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas ir papildymas",
      "content": "9 straipsnio 1 dalyje po skaičiaus „41“ išbraukti skaičių „5“, straipsnį papildyti nauja 3 dalimi ir straipsnį išdėstyti taip:\n\n„9 straipsnis. Lėšos pašalpoms mokėti\n\nPašalpos, nurodytos šio įstatymo 2, 4, 41, 6 ir 8 straipsniuose, mokamos iš savivaldybių biudžetų lėšų. Lėšos, reikalingos 41 straipsnyje nurodytoms pašalpoms mokėti 1997 metų gruodžio mėnesį, iš valstybės biudžeto pervedamos į savivaldybių biudžetus.\n\nPašalpos, nurodytos šio įstatymo 3 ir 7 straipsniuose, mokamos iš valstybės biudžeto lėšų mokymo įstaigoms skirtų asignavimų.\n\nPašalpa, nurodyta šio įstatymo 5 straipsnyje, mokama iš valstybės biudžete savivaldybėms numatytų lėšų specialiai tikslinei dotacijai.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja nuo 1998 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
