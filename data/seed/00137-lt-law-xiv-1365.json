{
  "id": "lt-law-xiv-1365",
  "type": "statute",
  "title": "Lietuvos Respublikos šalpos pensijų įstatymo Nr. I-675 15 ir 16 straipsnių pakeitimo įstatymas",
  "short_name": "XIV-1365",
  "status": "in_force",
  "issued_date": "2022-06-30",
  "in_force_date": "2022-09-01",
  "url": "https://e-tar.lt/portal/lt/legalAct/05166e22034b11edb32c9f9d8ba206f8/WBhRlwiFxF",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio pakeitimas",
      "content": "1. Pakeisti 15 straipsnio 3 dalį ir ją išdėstyti taip:\n\n„3. Šalpos išmokos skiriamos arba jų mokėjimas atnaujinamas (pratęsiamas) asmenų, turinčių teisę gauti šias išmokas, arba jų įgaliotų asmenų, arba globėjų, jeigu šie asmenys pripažinti neveiksniais atitinkamoje srityje, arba jų sutuoktinių ar artimųjų giminaičių (kaip ši sąvoka apibrėžta Lietuvos Respublikos civiliniame kodekse), arba neįgaliųjų aprūpintojų (kaip ši sąvoka apibrėžta Lietuvos Respublikos neįgaliųjų socialinės integracijos įstatyme), arba socialinių paslaugų įstaigos darbuotojų prašymu. Šalpos išmokos asmenims iki 18 metų skiriamos arba jų mokėjimas atnaujinamas (pratęsiamas) jų tėvų (įtėvių) arba globėjų ar rūpintojų, arba artimųjų giminaičių (kaip ši sąvoka apibrėžta Civiliniame kodekse), arba socialinių paslaugų įstaigos darbuotojų prašymu. Paskirtos šalpos išmokos mokamos asmenims, turintiems teisę gauti šias išmokas, arba jų atstovams, arba neįgaliųjų aprūpintojams.“\n\n2. Pakeisti 15 straipsnio 6 dalį ir ją išdėstyti taip:\n\n„6. Asmenims, tuo pačiu metu turintiems teisę gauti šalpos neįgalumo pensiją ir šalpos senatvės pensiją arba šalpos neįgalumo ar šalpos senatvės pensiją ir šalpos kompensaciją, mokama didesnio dydžio šalpos išmoka arba asmenų, nurodytų šio straipsnio 3 dalyje, prašymu – tik viena iš šių šalpos išmokų. Kai šio įstatymo 5 straipsnio 3 ir 4 punktuose nurodyti asmenys, kuriems skiriamos ir mokamos šalpos neįgalumo pensijos, sukanka senatvės pensijos amžių, be atskiro jų prašymo jiems skiriama ir mokama atitinkamai šio įstatymo 8 straipsnio 5 dalies 1 ir 2 punktuose nurodyto dydžio šalpos senatvės pensija.“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio pakeitimas",
      "content": "Papildyti 16 straipsnį 5 dalimi:\n\n„5. Šalpos išmoka neįgaliojo aprūpintojui mokama jo prašymu, kol galioja Neįgalumo ir darbingumo nustatymo tarnybos prie Socialinės apsaugos ir darbo ministerijos direktoriaus ar jo įgalioto asmens sprendimas dėl neįgaliojo aprūpintojo skyrimo.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. rugsėjo 1 d.\n\n2. Socialinės apsaugos ir darbo ministras iki 2022 m. rugpjūčio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_8d0ce904ac404c2ba05f7be140bd54a3_end"
    }
  ],
  "definitions": []
}
