{
  "id": "lt-law-xv-308",
  "type": "statute",
  "title": "Lietuvos Respublikos kriptoturto rinkų įstatymo Nr. XIV-2879 3, 10, 12, 13, 14, 15 straipsnių ir priedo pakeitimo įstatymas",
  "short_name": "XV-308",
  "status": "in_force",
  "issued_date": "2025-06-19",
  "in_force_date": "2025-07-01",
  "url": "https://e-tar.lt/portal/lt/legalAct/e5ec4b5055c211f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Su turtu susietų žetonų emitentas ar kriptoturto paslaugų teikėjas veiklą vykdo vadovaudamasis Reglamente (ES) 2023/1114, šiame įstatyme ir kituose teisės aktuose, kurių laikymosi priežiūra priskirta priežiūros institucijos kompetencijai, nustatytais reikalavimais.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Priežiūros institucija prižiūri, kaip laikomasi Reglamento (ES) 2023/1114, šio įstatymo, jų įgyvendinamųjų teisės aktų ir kitų teisės aktų, kurių laikymosi priežiūra priskirta priežiūros institucijos kompetencijai, reikalavimų, ir savo nustatyta tvarka nagrinėja asmenų pateiktus skundus dėl galimo Reglamento (ES) 2023/1114, šio įstatymo, jų įgyvendinamųjų teisės aktų ir kitų teisės aktų, kurių laikymosi priežiūra priskirta priežiūros institucijos kompetencijai, reikalavimų pažeidimo.“\n\n2. Pakeisti 10 straipsnio 2 dalį ir ją išdėstyti taip:\n\n„2. Priežiūros institucija savo funkcijas atlieka vadovaudamasi Reglamentu (ES) 2023/1114, šiuo įstatymu, Lietuvos banko įstatymu ir kitais teisės aktais, kurių laikymosi priežiūra priskirta priežiūros institucijos kompetencijai. Prižiūrėdama, kaip bankai, centrinės kredito unijos, elektroninių pinigų įstaigos, finansų maklerio įmonės, centrinis vertybinių popierių depozitoriumas, reguliuojamos rinkos operatorius, valdymo įmonės, veikiančios pagal Lietuvos Respublikos kolektyvinio investavimo subjektų įstatymą ir Lietuvos Respublikos alternatyviųjų kolektyvinio investavimo subjektų valdytojų įstatymą, laikosi Reglamente (ES) 2023/1114 nustatytų reikalavimų, priežiūros institucija taip pat turi šių prižiūrimų subjektų veiklą reglamentuojančiuose teisės aktuose nustatytas teises.“\n\n3. Pakeisti 10 straipsnio 3 dalies nuostatą iki dvitaškio ir ją išdėstyti taip:\n\n„3. Priežiūros institucija, nustačiusi arba turėdama pagrindą įtarti teisės aktų, kurių laikymosi priežiūra priskirta jos kompetencijai, pažeidimus, asmens, viešai siūlančio ar prašančio įtraukti į prekybą kriptoturtą, kuris nėra su turtu susieti žetonai ar elektroninių pinigų žetonai, su turtu susietų žetonų emitento, elektroninių pinigų žetonų emitento, kriptoturto paslaugų teikėjo veiklos trūkumų, taip pat jeigu kyla grėsmė prižiūrimų subjektų veiklos stabilumui ir patikimumui arba visuomenės ir (arba) kriptoturto paslaugų vartotojų arba su turtu susietų žetonų ar elektroninių pinigų žetonų turėtojų interesams, Lietuvos banko įstatymo nustatyta tvarka asmeniui, viešai siūlančiam ar prašančiam įtraukti į prekybą kriptoturtą, kuris nėra su turtu susieti žetonai ar elektroninių pinigų žetonai, su turtu susietų žetonų emitentui, elektroninių pinigų žetonų emitentui, kriptoturto paslaugų teikėjui duoda tokius privalomuosius nurodymus:“."
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 1 dalį ir ją išdėstyti taip:\n\n„1. Priežiūros institucija organizuoja ir atlieka patikrinimus, kad nustatytų, ar laikomasi Reglamento (ES) 2023/1114, šio įstatymo, jų įgyvendinamųjų teisės aktų ir kitų teisės aktų, kurių laikymosi priežiūra priskirta jos kompetencijai, reikalavimų.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "Papildyti 13 straipsnio 1 dalį 81 punktu:\n\n„81) pažeidžiami Reglamente (ES) 2022/2554 nustatyti reikalavimai;“."
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "1. Pakeisti 14 straipsnio 1 dalies 1 punktą ir jį išdėstyti taip:\n\n„1) viešai paskelbia šio įstatymo ir kitų teisės aktų, kurių laikymosi priežiūra priskirta priežiūros institucijos kompetencijai, pažeidimą ir jį padariusį asmenį;“.\n\n2. Pakeisti 14 straipsnio 1 dalies 2 punktą ir jį išdėstyti taip:\n\n„2) įspėja dėl šio įstatymo ir kitų teisės aktų, kurių laikymosi priežiūra priskirta priežiūros institucijos kompetencijai, pažeidimo ir nurodo per nustatytą terminą nutraukti teisės akto pažeidimą;“.\n\n3. Pakeisti 14 straipsnio 2 dalies 1 punktą ir jį išdėstyti taip:\n\n„1) įspėti dėl šio įstatymo ir kitų teisės aktų, kurių laikymosi priežiūra priskirta priežiūros institucijos kompetencijai, pažeidimo;“."
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnio 1 dalies nuostatą iki dvitaškio ir ją išdėstyti taip:\n\n„1. Priežiūros institucija už Reglamento (ES) 2023/1114, šio įstatymo ir Reglamento (ES) 2022/2554 pažeidimus, kai netaikomos šio straipsnio 2 ir (arba) 3 dalys, skiria baudas:“."
    },
    {
      "provision_ref": "art7",
      "section": "7",
      "title": "7 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nkriptoturto rinkų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2022 m. gruodžio 14 d. Europos Parlamento ir Tarybos reglamentas (ES) 2022/2554 dėl skaitmeninės veiklos atsparumo finansų sektoriuje, kuriuo iš dalies keičiami reglamentai (EB) Nr. 1060/2009, (ES) Nr. 648/2012, (ES) Nr. 600/2014, (ES) Nr. 909/2014 ir (ES) 2016/1011.\n\n2. 2023 m. gegužės 31 d. Europos Parlamento ir Tarybos reglamentas (ES) 2023/1114 dėl kriptoturto rinkų, kuriuo iš dalies keičiami reglamentai (ES) Nr. 1093/2010 bei (ES) Nr. 1095/2010 ir direktyvos 2013/36/ES bei (ES) 2019/1937, su pakeitimais, padarytais 2023 m. gruodžio 13 d. Europos Parlamento ir Tarybos reglamentu (ES) 2023/2869.\n____________________“.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
