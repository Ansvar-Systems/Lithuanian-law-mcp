{
  "id": "lt-law-xv-661",
  "type": "statute",
  "title": "Lietuvos Respublikos viešojo administravimo įstatymo Nr. VIII-1234 5 straipsnio pakeitimo įstatymas",
  "short_name": "XV-661",
  "status": "in_force",
  "issued_date": "2025-12-11",
  "in_force_date": "2025-12-24",
  "url": "https://e-tar.lt/portal/lt/legalAct/1e6893c0dfda11f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 1 dalies 3 punktą ir jį išdėstyti taip:\n\n„3) viešosioms įstaigoms, kurių savininkė ar dalininkė yra savivaldybė, viešojo administravimo įgaliojimai gali būti suteikti įstatymu, tiesiogiai taikomu Europos Sąjungos teisės aktu, ratifikuota Lietuvos Respublikos tarptautine sutartimi, kai tame teisės akte nurodomi šioms įstaigoms nustatomi konkretūs viešojo administravimo įgaliojimai. Sprendimą dėl konkrečios viešosios įstaigos, kuriai suteikiami viešojo administravimo įgaliojimai, priima savivaldybės, kuri yra viešosios įstaigos savininkė ar dalininkė, taryba, o dėl viešosios įstaigos, kurios dalininkės yra dvi ar daugiau savivaldybių, – šių savivaldybių tarybos;“.\n\n2. Pakeisti 5 straipsnio 2 dalies 2 punktą ir jį išdėstyti taip:\n\n„2) viešosioms įstaigoms, kurių savininkė ar dalininkė yra valstybė ar savivaldybė, ir asociacijoms, išskyrus šios dalies 3 punkte nurodytas asociacijas, gali būti suteikiami įgaliojimai atlikti funkcijas šio įstatymo 6 straipsnio 2, 3 ir 4 punktuose nustatytose viešojo administravimo srityse, kai tokie įgaliojimai yra tiesiogiai susiję su viešosios įstaigos ar asociacijos veiklos tikslais ir kai nėra valstybės ar savivaldybių institucijų ar įstaigų, kurioms šie įgaliojimai gali būti suteikti; viešosioms įstaigoms, kurių savininkė yra savivaldybė ir kurios atliks tai savivaldybei Lietuvos Respublikos vietos savivaldos įstatymo 5 straipsnio 4 dalyje nurodytu atveju perduotas funkcijas, ir viešosioms įstaigoms, kurių dalininkės yra dvi ar daugiau savivaldybių, gali būti suteikiami įgaliojimai atlikti funkcijas ir šio įstatymo 6 straipsnio 5 punkte nustatytoje viešojo administravimo srityje;“.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
