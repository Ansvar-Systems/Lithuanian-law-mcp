{
  "id": "lt-law-xii-1345",
  "type": "statute",
  "title": "Lietuvos Respublikos valstybinio socialinio draudimo fondo biudžeto sandaros įstatymo Nr. IX-547 1, 2, 9, 11, 15 straipsnių pakeitimo ir Įstatymo papildymo 16 straipsniu ir priedu įstatymas",
  "short_name": "XII-1345",
  "status": "in_force",
  "issued_date": "2014-11-20",
  "in_force_date": "2014-11-27",
  "url": "https://e-tar.lt/portal/lt/legalAct/1d3021e0757311e4805fa6cb12e2ef99/OUlcQisQrC",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Papildyti 1 straipsnį 3 dalimi:\n\n„3. Šiuo įstatymu įgyvendinamas Europos Sąjungos teisės aktas, nurodytas šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Papildyti 2 straipsnį nauja 12 dalimi:\n\n„12. Fondo biudžeto struktūrinio postūmio užduotis – Valstybinio socialinio draudimo fondo biudžeto rodiklių patvirtinimo įstatymu tvirtinama tam tikrų kalendorinių metų šio fondo biudžeto struktūrinio rezultato rodiklio postūmio, palyginti su prieš tai buvusiais kalendoriniais metais, užduotis, kurios rezultatas skaičiuojamas kaip procentas nuo bendrojo vidaus produkto to meto kainomis.“\n\n2. Papildyti 2 straipsnį nauja 13 dalimi:\n\n„13. Fondo biudžeto struktūrinio rezultato rodiklis – pagal ekonominį ciklą patikslintas Fondo biudžeto rezultato rodiklis, kuriuo rodoma, koks būtų Fondo biudžeto rezultatas, jeigu faktinis bendrasis vidaus produktas būtų lygus potencialiam bendrajam vidaus produktui, kai netaikytos laikinojo poveikio priemonės. Laikinojo poveikio priemonės – su ekonomikos cikliniais svyravimais nesusiję veiksniai, kurie paveikia Fondo biudžeto rodiklius tik nurodytu laikotarpiu, sumažindami (ar padidindami) Fondo biudžeto rezultato rodiklį arba Fondo biudžeto sukauptą skolą (vienkartinis poveikis) arba pagerindami (ar pablogindami) Fondo biudžeto būklę biudžeto būklės ateityje sąskaita.“\n\n3. Buvusias 2 straipsnio 12–22 dalis laikyti atitinkamai 14–24 dalimis."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "1. Pakeisti 9 straipsnio 2 dalį ir ją išdėstyti taip:\n\n„2. Fondo biudžeto projektą kartu su Fondo biudžeto rodiklių patvirtinimo įstatymo projektu, vadovaudamasi galiojančiomis šio įstatymo ir kitų socialinį draudimą reglamentuojančių teisės aktų bei Taisyklių nuostatomis, atsižvelgdama į šalies ekonominės raidos scenarijų ir valstybės biudžeto ir savivaldybių biudžetų preliminarius pagrindinius rodiklius bei Socialinės apsaugos ir darbo ministerijos nustatytą Fondo biudžeto struktūrinio postūmio užduotį ateinantiems kalendoriniams metams ir jos gaires kitiems dvejiems metams, rengia ir su Socialinės apsaugos ir darbo ministerija suderina Fondo valdyba. Kartu su Fondo biudžeto rodiklių patvirtinimo įstatymo projektu parengiamas Fondo biudžeto projekto aiškinamasis raštas ir kitų dvejų biudžetinių metų numatomų Fondo biudžeto rodiklių prognozė. Fondo valdyba Fondo biudžeto rodiklių patvirtinimo įstatymo projektą kartu su lydimaisiais dokumentais ir pagrindimais teikia svarstyti Fondo tarybai.“\n\n2. Papildyti 9 straipsnį nauja 3 dalimi:\n\n„3. Socialinės apsaugos ir darbo ministerija, pateikusi Finansų ministerijai numatomą tam tikrų kalendorinių metų Fondo biudžeto rezultatą ir gavusi iš jos apskaičiuotą numatomą Fondo biudžeto struktūrinio rezultato rodiklį, nustato Fondo biudžeto struktūrinio postūmio užduotį ateinantiems kalendoriniams metams ir jos gaires kitiems dvejiems metams. Nustatant Fondo biudžeto struktūrinio postūmio užduotį laikomasi taisyklės, kad Fondo biudžeto struktūrinio postūmio užduotyje gali būti numatomas Fondo biudžeto struktūrinio deficito didinimas tik tiems metams, kuriems šalies ekonominės raidos scenarijuje numatomas neigiamas produkcijos atotrūkis nuo potencialo.“\n\n3. Buvusias 9 straipsnio 3 ir 4 dalis laikyti atitinkamai 4 ir 5 dalimis."
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "1. Pakeisti 11 straipsnio pavadinimą ir jį išdėstyti taip:\n\n„11 straipsnis. Rodikliai ir Fondo biudžeto struktūrinio postūmio užduotis, tvirtinami Fondo biudžeto rodiklių patvirtinimo įstatymu“.\n\n2. Papildyti 11 straipsnį 4 dalimi:\n\n„4. Fondo biudžeto rodiklių patvirtinimo įstatymu kiekvienais metais tvirtinama Fondo biudžeto struktūrinio postūmio užduotis ateinantiems kalendoriniams metams ir jos gairės kitiems dvejiems metams.“"
    },
    {
      "provision_ref": "art5",
      "section": "5",
      "title": "5 straipsnis. 15 straipsnio pakeitimas",
      "content": "Papildyti 15 straipsnį 4 dalimi:\n\n„4. Informacija apie Fondo biudžeto struktūrinio postūmio užduoties vykdymą pateikiama Fondo biudžeto vykdymo ataskaitos aiškinamajame rašte, gavus iš Finansų ministerijos apskaičiuotą faktinį tam tikrų kalendorinių metų Fondo biudžeto struktūrinio rezultato rodiklį. Jeigu Fondo biudžeto struktūrinio postūmio užduotis neįvykdoma, Fondo biudžeto vykdymo ataskaitos aiškinamajame rašte paaiškinamos jos neįvykdymo priežastys.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 16 straipsniu",
      "content": "Papildyti Įstatymą 16 straipsniu:\n\n„16 straipsnis. Pateisinamos Fondo biudžeto struktūrinio postūmio užduoties neįvykdymo priežastys\n\nPateisinamomis Fondo biudžeto struktūrinio postūmio užduoties neįvykdymo priežastimis laikoma:\n\n1) tai, kad rengiant Fondo biudžeto rodiklių patvirtinimo įstatymo projektą naudoti šalies ekonominės raidos scenarijaus ir valstybės biudžeto ir savivaldybių biudžetų preliminarūs pagrindiniai rodikliai vėliau buvo pakeisti;\n\n2) tai, kad pakeičiama valdžios sektoriaus balanso rodiklio kasmetinio pagerėjimo užduotis;\n\n3) išskirtinės aplinkybės, kaip ši sąvoka apibrėžta Fiskalinės sutarties įgyvendinimo konstituciniame įstatyme.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nvalstybinio socialinio draudimo\nfondo biudžeto sandaros įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2011 m. lapkričio 8 d. Tarybos direktyva 2011/85/ES dėl reikalavimų valstybių narių biudžetų sistemoms (OL 2011 L 306, p. 41).“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įgyvendinimas",
      "content": "1. Šis įstatymas taikomas rengiant, tvirtinant, vykdant, vertinant 2016 metų ir vėlesnių metų Valstybinio socialinio draudimo fondo biudžetą ir atsiskaitant už 2016 metų ir vėlesnių metų Fondo biudžeto vykdymą.\n\n2. Lietuvos Respublikos Vyriausybė ar jos įgaliota institucija iki 2015 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
