{
  "id": "lt-law-i-1220",
  "type": "statute",
  "title": "Lietuvos Respublikos Palangos miesto, Klaipėdos ir Kretingos rajonų savivaldybių teritorijų administracinių ribų pakeitimo įstatymas",
  "short_name": "I-1220",
  "status": "in_force",
  "issued_date": "1996-03-12",
  "in_force_date": "1996-03-29",
  "url": "https://e-tar.lt/portal/lt/legalAct/TAR.F5E86A122224",
  "provisions": [
    {
      "provision_ref": "art1",
      "section": "1",
      "title": "1 straipsnis. Palangos miesto savivaldybei priskiriamos gyvenamųjų vietovių dalys",
      "content": "Priskirti Palangos miesto savivaldybei:\n\n1) Kretingos rajono Parąžės ir Vilimiškės gyvenamųjų vietovių dalis (buvusios Vidmantų žemės ūkio įmonės naudota žemė – 249 ha), iš viso – 249 hektarus;\n\n2) Klaipėdos rajono Anaičių ir Nemirsetos gyvenamųjų vietovių dalis (buvusios Letūkų žemės ūkio įmonės naudota žemė – 80,7 ha, buvusios Girkalių žemės ūkio įmonės naudota žemė – 158,1 ha, Kretingos urėdijos Palangos girininkijos naudojama žemė – 38,2 ha), iš viso – 277 hektarus."
    },
    {
      "provision_ref": "art2",
      "section": "2",
      "title": "2 straipsnis. Palangos miesto savivaldybės teritorijos administracinės ribos",
      "content": "Nustatyti šias Palangos miesto savivaldybės teritorijos administracines ribas:\n\n1) miesto šiaurės riba – valstybės siena su Latvijos Respublika;\n\n2) miesto rytų riba – magistralinis kelias Nr. A 13 Klaipėda-Liepoja, Kretingos miškų urėdijos Šventosios girininkijos miško 32 ir 34 kvartalų pietų ribos, Kretingos miškų urėdijos Palangos girininkijos miško 37 ir 40 kvartalų vakarų ribos, Kretingos miškų urėdijos Šventosios girininkijos miško 44 ir 45 kvartalų šiaurės ribos, magistralinis kelias Nr. A 13 Klaipėda-Liepoja, Kretingos miškų urėdijos Šventosios girininkijos miško 53 kvartalo pietų riba, Kretingos miškų urėdijos Palangos girininkijos miško 58 ir 59 kvartalų šiaurės ribos, Kretingos miškų urėdijos Palangos girininkijos miško 59, 62, 67, 71, 74, 76, 78, 81, 86, 90, 93, 95, 98 kvartalų rytų ribos, magistralinis kelias Nr. A 13 Klaipėda-Liepoja;\n\n3) miesto pietų riba – Kretingos miškų urėdijos Palangos girininkijos (buvusio karinio dalinio Nr. 42283 karinės girininkijos) miško 11, 10, 9, 8 kvartalų dalių ribos;\n\n4) miesto vakarų riba – Baltijos jūros krantas."
    },
    {
      "provision_ref": "art3",
      "section": "3",
      "title": "3 straipsnis. Ribų pažymėjimas geodeziniais ženklais",
      "content": "Įpareigoti Palangos miesto savivaldybę per metus nuo šio įstatymo įsigaliojimo pažymėti Palangos miesto savivaldybės teritorijos administracines ribas geodeziniais ženklais."
    },
    {
      "provision_ref": "art4",
      "section": "4",
      "title": "4 straipsnis. Lietuvos Respublikos Aukščiausiosios Tarybos Prezidiumo įsako pripažinimas netekusiu galios",
      "content": "Pripažinti netekusiu galios Lietuvos Respublikos Aukščiausiosios Tarybos Prezidiumo 1970 m. birželio 30 d. įsaką „Dėl Kretingos rajono Šventosios apylinkės panaikinimo ir Palangos miesto ribų nustatymo“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
