{
  "id": "lt-law-xii-1553",
  "type": "statute",
  "title": "Lietuvos Respublikos asmens ir turto saugos įstatymo Nr. IX-2327 1, 2, 5, 6, 7, 9, 11, 18 straipsnių, trečiojo skirsnio pavadinimo pakeitimo ir Įstatymo papildymo 9-1 straipsniu ir priedu įstatymas",
  "short_name": "XII-1553",
  "status": "in_force",
  "issued_date": "2015-03-19",
  "in_force_date": "2015-05-01",
  "url": "https://e-tar.lt/portal/lt/legalAct/3c362520d7a311e4894f9bde45468d3f/fSmdYoSYqC",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\n1. Šis įstatymas reglamentuoja juridinių asmenų, kitų organizacijų bei jų padalinių ir valstybės bei savivaldybių įmonių vykdomą ginkluotą ir neginkluotą asmens ir turto saugą, tarpvalstybinį grynųjų pinigų vežimą kelių transportu, apsaugos darbuotojų teises bei pareigas, fizinės prievartos, specialiųjų priemonių bei šaunamųjų ginklų panaudojimo teisėtumo sąlygas, pagrindines asmens ir turto saugos bei tarpvalstybinio grynųjų pinigų vežimo kelių transportu licencijavimo nuostatas ir asmens ir turto saugos valstybinę priežiūrą.\n\n2. Šis įstatymas netaikomas specialaus statuso subjektų, nurodytų Lietuvos Respublikos ginklų ir šaudmenų kontrolės įstatyme, vykdomai asmens ir turto saugai.\n\n3. Šiuo įstatymu įgyvendinami Europos Sąjungos teisės aktai, nurodyti šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Asmens ir turto sauga – saugos tarnybų ir saugos padalinių vykdoma ginkluota ar neginkluota asmens ir turto sauga, kuria siekiama apsaugoti fizinius ir juridinius asmenis, kitas organizacijas ir jų padalinius nuo neteisėto kėsinimosi į jiems priklausantį turtą, asmens gyvybę ir sveikatą.“\n\n2. Pakeisti 2 straipsnio 6 dalį ir ją išdėstyti taip:\n\n„6. Klientas – fizinis ar juridinis asmuo, kita organizacija ar jos padalinys, sudaręs sutartį su saugos tarnyba dėl asmens ir turto saugos paslaugų teikimo.“\n\n3. Pakeisti 2 straipsnio 8 dalį ir ją išdėstyti taip:\n\n„8. Leidimų režimas – patekimo į saugomą objektą ir išvykimo iš jo, taip pat buvimo saugomame objekte kontrolės tvarka, nustatyta juridinio asmens, kitos organizacijos ar jos padalinio, valdančių saugomą objektą, teisės aktuose, pasireiškianti darbuotojų pažymėjimų ar kitų dokumentų, patvirtinančių asmens tapatybę ar kitą reikalaujamą informaciją, ir su savimi turimų daiktų, transporto priemonėse esančių krovinių bei su jais susijusių dokumentų patikrinimu.“\n\n4. Pakeisti 2 straipsnio 13 dalį ir ją išdėstyti taip:\n\n„13. Saugos padalinys – juridinio asmens, kitos organizacijos ar jos padalinio padalinys, turintis teisę vykdyti tik jį įsteigusių juridinio asmens, kitos organizacijos ar jos padalinio asmens ir turto saugą.“\n\n5. Pakeisti 2 straipsnio 14 dalį ir ją išdėstyti taip:\n\n„14. Saugomas subjektas – klientas (fizinis asmuo), juridinio asmens, kitos organizacijos ar jos padalinio darbuotojas, lankytojas, kitas fizinis asmuo, kurių gyvybė ir sveikata yra saugoma pagal saugos tarnybos ir kliento sudarytas sutartis bei saugos padalinio veiklą reglamentuojančius teisės aktus.“\n\n6. Pakeisti 2 straipsnio 15 dalį ir ją išdėstyti taip:\n\n„15. Saugos tarnyba – juridinis asmuo, kita organizacija ar jos padalinys, nustatyta tvarka gavę licenciją teikti asmens ir turto saugos paslaugas.“\n\n7. Papildyti 2 straipsnį 18 dalimi:\n\n„18. Kitos šiame įstatyme vartojamos sąvokos atitinka sąvokas, apibrėžtas Reglamente (ES) Nr. 1214/2011 ir Lietuvos Respublikos ginklų ir šaudmenų kontrolės įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "1. Pakeisti 5 straipsnio 2 dalį ir ją išdėstyti taip:\n\n„2. Juridinis asmuo, kita organizacija ar jos padalinys gali įkurti saugos padalinius asmens ir turto saugai vykdyti. Saugos padalinys neturi juridinio asmens teisių. Saugos padalinys neturi teisės teikti asmens ir turto saugos paslaugas kitiems asmenims.“\n\n2. Pakeisti 5 straipsnio 3 dalį ir ją išdėstyti taip:\n\n„3. Apie viešosios tvarkos palaikymą viešuose masiniuose renginiuose, vykstančiuose masinio susibūrimo vietose (stadionuose, aikštėse, parkuose ir pan.), ginkluotos ir neginkluotos asmens ir turto saugos bei tarpvalstybinio grynųjų pinigų vežimo kelių transportu licencijavimo taisyklėse nustatyta tvarka turi būti iš anksto informuota policija ir suderinti bendri veiksmai užtikrinant viešąją tvarką renginyje.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 2 dalies 8 punktą ir jį išdėstyti taip:\n\n„8) buvęs saugos tarnybos, juridinio asmens, kitos organizacijos ar jos padalinio, kuriuose yra saugos padalinys, saugos vadovas, kontroliuojantis asmuo, jeigu nuo jų licencijos panaikinimo už licencijuojamos veiklos pažeidimus nėra praėję 3 metai;“."
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pakeisti 7 straipsnio 1 dalies 7 punktą ir jį išdėstyti taip:\n\n„7) kliento, juridinio asmens, kitos organizacijos ar jos padalinio, kuriuose yra saugos padalinys, valdymo organo rašytiniu pavedimu neįleisti į saugomą objektą kitų asmenų, išskyrus pareigūnus ir kitus asmenis, kuriems tokią teisę suteikia įstatymai;“."
    },
    {
      "provision_ref": "art6",
      "section": "6",
      "title": "6 straipsnis. Trečiojo skirsnio pavadinimo pakeitimas",
      "content": "Pakeisti trečiojo skirsnio pavadinimą ir jį išdėstyti taip:\n\n„TREČIASIS SKIRSNIS\nASMENS IR TURTO SAUGOS bei tarpvalstybinio grynųjų PINIGŲ vežimo kelių transportu LICENCIJAVIMO PAGRINDAI“."
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Bendrosios licencijavimo nuostatos\n\n1. Licencijuojama ginkluota asmens ir turto sauga, neginkluota asmens ir turto sauga, jei ji kaip paslauga teikiama klientams, taip pat tarpvalstybinis grynųjų pinigų vežimas.\n\n2. Licencijų rūšys:\n\n1) licencija ginkluotai asmens ir turto saugai;\n\n2) licencija neginkluotai asmens ir turto saugai;\n\n3) tarpvalstybinio grynųjų pinigų vežimo licencija.\n\n3. Licencija ginkluotai asmens ir turto saugai suteikia teisę vykdyti ir neginkluotą asmens ir turto saugą. Šio straipsnio 1 dalyje nustatyta asmens ir turto sauga be licencijos yra draudžiama.\n\n4. Tarpvalstybinio grynųjų pinigų vežimo licencijos turėtojui leidžiama vykdyti tarpvalstybinį grynųjų pinigų vežimą kelių transportu iš vienos dalyvaujančiosios valstybės narės į kitą Reglamento (ES) Nr. 1214/2011 nustatytomis sąlygomis.\n\n5. Užsienio saugos tarnyba ar kitas subjektas, turintis licenciją verstis asmens ir turto sauga kitose ES bei EEE valstybėse narėse ir nepageidaujantis įgyti licencijos, suteikiančios teisę verstis asmens ir turto sauga Lietuvos Respublikoje, tačiau siekiantis vykdyti į Lietuvos Respubliką atvykstančių ir iš jos išvykstančių asmenų gyvybės, sveikatos ir turto saugą, trunkančią ne ilgiau kaip 3 mėnesius per kalendorinius metus, licencijos šio įstatymo nustatyta tvarka gauti neprivalo. Tokiu atveju privaloma iš anksto pateikti Vyriausybės įgaliotai institucijai ginkluotos ir neginkluotos asmens ir turto saugos bei tarpvalstybinio grynųjų pinigų vežimo kelių transportu licencijavimo taisyklėse nurodytą informaciją apie ketinamą Lietuvos Respublikoje vykdyti asmens ir turto saugą.\n\n6. Užsienio valstybių fizinių asmenų, turinčių licencijas verstis asmens ir turto sauga kitose ES bei EEE valstybėse narėse, veikla Lietuvos Respublikoje nedraudžiama, jei ji yra susijusi su į Lietuvos Respubliką atvykstančių ir iš jos išvykstančių asmenų gyvybės, sveikatos ir turto sauga, trunkančia ne ilgiau kaip 3 mėnesius per kalendorinius metus. Šiems asmenims taip pat taikomi šio straipsnio 5 dalyje nustatyti reikalavimai dėl išankstinio informacijos pateikimo.\n\n7. Vyriausybės įgaliota institucija gali uždrausti šio straipsnio 5 ir 6 dalyse nustatytą asmens ir turto saugą, jei ji keltų grėsmę visuomenės saugumui ar viešajai tvarkai.\n\n8. Sprendimas išduoti šio straipsnio 2 dalies 1 ir 2 punktuose nurodytą licenciją ar sprendimas atsisakyti išduoti licenciją priimamas per 60 kalendorinių dienų nuo būtinų dokumentų pateikimo dienos.\n\n9. Ginkluotos ir neginkluotos asmens ir turto saugos bei tarpvalstybinio grynųjų pinigų vežimo kelių transportu licencijavimo taisykles tvirtina Vyriausybė.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 91 straipsniu",
      "content": "Papildyti Įstatymą 91 straipsniu:\n\n„91 straipsnis. Tarpvalstybinis grynųjų pinigų vežimas kelių transportu\n\n1. Tarpvalstybinio grynųjų pinigų vežimo licencijos, išduotos Reglamento (ES) Nr. 1214/2011 nustatytomis sąlygomis, turėtojas ne vėliau kaip prieš 10 darbo dienų iki planuojamos vykdyti tarpvalstybinio grynųjų pinigų vežimo operacijos pateikia Vyriausybės įgaliotai institucijai Reglamento (ES) Nr. 1214/2011 12 straipsnio 2 dalyje nurodytą informaciją apie ketinamą vykdyti grynųjų pinigų vežimą Lietuvos Respublikoje.\n\n2. Užsienio valstybių, kurios yra ES narės ir kurių valiuta yra euras, grynųjų pinigų vežimo apsaugos darbuotojams išduotos profesinės licencijos ar profesiniai leidimai nešiotis ginklą pripažįstami Lietuvos Respublikoje.“"
    },
    {
      "provision_ref": "art9",
      "section": "9",
      "title": "9 straipsnis. 11 straipsnio pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Saugos tarnyba ir juridinis asmuo, kita organizacija ar jos padalinys, kuriuose yra saugos padalinys, privalo užtikrinti tokią apsaugos darbuotojų ir apsaugos darbuotojų stažuotojų profesinę kvalifikaciją, kad jie galėtų tinkamai įgyvendinti jiems suteiktas teises ir pareigas.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Asmens ir turto saugos priežiūra\n\nAsmens ir turto saugos priežiūrą šiame įstatyme, ginkluotos ir neginkluotos asmens ir turto saugos bei tarpvalstybinio grynųjų pinigų vežimo kelių transportu licencijavimo taisyklėse nustatyta tvarka atlieka Vyriausybės įgaliota institucija. Ši institucija turi teisę gauti iš saugos tarnybų ir saugos padalinių informaciją, susijusią su licencijos sąlygų laikymosi priežiūra.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nasmens ir turto saugos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2011 m. lapkričio 16 d. Europos Parlamento ir Tarybos reglamentas (ES) Nr. 1214/2011 dėl profesionalaus tarpvalstybinio grynųjų eurų vežimo kelių transportu iš vienos euro zonos valstybės narės į kitą (OL 2011 L 316, p. 1).\n\n2. 2012 m. gruodžio 17 d. Tarybos reglamentas (ES) Nr. 55/2013 dėl Europos Parlamento ir Tarybos reglamento (ES) Nr. 1214/2011 dėl profesionalaus tarpvalstybinio grynųjų eurų vežimo kelių transportu iš vienos euro zonos valstybės narės į kitą taikymo srities išplėtimo (OL 2013 L 21, p. 1).“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2015 m. gegužės 1 d.\n\n2. Lietuvos Respublikos Vyriausybė iki 2015 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
