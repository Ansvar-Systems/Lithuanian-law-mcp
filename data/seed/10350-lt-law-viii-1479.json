{
  "id": "lt-law-viii-1479",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 2, 5, 6, 8, 10, 13, 14, 45, 52 straipsnių pakeitimo ir papildymo bei valstybinių socialinio draudimo pensijų įstatymo 2, 7, 12, 14, 17, 24, 26, 27, 28, 39, 40, 42, 43, 45, 49, 51 straipsnių pakeitimo ir papildymo įstatymo 1 ir 4 straipsnių pripažinimo netekusiais galios įstatymas",
  "short_name": "VIII-1479",
  "status": "in_force",
  "issued_date": "1999-12-16",
  "in_force_date": "1999-12-30",
  "url": "https://e-tar.lt/portal/lt/legalAct/TAR.B09DF76B324F/rKgOqUlZvP",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti ir papildyti 2 straipsnį ir jį išdėstyti taip:\n\n„2 straipsnis. Asmenys, draudžiami valstybiniu socialiniu pensijų draudimu\n\nValstybiniu socialiniu pensijų draudimu privalomai draudžiami:\n\n1) asmenys, dirbantys pagal darbo, diplomato tarnybos ar terminuotas diplomato tarnybos sutartis, viešojo administravimo valstybės tarnautojai, taip pat asmenys, dirbantys narystės pagrindu renkamose institucijose, ūkinėse bendrijose, žemės ūkio bendrovėse arba kooperatinėse organizacijose ir gaunantys atlyginimą už darbą;\n\n2) Vidaus reikalų ministerijos, policijos ir kitų vidaus reikalų įstaigų pareigūnai, vidaus tarnybos dalinių karininkai, liktinės tarnybos puskarininkiai ir kareiviai, taip pat prokuratūros pareigūnai;\n\n3) profesinės karo tarnybos kariai;\n\n4) Valstybės saugumo departamento sistemos pareigūnai;\n\n5) nedirbantys diplomatų sutuoktiniai tuo laikotarpiu, kai jie gyvena užsienyje kartu su diplomatu, dirbančiu Lietuvos Respublikos diplomatinėje atstovybėje ar konsulinėje įstaigoje;\n\n6) individualių (personalinių) įmonių savininkai ir jiems Lietuvos Respublikos Vyriausybės nustatyta tvarka prilyginti savarankiškai dirbantys asmenys (išskyrus šios dalies 8 punkte nurodytus asmenis);\n\n7) ūkininkai ir dirbantys ūkyje pilnamečiai jų ūkių nariai;\n\n8) patentus įsigiję asmenys;\n\n9) privalomosios nuolatinės pradinės karo tarnybos ir alternatyviosios krašto apsaugos tarnybos kariai;\n\n10) motina arba tėvas, turintys vaiko nuo vienerių iki trejų metų priežiūros atostogas;\n\n11) motina arba tėvas, nedirbantys ir neturintys vaiko priežiūros atostogų, bet auginantys vaiką iki trejų metų;\n\n12) tradicinių ir kitų valstybės pripažintų religinių bendruomenių ir bendrijų dvasininkai bei tik vienuolyne dirbantys vienuoliai;\n\n13) vienas iš visiškos negalios invalido tėvų arba asmuo, nustatyta tvarka pripažintas visiškos negalios invalido globėju arba rūpintoju, slaugantis namuose visiškos negalios invalidą.\n\nŠio straipsnio pirmosios dalies 9-13 punktuose nurodyti asmenys valstybiniu socialiniu pensijų draudimu privalomai draudžiami valstybės lėšomis Lietuvos Respublikos Vyriausybės ar jos įgaliotos institucijos nustatyta tvarka. Asmenys, nurodyti šio straipsnio pirmosios dalies 13 punkte, privalomai draudžiami valstybės lėšomis tik tuo atveju, kai negauna jiems patiems priklausančios valstybinės socialinio draudimo pensijos, valstybinės pensijos ar šalpos (socialinės) pensijos.\n\nKiti asmenys gali savanoriškai draustis valstybiniu socialiniu pensijų draudimu valstybinėse socialinio draudimo įstaigose, vykdančiose šį draudimą Lietuvos Respublikos Vyriausybės nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 ir 2 dalių pakeitimas ir papildymas",
      "content": "1. 5 straipsnio 1 dalies pirmajame sakinyje vietoj žodžių „pagal jų pasirinkimą“ įrašyti žodžius „jų pasirinkimu“, antrajame sakinyje vietoj žodžio „ir“ įrašyti žodį „arba“, papildyti dalį nauju sakiniu ir šią dalį išdėstyti taip:\n\n„Asmenims, tuo pat metu turintiems teisę gauti senatvės ir invalidumo valstybines socialinio draudimo pensijas, skiriama didesnioji arba jų pasirinkimu viena iš šių pensijų. Našlių arba našlaičių pensijos mokamos kartu su senatvės ar invalidumo pensijomis. Asmenims, tuo pat metu turintiems teisę gauti našlių ir našlaičių valstybines socialinio draudimo pensijas, skiriama didesnioji arba jų pasirinkimu viena iš šių pensijų.“\n\n2. Pakeisti 5 straipsnio 2 dalį ir ją išdėstyti taip:\n\n„Asmenims, turintiems teisę gauti arba gaunantiems valstybines maitintojo netekimo pensijas ar valstybines socialinio draudimo maitintojo netekimo pensijas už mirusį iki 1995 m. sausio 1 d. maitintoją ir tuo pat metu turintiems teisę gauti valstybinę socialinio draudimo senatvės, invalidumo, našlių arba našlaičių pensiją, skiriama jų pasirinkimu viena iš šių pensijų, išskyrus našlaičio pensiją, skiriamą už 1995 m. sausio 1 d. ir vėliau mirusį tėvą (motiną), kuri mokama kartu su maitintojo netekimo pensija už mirusį iki 1995 m. sausio 1 d. tėvą (motiną).“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 4 dalies pakeitimas ir papildymas",
      "content": "Pakeisti ir papildyti 6 straipsnio 4 dalį ir ją išdėstyti taip:\n\n„Papildoma valstybinės socialinio draudimo pensijos dalis suteikia papildomą pensinį aprūpinimą asmenims, išvardytiems 2 straipsnio pirmosios dalies 1-6 punktuose, draustiems valstybiniu socialiniu pensijų draudimu, atsižvelgiant į šio draudimo stažą ir draudžiamąsias pajamas, turėtas per draudimo laikotarpį.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas ir papildymas",
      "content": "Pakeisti ir papildyti 8 straipsnį ir jį išdėstyti taip:\n\n„8 straipsnis. Asmens valstybinio socialinio pensijų draudimo stažas\n\nApdraustojo asmens valstybinio socialinio pensijų draudimo stažą sudaro asmens valstybinio socialinio pensijų draudimo stažas, įgytas dirbant pagal darbo sutartį, narystės ar tarnybos pagrindu, ir asmens valstybinio socialinio pensijų draudimo stažas, įgytas dirbant savarankiškai.\n\nValstybinio socialinio pensijų draudimo stažą, dirbdami pagal darbo sutartį, narystės ar tarnybos pagrindu, įgyja asmenys, išvardyti 2 straipsnio pirmosios dalies 1-4 punktuose. Šį stažą sudaro:\n\n1) laikas, per kurį šie asmenys patys moka arba už juos yra mokamos įstatymo jiems nustatytos privalomos valstybinio socialinio pensijų draudimo įmokos;\n\n2) laikas, per kurį šie asmenys gauna valstybinio socialinio draudimo ligos (laikinojo nedarbingumo), motinystės ir bedarbio pašalpas. Bedarbio pašalpų gavimo laikas įskaitomas tik draustiems nuo nedarbo asmenims.\n\nAsmenų, išvardytų 2 straipsnio pirmosios dalies 5 ir 6 punktuose, draudimo valstybiniu socialiniu pensijų draudimu laikotarpiai yra prilyginami asmens valstybinio socialinio pensijų draudimo stažui, įgytam dirbant pagal darbo sutartį, narystės ar tarnybos pagrindu.\n\nValstybinio socialinio pensijų draudimo stažą, dirbdami savarankiškai, įgyja asmenys, išvardyti 2 straipsnio pirmosios dalies 7-8 punktuose. Jį sudaro laikas, per kurį šie asmenys moka įstatymo jiems nustatytas privalomas valstybinio socialinio pensijų draudimo įmokas arba per kurį už juos tokios įmokos mokamos.\n\nAsmenų, išvardytų 2 straipsnio pirmosios dalies 9-13 punktuose, privalomojo draudimo valstybiniu socialiniu pensijų draudimu valstybės lėšomis laikotarpiai yra prilyginami asmens valstybinio socialinio pensijų draudimo stažui, įgytam dirbant savarankiškai.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas ir papildymas",
      "content": "10 straipsnyje po žodžių „privaloma valstybinio socialinio“ įrašyti žodį „pensijų“, išbraukti žodį „pensijos“, papildyti straipsnį nauja 2 dalimi ir šį straipsnį išdėstyti taip:\n\n„10 straipsnis. Valstybinio socialinio pensijų draudimo stažo, kai buvo dirbta savarankiškai, apskaičiavimas\n\nĮ asmens, kuriam skaičiuojamas valstybinio socialinio pensijų draudimo stažas, įgytas dirbant savarankiškai, stažą kalendoriniais metais įskaitoma tiek mėnesių, už kiek jis įmokėjo ar už jį buvo įmokėta visa jam nustatyta privaloma valstybinio socialinio pensijų draudimo įmoka.\n\nPatentus įsigijusių asmenų valstybinio socialinio pensijų draudimo stažas įskaitomas pagal faktiškai įmokėtas valstybinio socialinio pensijų draudimo įmokas į Valstybinio socialinio draudimo fondo biudžetą. Tokia pat tvarka įskaitomas ir valstybinio socialinio pensijų draudimo stažas nuo 1995 m. sausio 1 d. iki 1999 m. gruodžio 31 d. ūkininkams ir pilnamečiams jų šeimos nariams, dirbusiems ūkyje.“"
    },
    {
      "provision_ref": "art6",
      "section": "6",
      "title": "6 straipsnis. 13 straipsnio pakeitimas",
      "content": "13 straipsnyje vietoj skaičių „1-4“ įrašyti skaičius „1-6“, išbraukti žodžius „draudimo nuo nedarbo“ ir šį straipsnį išdėstyti taip:\n\n„13 straipsnis. Asmens draudžiamosios pajamos\n\nAsmenų, išvardytų 2 straipsnio pirmosios dalies 1-6 punktuose, draudžiamosiomis pajamomis laikomos visos jų pajamos, nuo kurių buvo įmokėtos valstybinio socialinio pensijų draudimo įmokos, taip pat gautos valstybinio socialinio draudimo ligos (laikinojo nedarbingumo), motinystės ir bedarbio pašalpos.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio 1, 2, 4 dalių pakeitimas ir papildymas",
      "content": "1. 14 straipsnio 1 dalyje vietoj skaičių „1-4“ įrašyti skaičius „1-6“ ir šią dalį išdėstyti taip:\n\n„Vidutinės mėnesinės draudžiamosios pajamos yra visų apdraustųjų asmenų, išvardytų 2 straipsnio pirmosios dalies 1-6 punktuose, draudžiamųjų pajamų vidurkis, tenkantis vienam apdraustajam.“\n\n2. 14 straipsnio 2 dalyje vietoj žodžių „draudimo pensijų įmokos į valstybinio socialinio draudimo“ įrašyti žodžius „pensijų draudimo įmokos į Valstybinio socialinio draudimo fondo“ ir šią dalį išdėstyti taip:\n\n„Vidutinės mėnesinės draudžiamosios pajamos apskaičiuojamos pagal pajamas, nuo kurių buvo įmokėtos valstybinio socialinio pensijų draudimo įmokos į Valstybinio socialinio draudimo fondo biudžetą, taip pat pagal išmokėtas valstybinio socialinio draudimo pašalpas.“\n\n3. Pakeisti ir papildyti 14 straipsnio 4 dalį ir ją išdėstyti taip:\n\n„Vidutinės mėnesinės draudžiamosios pajamos pagal ketvirčio duomenis ne rečiau kaip kiekvieną ketvirtį apskaičiuojamos remiantis Valstybinio socialinio draudimo fondo tarybos patvirtinta metodika pagal praeito ketvirčio Valstybinio socialinio draudimo fondo biudžeto rodiklius.“"
    },
    {
      "provision_ref": "art8",
      "section": "8",
      "title": "8 straipsnis. 45 straipsnio 1, 3 dalių pakeitimas ir papildymas",
      "content": "1. Pakeisti ir papildyti 45 straipsnio 1 dalį ir ją išdėstyti taip:\n\n„Asmenims, kuriems valstybinės socialinio draudimo senatvės ir invalidumo pensijos buvo paskirtos iki šio įstatymo įsigaliojimo, pensijos perskaičiuojamos pagal šį įstatymą, remiantis pensijos byloje fiksuotais stažo ir uždarbio duomenimis (47 ir 48 straipsniai). Jeigu pensijos byloje uždarbio duomenys buvo fiksuoti kelis kartus, pensijai perskaičiuoti nuo 1995 m. spalio 1 d. imamas tas fiksuotas uždarbis, kuriuo remiantis apskaičiuotas asmens draudžiamųjų pajamų koeficientas yra didžiausias. Jeigu pensininkai pageidauja, jie gali papildyti pensijos byloje esančius duomenis apie valstybinio socialinio pensijų draudimo stažui prilyginamus pagal 52 straipsnio nuostatas laikotarpius. Pageidaujantys taip pat gali pateikti kito laikotarpio duomenis apie uždarbį buvusia iki šio įstatymo įsigaliojimo tvarka, patikslinta Valstybinių socialinio draudimo pensijų skyrimo ir mokėjimo nuostatuose. Pateikus naujus duomenis iki 1996 m. liepos 1 d., pensijos perskaičiuojamos nuo 1995 m. spalio 1 d., pateikus juos vėliau - nuo mėnesio, einančio po dokumentų pateikimo mėnesio, pirmos dienos.“\n\n2. Pakeisti ir papildyti 45 straipsnio 3 dalį ir ją išdėstyti taip:\n\n„Valstybinės socialinio draudimo našlių ir našlaičių pensijos už mirusius 1995 m. sausio 1 d. ir vėliau asmenis skiriamos pagal šio įstatymo 33-37 straipsnius. Už mirusius iki 1995 m. sausio 1 d. asmenis našlių pensijos skiriamos pagal šio įstatymo 45(1) straipsnį, o našlaičių pensijos - pagal šio įstatymo 33, 35-37 straipsnius. Maitintojo netekimo pensijos, paskirtos buvusia iki šio įstatymo įsigaliojimo tvarka, pagal šį įstatymą neperskaičiuojamos ir kartu su senatvės, invalidumo, našlių ar našlaičių pensijomis nemokamos, išskyrus našlaičio pensiją, skiriamą už 1995 m. sausio 1 d. ir vėliau mirusį tėvą (motiną), kuri mokama kartu su maitintojo netekimo pensija už mirusį iki 1995 m. sausio 1 d. tėvą (motiną). Maitintojo netekimo pensijos mokamos Valstybinių socialinio draudimo pensijų skyrimo ir mokėjimo nuostatuose nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 52 straipsnio 1 dalies 2 punkto, 2 dalies 8 punkto, 3 dalies 3 punkto pakeitimas ir papildymas",
      "content": "1. 52 straipsnio 1 dalies 2 punkte po žodžio „nebuvo“ įrašyti žodį „šių“, vietoj žodžio „atitinkami“ įrašyti žodžius „šių kūrybinių sąjungų“ ir šį punktą išdėstyti taip:\n\n„2) rašytojų sąjungos, dailininkų sąjungos, kompozitorių sąjungos, kinematografininkų sąjungos narių bei kitų kūrybinių darbuotojų, kurie nebuvo šių kūrybinių sąjungų nariai, bet kuriuos jungė šių kūrybinių sąjungų profesiniai komitetai, kūrybinės veiklos laikas neatsižvelgiant į socialinio draudimo įmokų mokėjimą;“.\n\n2. 52 straipsnio 2 dalies 8 punkte po žodžio „darbams“ įrašyti žodžius „už buvusios TSRS ribų“, vietoj žodžių „ir kitose laisvės atėmimo vietose“ įrašyti žodžius „koncentracijos ar kitokio tipo prievartinėse stovyklose“ ir šį punktą išdėstyti taip:\n\n„8) asmenų, išvežtų Antrojo pasaulinio karo metais priverstiniams darbams už buvusios TSRS ribų, darbo laikas, taip pat buvimo getuose, koncentracijos ar kitokio tipo prievartinėse stovyklose Antrojo pasaulinio karo metais laikas;“.\n\n3. Iš 52 straipsnio 3 dalies 3 punkto išbraukti žodžius „asmenims, negaunantiems kitos valstybės pensijos“ ir šį punktą išdėstyti taip:\n\n„3) tikrosios karinės tarnybos prievolininkų (būtinosios tarnybos karių) tarnybos laikas;“.\n\nANTRASIS SKIRSNIS\nVALSTYBINIŲ SOCIALINIO DRAUDIMO PENSIJŲ ĮSTATYMO 2, 7, 12, 14, 17, 24, 26, 27, 28, 39, 40, 42, 43, 45, 49, 51 STRAIPSNIŲ PAKEITIMO IR PAPILDYMO ĮSTATYMO 1 IR 4 STRAIPSNIŲ PRIPAŽINIMAS NETEKUSIAIS GALIOS\n\n(Žin., 1999, Nr.66-2115)"
    },
    {
      "provision_ref": "art1",
      "section": "1",
      "title": "1 straipsnis. 1 ir 4 straipsnių pripažinimas netekusiais galios",
      "content": "Įstatymo 1 ir 4 straipsnius pripažinti netekusiais galios.\n\nTREČIASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art1",
      "section": "1",
      "title": "1 straipsnis. Įstatymo įsigaliojimas",
      "content": "Šiuo įstatymu pakeisti ir papildyti Lietuvos Respublikos valstybinių socialinio draudimo pensijų įstatymo 2 straipsnio 1 dalies 3, 9, 13 punktai, 14 straipsnio 2 ir 4 dalys, 45 straipsnio 1 ir 3 dalys, 52 straipsnio 2 dalies 8 punktas įsigalioja nuo 2000 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
