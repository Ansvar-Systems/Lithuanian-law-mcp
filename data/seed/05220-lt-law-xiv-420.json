{
  "id": "lt-law-xiv-420",
  "type": "statute",
  "title": "Lietuvos Respublikos gyvenamosios vietos deklaravimo įstatymo Nr. VIII-840 7 straipsnio pakeitimo įstatymas",
  "short_name": "XIV-420",
  "status": "in_force",
  "issued_date": "2021-06-17",
  "in_force_date": "2022-01-01",
  "url": "https://e-tar.lt/portal/lt/legalAct/ce21a8a0d8d811eb9f09e7df20500045/VNGVjxliwQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "1. Papildyti 7 straipsnio 2 dalį nauju 11 punktu:\n\n„11) asmens kontaktinius duomenis, t. y. Nacionalinės elektroninių siuntų pristatymo naudojant pašto tinklą informacinės sistemos elektroninio pristatymo dėžutės (toliau – elektroninio pristatymo dėžutė) adresą, elektroninio pašto adresą, fiksuotojo ar judriojo ryšio telefono numerį, jeigu asmuo juos turi; šis reikalavimas netaikomas, kai deklaruojama nepilnamečio gyvenamoji vieta;“.\n\n2. Buvusį 7 straipsnio 2 dalies 11 punktą laikyti 12 punktu.\n\n3. Pakeisti 7 straipsnio 2 dalies 12 punktą ir jį išdėstyti taip:\n\n„12) kai deklaruojamas išvykimas iš Lietuvos Respublikos, valstybės pavadinimą, išvykimo datą ir asmens kontaktinius duomenis, t. y. elektroninio pristatymo dėžutės adresą, elektroninio pašto adresą, fiksuotojo ar judriojo ryšio telefono numerį, jeigu asmuo juos turi.“\n\n4. Pakeisti 7 straipsnio 3 dalies 6 punktą ir jį išdėstyti taip:\n\n„6) asmens kontaktiniai duomenys, t. y. elektroninio pristatymo dėžutės adresas, elektroninio pašto adresas, fiksuotojo ar judriojo ryšio telefono numeris, jeigu asmuo juos turi, taip pat įstaigos ar organizacijos, teikiančios benamiui socialines paslaugas, adresas ar vietos, kurioje faktiškai dažniausiai gyvena asmuo, dėl ne nuo jo priklausančių priežasčių negalintis deklaruoti gyvenamosios vietos, adresas, – kai prašymą įtraukti į gyvenamosios vietos nedeklaravusių asmenų apskaitą pateikia šio įstatymo 6 straipsnio 1 dalies 1, 2, 5 ir 6 punktuose nurodyti asmenys;“."
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2022 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
