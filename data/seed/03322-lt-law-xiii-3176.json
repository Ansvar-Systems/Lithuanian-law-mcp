{
  "id": "lt-law-xiii-3176",
  "type": "statute",
  "title": "Lietuvos Respublikos vidaus tarnybos statuto 72 ir 73 straipsnių pakeitimo įstatymas",
  "short_name": "XIII-3176",
  "status": "in_force",
  "issued_date": "2020-06-26",
  "in_force_date": "2020-07-09",
  "url": "https://e-tar.lt/portal/lt/legalAct/81d31f80c12111ea9815f635b9c0dcef/eIlowUUAjh",
  "provisions": [
    {
      "provision_ref": "art1",
      "section": "1",
      "title": "1 straipsnis. 72 straipsnio pakeitimas",
      "content": "Pakeisti 72 straipsnio 1 dalies 2 punktą ir jį išdėstyti taip:\n\n„2) kai jam sukanka šio statuto 73 straipsnyje nustatytas amžius arba baigiasi pratęstos jo tarnybos laikas;“."
    },
    {
      "provision_ref": "art2",
      "section": "2",
      "title": "2 straipsnis. 73 straipsnio pakeitimas",
      "content": "Pakeisti 73 straipsnį ir jį išdėstyti taip:\n\n„73 straipsnis. Pareigūnų vidaus tarnybos trukmė\n\n1. Pareigūnai gali tarnauti:\n\n1) pirminės grandies pareigūnai – kol jiems sukaks 55 metai;\n\n2) vidurinės grandies pareigūnai – kol jiems sukaks 60 metų;\n\n3) aukštesniosios ir aukščiausiosios grandies pareigūnai – kol jiems sukaks 65 metai.\n\n2. Pirminės grandies pareigūnų vidaus tarnybos trukmė gali būti pratęsta vieniems metams, tačiau ne ilgiau, negu jiems sukaks 60 metų. Rašytinį prašymą pratęsti tarnybą pirminės grandies pareigūnai turi teisę pateikti ne vėliau kaip prieš 4 mėnesius iki šio straipsnio 1 dalies 1 punkte nustatytos jų tarnybos trukmės pabaigos. Tarnyba pirminės grandies pareigūnui pratęsiama jį į pareigas paskyrusio asmens sprendimu, jeigu šio pareigūno paskutinių 2 metų tarnybinė veikla buvo įvertinta gerai arba labai gerai, jo sveikatos būklė atitinka nustatytus reikalavimus (pagal tai patvirtinančią Centrinės medicinos ekspertizės komisijos išvadą), jis atitinka nustatytus fizinio pasirengimo reikalavimus ir nėra galimybių kitais būdais užtikrinti įstaigai nustatytų funkcijų atlikimą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo taikymas",
      "content": "Pirminės grandies pareigūnai, kuriems po šio įstatymo įsigaliojimo iki jų tarnybos trukmės, nustatytos Lietuvos Respublikos vidaus tarnybos statuto 73 straipsnio 1 dalyje, pabaigos liko mažiau kaip 4 mėnesiai, rašytinį prašymą pratęsti tarnybą pagal Lietuvos Respublikos vidaus tarnybos statuto 73 straipsnio 2 dalį turi teisę pateikti per vieną mėnesį nuo šio įstatymo įsigaliojimo, bet ne vėliau kaip iki tarnybos trukmės pabaigos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
