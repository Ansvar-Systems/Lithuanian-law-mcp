{
  "id": "lt-law-xiv-708",
  "type": "statute",
  "title": "Lietuvos Respublikos teisėjų atlyginimų įstatymo Nr. X-1771 pakeitimo įstatymas",
  "short_name": "XIV-708",
  "status": "in_force",
  "issued_date": "2021-11-25",
  "in_force_date": "2022-01-01",
  "url": "https://e-tar.lt/portal/lt/legalAct/64add1a0540711ec862fdcbc8b3e3e05/RYUkZiPnUN",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos teisėjų atlyginimų įstatymo Nr. X-1771 nauja redakcija",
      "content": "Pakeisti Lietuvos Respublikos teisėjų atlyginimų įstatymą Nr. X-1771 ir jį išdėstyti taip:\n\n„LIETUVOS RESPUBLIKOS\nTEISĖJŲ DARBO APMOKĖJIMO ĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato Lietuvos Respublikos teisėjų atlyginimų dydžius ir jų darbo apmokėjimo sąlygas."
    },
    {
      "provision_ref": "art2",
      "section": "2",
      "title": "2 straipsnis. Įstatymo taikymas",
      "content": "Šiame įstatyme nustatyti atlyginimai taikomi šių teismų pirmininkams, pirmininkų pavaduotojams, skyrių pirmininkams ir teisėjams (toliau – teisėjai):\n\n1) Lietuvos Respublikos Konstitucinio Teismo;\n\n2) bendrosios kompetencijos ir specializuotų teismų: Lietuvos Aukščiausiojo Teismo, Lietuvos vyriausiojo administracinio teismo, Lietuvos apeliacinio teismo, apygardų teismų, apygardų administracinių teismų, apylinkių teismų."
    },
    {
      "provision_ref": "art3",
      "section": "3",
      "title": "3 straipsnis. Teisėjų atlyginimo ir pareiginės algos bazinis dydis",
      "content": "Teisėjų atlyginimams skaičiuoti taikomas Lietuvos Respublikos Seimo patvirtintas tam tikrų metų Lietuvos Respublikos valstybės politikų, teisėjų, valstybės pareigūnų, valstybės tarnautojų, valstybės ir savivaldybių biudžetinių įstaigų darbuotojų pareiginės algos (atlyginimo) bazinis dydis (toliau – bazinis dydis). Ateinančių finansinių metų bazinis dydis, atsižvelgus į praėjusių metų vidutinę metinę infliaciją (skaičiuojant nacionalinį vartotojų kainų indeksą), minimaliosios mėnesinės algos dydį ir kitų vidutinio darbo užmokesčio viešajame sektoriuje dydžiui bei kitimui poveikį turinčių veiksnių įtaką, nustatomas nacionalinėje kolektyvinėje sutartyje. Nacionalinėje kolektyvinėje sutartyje sulygtą bazinį dydį tvirtina Seimas. Jeigu nacionalinė kolektyvinė sutartis nesudaryta arba nepakeista iki einamųjų metų birželio 1 dienos, ateinančių finansinių metų bazinį dydį Lietuvos Respublikos Vyriausybės teikimu, įvertinęs šiame straipsnyje numatytas aplinkybes ir į jas atsižvelgęs, tvirtina Seimas. Tvirtinamas naujas bazinis dydis negali būti mažesnis už esamą bazinį dydį, išskyrus atvejus, kai Lietuvos Respublikos fiskalinės sutarties įgyvendinimo konstituciniame įstatyme nustatyta tvarka nustatomos ir paskelbiamos išskirtinės aplinkybės."
    },
    {
      "provision_ref": "art4",
      "section": "4",
      "title": "4 straipsnis. Teisėjų atlyginimas",
      "content": "1. Konstitucinio Teismo teisėjų atlyginimas apskaičiuojamas šio įstatymo priede nustatytą atlyginimo koeficientą padauginus iš bazinio dydžio.\n\n2. Bendrosios kompetencijos ir specializuotų teismų teisėjų atlyginimą sudaro:\n\n1) pareiginė alga;\n\n2) priedas už tarnybos Lietuvos valstybei stažą;\n\n3) mokėjimas už darbą ir budėjimą poilsio ir švenčių dienomis, pavadavimą;\n\n4) priemoka už padidėjusį darbo krūvį.\n\n3. Bendrosios kompetencijos ir specializuotų teismų teisėjų pareiginė alga apskaičiuojama  šio įstatymo priede nustatytą pareiginės algos koeficientą padauginus iš bazinio dydžio.\n\n4. Duomenys apie teisėjų atlyginimus yra vieši. Jie teikiami Lietuvos Respublikos teisės gauti informaciją ir duomenų pakartotinio naudojimo įstatymo nustatyta tvarka."
    },
    {
      "provision_ref": "art5",
      "section": "5",
      "title": "5 straipsnis. Priedas už tarnybos Lietuvos valstybei stažą",
      "content": "1. Bendrosios kompetencijos ir specializuotų teismų teisėjams mokamas priedas už tarnybos Lietuvos valstybei stažą, nurodytą Lietuvos Respublikos valstybės tarnybos įstatymo 47 straipsnio 1 ir 2 dalyse. Tarnybos Lietuvos valstybei stažo skaičiavimo tvarką nustato Vyriausybė.\n\n2. Priedą už tarnybos Lietuvos valstybei stažą sudaro vienas procentas bendrosios kompetencijos ar specializuoto teismo teisėjo pareiginės algos už kiekvienus tarnybos Lietuvos valstybei metus, tačiau šio priedo dydis neturi viršyti 30 procentų pareiginės algos."
    },
    {
      "provision_ref": "art6",
      "section": "6",
      "title": "6 straipsnis. Mokėjimas už bendrosios kompetencijos ir specializuotų teismų teisėjų darbą ir budėjimą poilsio ir švenčių dienomis bei pavadavimą",
      "content": "1. Bendrosios kompetencijos ir specializuotų teismų teisėjams už darbą poilsio ir švenčių dienomis mokama, kai jie atlieka Lietuvos Respublikos baudžiamojo proceso kodekse, Lietuvos Respublikos civilinio proceso kodekse ir kituose įstatymuose nustatytas teisėjo funkcijas, kurių iš anksto nebuvo galima suplanuoti ir numatyti ir kurių dėl teisinių ir (ar) faktinių kliūčių negalima atlikti kitu laiku ar atidėti kitai darbo dienai (toliau – neatidėliotini veiksmai).\n\n2. Bendrosios kompetencijos ir specializuotų teismų teisėjams už budėjimą poilsio ir švenčių dienomis mokama, kai pagal bendrosios kompetencijos ar specializuoto teismo pirmininko ar jo įgalioto bendrosios kompetencijos ar specializuoto teismo teisėjo patvirtintą bendrosios kompetencijos ar specializuoto teismo teisėjų budėjimo grafiką bendrosios kompetencijos ar specializuoto teismo teisėjas turi būti nurodytoje vietoje (bendrosios kompetencijos ar specializuotame teisme arba namuose) poilsio ir švenčių dienomis, kad prireikus galėtų atlikti neatidėliotinus veiksmus.\n\n3. Už darbą ir budėjimą bendrosios kompetencijos ar specializuotame teisme poilsio ir švenčių dienomis bendrosios kompetencijos ar specializuoto teismo teisėjo pasirinkimu mokamas dvigubo bendrosios kompetencijos ar specializuoto teismo teisėjo pareiginės algos su priedu už tarnybos Lietuvos valstybei stažą dydžio atlygis arba jam artimiausią mėnesį suteikiamas dvigubos trukmės poilsio laikas, arba šis poilsio laikas pridedamas prie kasmetinių atostogų. Už suteiktą poilsio laiką bendrosios kompetencijos ar specializuoto teismo teisėjui mokamas jo pareiginės algos su priedu už tarnybos Lietuvos valstybei stažą dydžio atlygis.\n\n4. Už budėjimą poilsio ir švenčių dienomis namuose bendrosios kompetencijos ar specializuoto teismo teisėjui mokama 50 procentų jo pareiginės algos su priedu už tarnybos Lietuvos valstybei stažą dydžio atlygis proporcingai budėtam laikui. Už darbą atvykus į bendrosios kompetencijos ar specializuotą teismą atlikti neatidėliotinų veiksmų poilsio ir švenčių dienomis mokama šio straipsnio 3 dalyje nustatyta tvarka.\n\n5. Bendrosios kompetencijos ir specializuotų teismų teisėjams už darbą ir budėjimą poilsio ir švenčių dienomis mokama pagal darbo laiko apskaitos žiniaraščiuose pažymėtą laiką. Budėjimo namuose laikas į darbo laiką neįskaičiuojamas, išskyrus laiką, per kurį, atvykus į bendrosios kompetencijos ar specializuotą teismą, faktiškai atlikti neatidėliotini veiksmai.\n\n6. Kai Aukščiausiojo Teismo, Apeliacinio teismo ar apygardos teismo pirmininką Lietuvos Respublikos teismų įstatymo nustatyta tvarka pavaduoja didesnį šiame teisme teisėjo darbo stažą turintis skyriaus pirmininkas, apskaičiuojant jo atlyginimą taikomas atitinkamai Aukščiausiojo Teismo, Apeliacinio teismo ar apygardos teismo pirmininko pareiginės algos koeficientas. Kai bendrosios kompetencijos ar specializuoto teismo pirmininką, pirmininko pavaduotoją ar skyriaus pirmininką Teismų įstatymo nustatyta tvarka pavaduoja didžiausią darbo stažą šiame teisme turintis bendrosios kompetencijos ar specializuoto teismo teisėjas, apskaičiuojant jo atlyginimą taikomas atitinkamai bendrosios kompetencijos ar specializuoto teismo pirmininko, pirmininko pavaduotojo ar skyriaus pirmininko pareiginės algos koeficientas.\n\n7. Mokėjimo už bendrosios kompetencijos ir specializuotų teismų teisėjų darbą ir budėjimą poilsio ir švenčių dienomis bei pavadavimą tvarką nustato Teisėjų taryba."
    },
    {
      "provision_ref": "art7",
      "section": "7",
      "title": "7 straipsnis. Priemoka už padidėjusį darbo krūvį",
      "content": "1. Bendrosios kompetencijos ar specializuoto teismo teisėjui mokama ne didesnė kaip 30 procentų jo pareiginės algos dydžio priemoka už padidėjusį darbo krūvį, kai yra padidėjęs darbų mastas atliekant kito to paties bendrosios kompetencijos ar specializuoto teismo (ar tų pačių teismo rūmų) teisėjo funkcijas (kai laikinai neužimtos to paties bendrosios kompetencijos ar specializuoto teismo teisėjo pareigos bendrosios kompetencijos ar specializuotame teisme (ar tuose pačiuose teismo rūmuose) arba kai to paties bendrosios kompetencijos ar specializuoto teismo (ar tų pačių teismo rūmų) teisėjas laikinai negali eiti bendrosios kompetencijos ar specializuoto teismo teisėjo pareigų) arba kai dėl iš anksto nenumatytų priežasčių yra žymiai padidėjęs gaunamų tam tikros kategorijos bylų skaičius per mėnesį.\n\n2. Priemokų už padidėjusį darbo krūvį skyrimo ir mokėjimo bendrosios kompetencijos ir specializuotų teismų teisėjams tvarką nustato Teisėjų taryba. Bendrosios kompetencijos ir specializuotų teismų teisėjams mokamos priemokos už padidėjusį darbo krūvį dydį nustato bendrosios kompetencijos ar specializuoto teismo pirmininkas.\n\nLietuvos Respublikos\nteisėjų darbo apmokėjimo įstatymo\npriedas\n\nLIETUVOS RESPUBLIKOS KONSTITUCINIO TEISMO TEISĖJŲ ATLYGINIMO IR BENDROSIOS KOMPETENCIJOS IR SPECIALIZUOTŲ TEISMŲ TEISĖJŲ PAREIGINĖS ALGOS KOEFICIENTAI\n\nI SKYRIUS\nLIETUVOS RESPUBLIKOS KONSTITUCINIO TEISMO TEISĖJŲ ATLYGINIMO KOEFICIENTAI\n\nEil. Nr.\nPareigybė\nAtlyginimo koeficientas\n\n1.\nKonstitucinio Teismo pirmininkas (ar pirmininką pavaduojantis Konstitucinio Teismo teisėjas)\n32,3\n\n2.\nKonstitucinio Teismo teisėjas\n29,35\n\nII SKYRIUS\nBENDROSIOS KOMPETENCIJOS IR SPECIALIZUOTŲ TEISMŲ TEISĖJŲ PAREIGINĖS ALGOS KOEFICIENTAI\n\nEil. Nr.\nTeismo pavadinimas\nPareiginės algos koeficientas\n\npirmininko ar pirmininką pavaduojančio teisėjo  (kai nėra pirmininko pavaduotojo pareigybės)\npirmininko pavaduotojo ar jį pavaduojančio teisėjo\nskyriaus pirmininko ar jį pavaduojančio teisėjo\nteisėjo\n\n1.\nLietuvos Aukščiausiasis Teismas\n21,7\n–\n20,2\n19,2\n\n2.\nLietuvos vyriausiasis administracinis teismas\n20,9\n19,7\n–\n18,7\n\n3.\nLietuvos apeliacinis teismas\n20,2\n–\n19,2\n18,2\n\n4.\nApygardos teismas\n19,2\n–\n18,2\n17,2\n\n5.\nApygardos administracinis teismas\n19,2\n18,2\n–\n17,2\n\n6.\nApylinkės teismas\n18,2\n17,2\n–\n16,2“"
    },
    {
      "provision_ref": "art2",
      "chapter": "II SKYRIUS BENDROSIOS KOMPETENCIJOS IR SPECIALIZUOTŲ TEISMŲ TEISĖJŲ PAREIGINĖS ALGOS KOEFICIENTAI",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. sausio 1 d.\n\n2. Teisėjų taryba iki 2021 m. gruodžio 31 d. priima šio įstatymo įgyvendinamuosius teisės aktus.\n\n3. Lietuvos Respublikos įstatymuose nuoroda į Lietuvos Respublikos teisėjų atlyginimų įstatymą reiškia nuorodą į Lietuvos Respublikos teisėjų darbo apmokėjimo įstatymą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
