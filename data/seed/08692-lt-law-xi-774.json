{
  "id": "lt-law-xi-774",
  "type": "statute",
  "title": "Lietuvos Respublikos statistikos įstatymo 1, 2, 3, 5, 6, 8, 9, 11, 12 ir 16 straipsnių pakeitimo įstatymas",
  "short_name": "XI-774",
  "status": "in_force",
  "issued_date": "2010-04-22",
  "in_force_date": "2010-07-01",
  "url": "https://e-tar.lt/portal/lt/legalAct/TAR.6456263A4F2A/PjDfvfdDrE",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1 straipsnyje vietoj žodžių „vietos savivaldos“ įrašyti žodį „savivaldybių“ ir šį straipsnį išdėstyti taip:\n\n„1 straipsnis. Įstatymo paskirtis\n\nŠis įstatymas nustato oficialiosios statistikos organizavimo bendruosius principus, fizinių ir juridinių asmenų bei juridinio asmens teisių neturinčių įmonių teises ir pareigas teikiant duomenis statistikos reikmėms, valstybės ir savivaldybių institucijų bei įstaigų teises ir pareigas tvarkant bei naudojant statistinius duomenis, jų apsaugą, taip pat atsakomybę už šio įstatymo pažeidimus.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 ir 10 dalių pakeitimas",
      "content": "1. 2 straipsnio 1 dalyje vietoj žodžių „vietos savivaldos“ įrašyti žodį „savivaldybių“ ir šią dalį išdėstyti taip:\n\n„1. Oficialioji statistika – valstybės ir savivaldybių institucijų ir įstaigų valstybės reikmėms skirtų statistinių duomenų apie ekonominius, demografinius procesus, socialinius veiksnius ir visuomeninius bei aplinkos pokyčius rinkimo, tvarkymo ir statistinės informacijos skelbimo pagal Oficialiosios statistikos darbų programą sistema.“\n\n2. 2 straipsnio 10 dalyje vietoj žodžių „vietos savivaldos“ įrašyti žodį „savivaldybių“ ir šią dalį išdėstyti taip:\n\n„10. Oficialiosios statistikos darbų programa – statistikos darbų (tyrimų), būtinų valstybės valdymui ir visuomenės reikmėms, pavedamų vykdyti Statistikos departamentui prie Lietuvos Respublikos Vyriausybės (toliau – Statistikos departamentas), jo teritorinėms įstaigoms, kitoms valstybės ir savivaldybių institucijoms bei įstaigoms, sąrašas, kuriame nurodoma už darbo atlikimą atsakinga institucija, darbo pavadinimas, atlikimo periodiškumas, būdas ir rezultatų pateikimo laikas.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1 punkto pakeitimas",
      "content": "3 straipsnio 1 punkte vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„1) valstybės ir savivaldybių institucijoms ir įstaigoms;“."
    },
    {
      "provision_ref": "art4",
      "section": "4",
      "title": "4 straipsnis. 5 straipsnio 4 punkto pakeitimas",
      "content": "5 straipsnio 4 punkte vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„4) teikti statistinę informaciją valstybės ir savivaldybių institucijoms ir įstaigoms, mokslo įstaigoms, Europos bendrijų statistikos tarnybai (EUROSTAT) ir kitoms tarptautinėms organizacijoms pagal tarptautinius susitarimus;“."
    },
    {
      "provision_ref": "art5",
      "section": "5",
      "title": "5 straipsnis. 6 straipsnio 3 punkto pakeitimas",
      "content": "6 straipsnio 3 punkte vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„3) ministerijos, kitos valstybės ir savivaldybių institucijos, įstaigos, taip pat Lietuvos bankas, jeigu tai numatyta Oficialiosios statistikos darbų programoje.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio 1 punkto pakeitimas",
      "content": "8 straipsnio 1 punkte vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„1) iš valstybės ir savivaldybių institucijų ir įstaigų gauti informaciją apie numatomus statistinius tyrimus Oficialiosios statistikos darbų programai rengti;“."
    },
    {
      "provision_ref": "art7",
      "section": "7",
      "title": "7 straipsnis. 9 straipsnio 2 dalies 1 ir 3 punktų pakeitimas",
      "content": "1. 9 straipsnio 2 dalies 1 punkte išbraukti žodžius „apskrities viršininko administracija ar“, vietoj žodžių „vietos savivaldos“ įrašyti žodį „savivaldybės“ ir šį punktą išdėstyti taip:\n\n„1) atlieka statistikos darbus, numatytus Oficialiosios statistikos darbų programoje, taip pat gali atlikti kitus statistikos darbus, kuriuos užsako ir finansuoja savivaldybės institucija;“.\n\n2. 9 straipsnio 2 dalies 3 punkte išbraukti žodžius „apskričių viršininkams ir“, vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„3) teikia savivaldybių institucijoms bei įstaigoms statistinę informaciją;“."
    },
    {
      "provision_ref": "art8",
      "section": "8",
      "title": "8 straipsnis. 11 straipsnio 2 dalies pakeitimas",
      "content": "11 straipsnio 2 dalyje vietoj žodžių „vietos savivaldos“ įrašyti žodį „savivaldybių“ ir šią dalį išdėstyti taip:\n\n„2. Statistikos tarybą sudaro valstybės ir savivaldybių institucijų, įstaigų, tvarkančių statistiką, mokslo įstaigų, visuomeninių organizacijų, įmonių, kitų respondentų bei visuomenės informavimo priemonių atstovai. Statistikos tarybos sudėtį ir nuostatus tvirtina Vyriausybė.“"
    },
    {
      "provision_ref": "art9",
      "section": "9",
      "title": "9 straipsnis. 12 straipsnio 1 dalies 2 punkto pakeitimas",
      "content": "12 straipsnio 1 dalies 2 punkte išbraukti žodžius „apskričių viršininkų“, vietoj žodžių „vietos savivaldos“ įrašyti žodį „savivaldybių“ ir šį punktą išdėstyti taip:\n\n„2) mokesčių, muitinių, švietimo, sveikatos, darbo biržos, socialinės apsaugos ir komunalinio ūkio, Lietuvos banko informacinės sistemos, valstybės registrai, taip pat savivaldybių institucijų ir įstaigų sukaupti administracinių tvarkomųjų bei asmens dokumentų duomenys.“"
    },
    {
      "provision_ref": "art10",
      "section": "10",
      "title": "10 straipsnis. 16 straipsnio 2 dalies pakeitimas",
      "content": "16 straipsnio 2 dalyje vietoj žodžių „vietos savivaldos“ įrašyti žodį „savivaldybių“ ir šią dalį išdėstyti taip:\n\n„2. Statistikos departamento ir kitų statistiką tvarkančių institucijų, įstaigų leidiniuose paskelbti arba valstybės bei savivaldybių institucijoms pateikti duomenys negali būti skelbiami be nuorodos į duomenis pateikusią statistiką tvarkančią instituciją ar įstaigą.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
