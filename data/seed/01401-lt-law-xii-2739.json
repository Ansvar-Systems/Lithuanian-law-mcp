{
  "id": "lt-law-xii-2739",
  "type": "statute",
  "title": "Lietuvos Respublikos vidaus tarnybos statuto 37 ir 47 straipsnių pakeitimo įstatymas",
  "short_name": "XII-2739",
  "status": "in_force",
  "issued_date": "2016-11-03",
  "in_force_date": "2017-01-01",
  "url": "https://e-tar.lt/portal/lt/legalAct/36508060a68711e69ad4c8713b612d0f/sgPppfbcQc",
  "provisions": [
    {
      "provision_ref": "art1",
      "section": "1",
      "title": "1 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Pareigūnų darbo laikas\n\n1. Pareigūnų darbo laiko trukmė yra 40 valandų per savaitę (7 dienų laikotarpį).\n\n2. Vidaus reikalų įstaigos vadovas ar jo įgalioti asmenys gali šio statuto 38 straipsnyje nurodytais atvejais pavesti pareigūnui dirbti iki 8 valandų viršvalandžių per savaitę (7 dienų laikotarpį), o jeigu pareigūnas sutinka, – iki 24 valandų viršvalandžių per savaitę (7 dienų laikotarpį). Šioje dalyje nurodyti pareigūno dirbti viršvalandžiai per kalendorinius metus negali viršyti 250 valandų.\n\n3. Tam tikras pareigas einantiems pareigūnams, dirbantiems ne ilgesnėmis kaip 24 valandų trukmės pamainomis, gali būti taikoma suminė darbo laiko apskaita. Šių pareigūnų pamainos trukmė kartu su viršvalandžiais negali būti ilgesnė kaip 26 valandos, vidutinis darbo laikas per savaitę (7 dienų laikotarpį), įskaitant viršvalandžius, neturi viršyti 48 valandų, o nepertraukiamo poilsio tarp darbo dienų (pamainų) laikas, kai pamaina ilgesnė kaip 12 valandų, privalo būti ne trumpesnis kaip iki nepertraukiamo poilsio buvusios pamainos kartu su viršvalandžiais trukmė. Suminės darbo laiko apskaitos laikotarpio trukmė negali būti ilgesnė negu 4 mėnesiai. Šioje dalyje nurodytų pareigūnų pareigybių sąrašą tvirtina vidaus reikalų centrinės įstaigos vadovas.\n\n4. Į darbo laiką įskaičiuojamas laikas, skirtas pareigūnams instruktuoti, apginkluoti ar pamainai perduoti (priimti).“"
    },
    {
      "provision_ref": "art2",
      "section": "2",
      "title": "2 straipsnis. 47 straipsnio pakeitimas",
      "content": "1. Papildyti 47 straipsnio 1 dalį 4 punktu:\n\n„4) už darbą, kuris tiesiogiai susijęs su saugomų asmenų fizine apsauga;“.\n\n2. Papildyti 47 straipsnio 1 dalį 5 punktu:\n\n„5) už įprastą darbo krūvį viršijančią veiklą, kai yra padidėjęs darbų mastas atliekant pareigybės aprašyme nustatytas funkcijas neviršijant nustatytos darbo laiko trukmės.“\n\n3. Pakeisti 47 straipsnio 2 dalį ir ją išdėstyti taip:\n\n„2. Priemokos dydį nustato pareigūną į pareigas paskyręs asmuo. Šio straipsnio 1 dalies 1 ir 5 punktuose nurodytos priemokos negali viršyti 50 procentų pareiginės algos, o 1 dalies 2, 3 ir 4 punktuose nurodytos priemokos negali viršyti 20 procentų pareiginės algos.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2017 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
