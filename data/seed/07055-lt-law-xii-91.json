{
  "id": "lt-law-xii-91",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 19, 24 ir 56 straipsnių pakeitimo įstatymas",
  "short_name": "XII-91",
  "status": "in_force",
  "issued_date": "2012-12-20",
  "in_force_date": "2013-01-01",
  "url": "https://e-tar.lt/portal/lt/legalAct/TAR.1941F78E8CF7",
  "provisions": [
    {
      "provision_ref": "art1",
      "section": "1",
      "title": "1 straipsnis. 19 straipsnio 1 dalies pakeitimas",
      "content": "Pakeisti 19 straipsnio 1 dalį ir ją išdėstyti taip:\n\n„1. Apdraustojo asmens draudžiamųjų pajamų koeficientas apskaičiuojamas kaip svertinis metinių koeficientų vidurkis pagal dvidešimt penkerius palankiausius kalendorinius jo valstybinio socialinio pensijų draudimo stažo, įgyto dirbant pagal darbo sutartį, narystės ar tarnybos pagrindu, metus po 1994 m. sausio 1 d. Jeigu asmuo turi stažo, įgyto dirbant pagal darbo sutartį, narystės ar tarnybos pagrindu iki 1994 m. sausio 1 d. (54 straipsnio 1 ir 2 dalys), jo draudžiamųjų pajamų koeficientai apskaičiuojami šio įstatymo 56 straipsnyje nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 24 straipsnio pakeitimas",
      "content": "Pakeisti 24 straipsnį ir jį išdėstyti taip:\n\n„24 straipsnis. Valstybinės socialinio draudimo senatvės pensijos papildomos dalies dydis\n\n1. Valstybinės socialinio draudimo senatvės pensijos papildoma dalis apskaičiuojama asmenims, turintiems teisę gauti valstybinę socialinio draudimo senatvės pensiją ir turintiems valstybinio socialinio pensijų draudimo stažą, įgytą dirbant pagal darbo sutartį, narystės ar tarnybos pagrindu, pagal formulę 0,005 x S x K x D. Joje:\nS – visas asmens valstybinio socialinio pensijų draudimo stažas, įgytas dirbant pagal darbo sutartį, narystės ar tarnybos pagrindu (8 straipsnio 2, 3 ir 4 dalys bei 54 straipsnio 1 ir 2 dalys);\nK – asmens draudžiamųjų pajamų koeficientas po 1994 m. sausio 1 d. (19 straipsnis, 56 straipsnio 3 dalis);\nD – Vyriausybės patvirtintos einamųjų metų draudžiamosios pajamos, galiojančios tą mėnesį, už kurį mokama pensija (16 straipsnio 1 dalis).\n\n2. Asmenų, turinčių valstybinio socialinio pensijų draudimo stažą, įgytą dirbant pagal darbo sutartį, narystės ar tarnybos pagrindu iki 1994 m. sausio 1 d., prašymu valstybinės socialinio draudimo senatvės pensijos papildoma dalis gali būti apskaičiuojama pagal formulę 0,005 x s x k x D + 0,005 x S x K x D. Joje:\ns – asmens valstybinio socialinio pensijų draudimo stažas, įgytas dirbant pagal darbo sutartį, narystės ar tarnybos pagrindu iki 1994 m. sausio 1 d. (54 straipsnio 1 ir 2 dalys);\nk – asmens draudžiamųjų pajamų koeficientas iki 1994 m. sausio 1 d. (56 straipsnis);\nS – asmens valstybinio socialinio pensijų draudimo stažas, įgytas dirbant pagal darbo sutartį, narystės ar tarnybos pagrindu po 1994 m. sausio 1 d. (8 straipsnio 2, 3 ir 4 dalys);\nK – asmens draudžiamųjų pajamų koeficientas po 1994 m. sausio 1 d. (19 straipsnis, 56 straipsnio 3 dalis);\nD – Vyriausybės patvirtintos einamųjų metų draudžiamosios pajamos, galiojančios tą mėnesį, už kurį mokama pensija (16 straipsnio 1 dalis).\n\n3. Šio straipsnio 2 dalyje nurodyta tvarka valstybinės socialinio draudimo senatvės pensijos papildoma dalis apskaičiuojama, jeigu asmeniui tai naudinga.“"
    },
    {
      "provision_ref": "art3",
      "section": "3",
      "title": "3 straipsnis. 56 straipsnio 2 dalies pakeitimas",
      "content": "Pakeisti 56 straipsnio 2 dalį ir ją išdėstyti taip:\n\n„2. Asmenims, turintiems valstybinio socialinio pensijų draudimo stažo, įgyto dirbant pagal darbo sutartį, narystės ar tarnybos pagrindu (toliau šiame straipsnyje – stažas) iki 1994 m. sausio 1 d., nuo 1995 m. sausio 1 d. asmens draudžiamųjų pajamų koeficientai apskaičiuojami atskirai pagal penkerius paeiliui einančius asmeniui palankiausius kalendorinius jo stažo metus iš laikotarpio nuo 1984 m. sausio 1 d. iki 1994 m. sausio 1 d. ir atskirai pagal visus metus, įskaitytus į stažą nuo 1994 m. sausio 1 d. Asmenims, kuriems valstybinė socialinio draudimo senatvės pensija skiriama nuo datų, buvusių iki 2013 m. sausio 1 d., valstybinės socialinio draudimo senatvės pensijos papildomos dalies apskaičiavimo formulė (24 straipsnis) sudaroma iš dviejų atskirų dalių: 0,005 x s x k x D + 0,005 x S x K x D. Senatvės pensijos papildomos dalies pirmojoje dalyje įrašomas asmens stažas ir draudžiamųjų pajamų koeficientas iki 1994 m. sausio 1 d., antrojoje dalyje – asmens stažas ir draudžiamųjų pajamų koeficientas nuo 1994 m. sausio 1 d. Asmenims, kuriems valstybinė socialinio draudimo senatvės pensija skiriama nuo 2013 m. sausio 1 d. ir vėlesnių datų, valstybinės socialinio draudimo senatvės pensijos papildomos dalies apskaičiavimo formulė sudaroma iš vienos dalies, kurioje įrašomas visas asmens stažas ir draudžiamųjų pajamų koeficientas nuo 1994 m. sausio 1 d. (24 straipsnio 1 dalis), arba iš dviejų atskirų dalių, kurios pirmojoje dalyje įrašomas asmens stažas ir draudžiamųjų pajamų koeficientas iki 1994 m. sausio 1 d., antrojoje dalyje – asmens stažas ir draudžiamųjų pajamų koeficientas nuo 1994 m. sausio 1 d. (24 straipsnio 2 dalis). Senatvės pensijos papildoma dalis pagal šio įstatymo 24 straipsnio 2 dalyje nurodytą formulę apskaičiuojama, jeigu asmuo to prašo ir jam tai naudinga.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja 2013 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
