{
  "id": "lt-law-i-1976",
  "type": "statute",
  "title": "Dėl LKP (SSKP) ir buvusių komunistinių organizacijų turto paėmimo",
  "short_name": "I-1976",
  "status": "in_force",
  "issued_date": "1991-11-07",
  "in_force_date": "1991-11-07",
  "url": "https://e-tar.lt/portal/lt/legalAct/TAR.50A953ECED1E",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LKP (SSKP) IR BUVUSIŲ KOMUNISTINIŲ ORGANIZACIJŲ TURTO PAĖMIMO\n\n1991 m. lapkričio 7 d. Nr. I-1976\nVilnius\n\nLietuvos Respublikos Aukščiausioji Taryba nutaria:\n\n1. Nustatyti, kad nelegaliai veikiančios Lietuvos Respublikos teritorijoje LKP (SSKP), taip pat LKP, komjaunimo turtas neatlygintinai paimamas Lietuvos Respublikos nuosavybėn.\n\n2. Pavesti Lietuvos Respublikos Vyriausybei perimti LKP (SSKP), LKP, taip pat komjaunimo turtą. Pripažinti negaliojančiais nuo jų sudarymo momento visus sandorius, pagal kuriuos TSKP (LKP), LKP, taip pat komjaunimo turtas buvo perduotas uždarosioms akcinėms bendrovėms, juridiniams arba fiziniams asmenims.\n\n3. Nustatyti, kad asmenys ir pareigūnai, atsisakantys ar trukdantys vykdyti šį įstatymą, atsako pagal galiojančius Lietuvos Respublikos įstatymus.\n\n4. Pripažinti netekusiais galios:\n\n1) 1991 m. rugpjūčio 22 d. Lietuvos Respublikos įstatymą „Dėl LKP (SSKP) turto paėmimo“ (Žin., 1991, Nr. 25-662);\n\n2) 1991 m. rugpjūčio 22 d. Lietuvos Respublikos Aukščiausiosios Tarybos nutarimą „Dėl Lietuvos Respublikos įstatymo „Dėl LKP (SSKP) turto paėmimo“ įgyvendinimo“ (Žin., 1991, Nr. 25-663).\n\n5. Šis įstatymas įsigalioja nuo jo priėmimo dienos.\n\nLIETUVOS RESPUBLIKOS\nAUKŠČIAUSIOSIOS TARYBOS\nPIRMININKO PAVADUOTOJAS                                                BRONISLOVAS KUZMICKAS\n______________"
    }
  ],
  "definitions": []
}
