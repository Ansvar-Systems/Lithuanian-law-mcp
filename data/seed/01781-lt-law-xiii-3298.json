{
  "id": "lt-law-xiii-3298",
  "type": "statute",
  "title": "Lietuvos Respublikos saugomų gyvūnų, augalų ir grybų rūšių įstatymo Nr. VIII-499 2, 3, 10, 11, 14, 15 ir 16 straipsnių pakeitimo ir Įstatymo papildymo 10-1,10-2 ir 10-3 straipsniais įstatymas",
  "short_name": "XIII-3298",
  "status": "in_force",
  "issued_date": "2020-09-24",
  "in_force_date": "2021-05-01",
  "url": "https://e-tar.lt/portal/lt/legalAct/454b42c00a2511ebb74de75171d26d52/wpwUcPDWqc",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 4 dalį.\n\n2. Pripažinti netekusiomis galios 2 straipsnio 6, 7 ir 8 dalis.\n\n3. Pripažinti netekusia galios 2 straipsnio 13 dalį.\n\n4. Papildyti 2 straipsnį 21 dalimi:\n\n„21. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos aplinkos apsaugos įstatyme, Lietuvos Respublikos laukinės gyvūnijos įstatyme, Lietuvos Respublikos laukinių augalų ir grybų įstatyme, Lietuvos Respublikos saugomų teritorijų įstatyme, 2014 m. spalio 22 d. Europos Parlamento ir Tarybos reglamente (ES) Nr. 1143/2014 dėl invazinių svetimų rūšių introdukcijos ir plitimo prevencijos ir valdymo, 1996 m. gruodžio 9 d. Tarybos reglamente (EB) Nr. 338/97 dėl laukinės faunos ir floros rūšių apsaugos kontroliuojant jų prekybą su paskutiniais pakeitimais, padarytais 2019 m. lapkričio 29 d. Komisijos reglamentu (ES) Nr. 2019/2117 (toliau – Reglamentas (EB) Nr. 338/97), ir 2005 m. spalio 21 d. Komisijos reglamente (EB) Nr. 1739/2005, nustatančiame gyvūnų sveikatos reikalavimus cirko gyvūnų judėjimui tarp šalių narių.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio 3 dalies 9 punktą ir jį išdėstyti taip:\n\n„9) suderinusi su Muitinės departamentu ir Valstybine maisto ir veterinarijos tarnyba, tvirtindama Prekybos laukiniais gyvūnais, augalais ir grybais taisykles, nustato saugomų rūšių gyvūnų, augalų ir grybų prekybos reikalavimus;“.\n\n2. Pripažinti netekusiu galios 3 straipsnio 3 dalies 10 punktą."
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Saugomų rūšių naudojimas\n\n1. Saugomų rūšių naudojimas neturi kelti grėsmės tokių rūšių ilgalaikiam išlikimui ir pastangoms užtikrinti palankią jų apsaugos būklę. Asmenys, naudojantys saugomas rūšis, turi laikytis šio įstatymo, Laukinės gyvūnijos įstatymo, Laukinių augalų ir grybų įstatymo reikalavimų, aplinkos ministro patvirtinto Saugomų rūšių naudojimo tvarkos aprašo, Prekybos laukiniais gyvūnais, augalais ir grybais taisyklių.\n\n2. Saugomų rūšių paėmimas iš gamtinės aplinkos, tų rūšių stebėjimas, žymėjimas, filmavimas, fotografavimas, veisimas, laikymas nelaisvėje, saugomų rūšių naudojimas mokslo tiriamiesiems darbams ir kitos naudojimo formos, išskyrus saugomų rūšių gyvūnų, augalų ir grybų prekybą, atliekamas pagal aplinkos ministro patvirtintą Saugomų rūšių naudojimo tvarkos aprašą. Leidimas stebėti, filmuoti ir fotografuoti saugomas rūšis, kai šių rūšių individai netrikdomi, nereikalingas, išskyrus:\n\n1) saugomas gyvūnų rūšis, įrašytas į Lietuvos Respublikos saugomų gyvūnų, augalų, grybų rūšių sąrašą ir Europos bendrijos svarbos gyvūnų ir augalų rūšių sąrašus;\n\n2) veisimosi metu prie saugomų rūšių gyvūnų buveinių;\n\n3) saugomų rūšių gyvūnus žiemavietėse žiemos miego metu.\n\n3. Prekiauti, siūlyti parduoti ar pirkti, importuoti, eksportuoti, reeksportuoti saugomų rūšių gyvūnus, augalus ir grybus leidžiama vadovaujantis šiuo įstatymu, Laukinės gyvūnijos įstatymu ir Prekybos laukiniais gyvūnais, augalais ir grybais taisyklėmis.\n\n4. Saugomas rūšis naudoti šio straipsnio 2 dalyje (išskyrus saugomų rūšių gyvūnų laikymą nelaisvėje ir prekybą saugomomis rūšimis) nurodytais būdais leidžiama turint Aplinkos ministerijos įgaliotos institucijos išduotą leidimą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 101 straipsniu",
      "content": "Papildyti Įstatymą 101 straipsniu:\n\n„101 straipsnis. Prekyba saugomomis rūšimis. Saugomų rūšių įvežimas į Lietuvos Respubliką ir išvežimas iš Lietuvos Respublikos\n\n1. Prekybą saugomomis rūšimis (įskaitant saugomų rūšių įvežimą į Lietuvos Respubliką arba išvežimą iš jos) reglamentuoja šis įstatymas, Laukinės gyvūnijos įstatymas ir Prekybos laukiniais gyvūnais, augalais ir grybais taisyklės.\n\n2. Atsižvelgiant į saugomų rūšių apsaugos būklę ir į Lietuvos Respublikos tarptautinių sutarčių reikalavimus arba siekiant kuo mažiau saugomų rūšių paimti iš jų buveinių, Aplinkos ministerija riboja arba uždraudžia prekybą tam tikromis saugomomis rūšimis ir (ar) riboja arba uždraudžia įvežti į Lietuvos Respubliką ar iš jos išvežti tam tikras saugomas rūšis. Saugomoms rūšims, kuriomis prekyba ribojama arba draudžiama (įskaitant saugomas rūšis, kurias įvežti į Lietuvos Respubliką ar iš jos išvežti ribojama arba draudžiama), ir prekybos ribojimams ir draudimams (įskaitant įvežimą į Lietuvos Respubliką ir išvežimą iš jos) taikomos išimtys nurodomos Prekybos laukiniais gyvūnais, augalais ir grybais taisyklėse.\n\n3. Aplinkos ministerijai uždraudus prekiauti tam tikrų saugomų rūšių laukiniais gyvūnais, leidžiama šiuos laukinius gyvūnus laikyti iki natūralios jų mirties ir viešai eksponuoti laikantis gyvūnų gerovės ir laikymo nelaisvėje reikalavimų, nustatytų Lietuvos Respublikos gyvūnų gerovės ir apsaugos įstatyme ir Laukinių gyvūnų naudojimo taisyklėse. Šiuos gyvūnus veisti ir dauginti draudžiama ir turi būti užkirstas kelias jiems ištrūkti į laisvę.\n\n4. Prekiauti saugomų rūšių (išskyrus saugomų rūšių įvežimą į Lietuvos Respubliką ir išvežimą iš jos), nurodytų Prekybos laukiniais gyvūnais, augalais ir grybais taisyklėse, egzemplioriais leidžiama asmenims, teisėtai įgijusiems ir (ar) padauginusiems augalus ar grybus dirbtiniu būdu ar teisėtai įgijusiems ir (ar) išveisusiems nelaisvėje saugomų rūšių gyvūnus ir turintiems teisėtą jų įsigijimą patvirtinančius dokumentus, jeigu tam neprieštarauja Europos Sąjungos teisės aktai, tarptautinės sutartys ar konvencijos.\n\n5. Leidimo įvežti į Lietuvos Respubliką ar iš jos išvežti saugomas rūšis, kurioms taikoma Nykstančių laukinės faunos ir floros rūšių tarptautinės prekybos konvencija ir Reglamentas (EB) Nr. 338/97, išdavimo, keitimo, galiojimo sąlygos ir terminai nustatomi vadovaujantis Reglamentu (EB) Nr. 338/97, 2006 m. gegužės 4 d. Komisijos reglamentu (EB) Nr. 865/2006, nustatančiu išsamias Tarybos reglamento (EB) Nr. 338/97 dėl laukinės faunos ir floros rūšių apsaugos kontroliuojant jų prekybą įgyvendinimo taisykles, taip pat kitais išsamias Reglamento (EB) Nr. 338/97 įgyvendinimo taisykles nustatančiais reglamentais, šiuo įstatymu ir Laukinės gyvūnijos įstatymu.\n\n6. Įvežti į Lietuvos Respubliką ar iš jos išvežti į Europos Sąjungai nepriklausančias šalis saugomų rūšių, kurios nurodytos Prekybos laukiniais gyvūnais, augalais ir grybais taisyklėse ir kurioms netaikomi Nykstančių laukinės faunos ir floros rūšių tarptautinės prekybos konvencija ir Reglamentas (EB) Nr. 338/97, laukinius gyvūnus leidžiama turint Laukinės gyvūnijos įstatyme nurodytą leidimą.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 102 straipsniu",
      "content": "Papildyti Įstatymą 102 straipsniu:\n\n„102 straipsnis. Leidimo prekiauti saugomų rūšių laukiniais gyvūnais išdavimas, galiojimo sustabdymas, galiojimo sustabdymo panaikinimas ir leidimo galiojimo panaikinimas\n\n1. Leidimas prekiauti saugomų rūšių laukiniais gyvūnais reikalingas ketinant prekiauti, išskyrus saugomų rūšių įvežimą į Lietuvos Respubliką ir išvežimą iš jos, saugomų rūšių, nurodytų Prekybos laukiniais gyvūnais, augalais ir grybais taisyklėse, laukiniais gyvūnais, išskyrus šio straipsnio 2 dalyje nustatytas išimtis, šiais atvejais:\n\n1) gyvais egzemplioriais specializuotose gyvūnų prekybos vietose, kurios patvirtintos Valstybinės maisto ir veterinarijos tarnybos teritorinio padalinio Valstybinės maisto ir veterinarijos tarnybos nustatyta tvarka;\n\n2) cirkams, viešai eksponuojant laukinius gyvūnus siekiant gauti pajamų;\n\n3) Reglamento (EB) Nr. 338/97 prieduose nurodytais negyvais egzemplioriais, išskyrus atvejus, kai prekiaujama asmeniniais arba namų ūkio daiktais.\n\n2. Leidimas prekiauti saugomų rūšių laukiniais gyvūnais nereikalingas, kai:\n\n1) asmuo prekiauja saugomų rūšių laukiniais gyvūnais turėdamas leidimą laikyti nelaisvėje šių saugomų rūšių laukinius gyvūnus, išduotą vadovaujantis Laukinės gyvūnijos įstatymu;\n\n2) asmuo turi leidimą įkurti zoologijos sodą, išduotą vadovaujantis Laukinės gyvūnijos įstatymu;\n\n3) prekiaujama saugomų rūšių laukiniais gyvūnais, skirtais veislinei bandai specializuotuose kailinių žvėrelių auginimo ūkiuose sudaryti.\n\n3. Aplinkos ministerijos įgaliota institucija leidimą prekiauti saugomų rūšių laukiniais gyvūnais išduoda arba motyvuotą rašytinį atsisakymą išduoti leidimą prekiauti saugomų rūšių laukiniais gyvūnais leidimo prekiauti saugomų rūšių laukiniais gyvūnais prašytojui pateikia ne vėliau kaip per 30 kalendorinių dienų nuo prašymo, visų tinkamai įformintų dokumentų ir informacijos, reikalingų išduoti leidimą prekiauti saugomų rūšių laukiniais gyvūnais, gavimo dienos.\n\n4. Prašymas išduoti leidimą prekiauti saugomų rūšių laukiniais gyvūnais nebenagrinėjimas, jeigu leidimo prekiauti saugomų rūšių laukiniais gyvūnais prašytojas per 60 kalendorinių dienų nuo informacijos apie būtinybę pateikti trūkstamus dokumentus ir (ar) informaciją gavimo dienos Aplinkos ministerijos įgaliotai institucijai nepateikia visų prašomų dokumentų, duomenų ir informacijos, reikalingų išduoti leidimą prekiauti saugomų rūšių laukiniais gyvūnais.\n\n5. Nutraukus prašymo išduoti leidimą prekiauti saugomų rūšių laukiniais gyvūnais nagrinėjimą, leidimo prekiauti saugomų rūšių laukiniais gyvūnais prašytojui grąžinami jo pateikti dokumentai ir (ar) informacija (išskyrus dokumentus ir (ar) informaciją, pateiktus elektroninėmis priemonėmis).\n\n6. Jeigu leidimo prekiauti saugomų rūšių laukiniais gyvūnais prašytojas per 30 kalendorinių dienų nuo prašymo ir kitų reikalingų dokumentų gauti leidimą prekiauti saugomų rūšių laukiniais gyvūnais pateikimo dienos negauna atsakymo, laikoma, kad leidimas prekiauti saugomų rūšių laukiniais gyvūnais išduotas.\n\n7. Aplinkos ministerijos įgaliota institucija leidimo prekiauti saugomų rūšių laukiniais gyvūnais galiojimą sustabdo, jeigu asmuo, kuriam buvo išduotas leidimas prekiauti saugomų rūšių laukiniais gyvūnais:\n\n1) Aplinkos apsaugos departamentui nepateikia teisėtą saugomų rūšių laukinių gyvūnų įsigijimą ir (ar) jų kilmę patvirtinančių dokumentų;\n\n2) prekybos vietoje saugomų rūšių laukinius gyvūnus laiko sąlygomis, kurios neatitinka gyvūnų gerovės ir laikymo nelaisvėje reikalavimų, nustatytų Gyvūnų gerovės ir apsaugos įstatyme ir Laukinių gyvūnų naudojimo taisyklėse.\n\n8. Prieš sustabdydama leidimo prekiauti saugomų rūšių laukiniais gyvūnais galiojimą dėl šio straipsnio 7 dalyje nurodytų priežasčių, Aplinkos ministerijos įgaliota institucija ne vėliau kaip per 5 darbo dienas nuo pažeidimų nustatymo dienos įspėja leidimo turėtoją dėl leidimo prekiauti saugomų rūšių laukiniais gyvūnais galiojimo sustabdymo ir šiems pažeidimams pašalinti nustato ne ilgesnį kaip 10 kalendorinių dienų terminą. Terminas pažeidimams pašalinti skaičiuojamas nuo leidimo prekiauti saugomų rūšių laukiniais gyvūnais turėtojo informavimo apie sprendimo dėl įspėjimo priėmimą dienos. Jeigu per nustatytą terminą leidimo prekiauti saugomų rūšių laukiniais gyvūnais turėtojas nepašalina nustatytų pažeidimų, leidimo prekiauti saugomų rūšių laukiniais gyvūnais galiojimas sustabdomas.\n\n9. Nustačius šio straipsnio 7 dalyje nurodytus pažeidimus, leidimo prekiauti saugomų rūšių laukiniais gyvūnais turėtojas nedelsiant įpareigojamas neprekiauti tais saugomų rūšių laukiniais gyvūnais, kurių teisėtą įsigijimą ir (ar) kilmę patvirtinančių dokumentų nepateikė Aplinkos apsaugos departamentui ir kuriuos prekybos vietoje laiko sąlygomis, neatitinkančiomis gyvūnų gerovės ir laikymo nelaisvėje reikalavimų, nustatytų Gyvūnų gerovės ir apsaugos įstatyme ir Laukinių gyvūnų naudojimo taisyklėse.\n\n10. Leidimo prekiauti saugomų rūšių laukiniais gyvūnais galiojimas sustabdomas ne ilgesniam kaip 3 mėnesių terminui. Leidimo prekiauti saugomų rūšių laukiniais gyvūnais galiojimo sustabdymo terminas skaičiuojamas nuo Aplinkos ministerijos įgaliotos institucijos priimto sprendimo dėl leidimo prekiauti saugomų rūšių laukiniais gyvūnais galiojimo sustabdymo dienos.\n\n11. Sustabdžius leidimo prekiauti saugomų rūšių laukiniais gyvūnais galiojimą, jais prekiauti draudžiama.\n\n12. Aplinkos ministerijos įgaliota institucija leidimo prekiauti saugomų rūšių laukiniais gyvūnais galiojimo sustabdymą panaikina, jeigu leidimo prekiauti laukiniais gyvūnais turėtojas ne vėliau kaip per 3 mėnesius nuo leidimo prekiauti saugomų rūšių laukiniais gyvūnais galiojimo sustabdymo dienos pašalina nustatytus pažeidimus, dėl kurių sustabdytas leidimo prekiauti saugomų rūšių laukiniais gyvūnais galiojimas.\n\n13. Aplinkos ministerijos įgaliota institucija leidimo prekiauti saugomų rūšių laukiniais gyvūnais galiojimą panaikina, jeigu:\n\n1) leidimo prekiauti saugomų rūšių laukiniais gyvūnais turėtojas pateikia rašytinį prašymą panaikinti leidimo prekiauti saugomų rūšių laukiniais gyvūnais galiojimą;\n\n2) leidimo prekiauti saugomų rūšių laukiniais gyvūnais turėtojas likviduojamas ar reorganizuojamas, baigdamas leidime prekiauti saugomų rūšių laukiniais gyvūnais nurodytą veiklą;\n\n3) leidimo prekiauti saugomų rūšių laukiniais gyvūnais turėtojas miršta;\n\n4) leidimo prekiauti saugomų rūšių laukiniais gyvūnais turėtojas ne vėliau kaip per 3 mėnesius nuo leidimo prekiauti saugomų rūšių laukiniais gyvūnais galiojimo sustabdymo dienos nepašalina nustatytų pažeidimų, dėl kurių buvo sustabdytas leidimo prekiauti saugomų rūšių laukiniais gyvūnais galiojimas;\n\n5) per kalendorinius metus leidimo prekiauti saugomų rūšių laukiniais gyvūnais turėtojui daugiau negu vieną kartą skirta administracinė nuobauda dėl prekybos neteisėtai įgytais saugomų rūšių laukiniais gyvūnais;\n\n6) asmuo gauti leidimą prekiauti saugomų rūšių laukiniais gyvūnais pateikė suklastotus duomenis ir dokumentus.\n\n14. Prieš panaikindama leidimo prekiauti saugomų rūšių laukiniais gyvūnais galiojimą dėl šio straipsnio 13 dalies 4 punkte nurodytos priežasties, Aplinkos ministerijos įgaliota institucija ne vėliau kaip per 5 darbo dienas nuo informacijos apie tai, kad leidimo prekiauti saugomų rūšių laukiniais gyvūnais turėtojas per 3 mėnesius nuo leidimo prekiauti saugomų rūšių laukiniais gyvūnais galiojimo sustabdymo dienos nepašalino nustatytų pažeidimų, dėl kurių sustabdytas leidimo prekiauti saugomų rūšių laukiniais gyvūnais galiojimas, dienos įspėja leidimo turėtoją dėl leidimo prekiauti saugomų rūšių laukiniais gyvūnais galiojimo panaikinimo ir šiam pažeidimui pašalinti nustato ne ilgesnį kaip 10 kalendorinių dienų terminą, kuris leidimo turėtojo prašymu gali būti vieną kartą pratęstas dar 15 kalendorinių dienų. Terminas pažeidimui pašalinti skaičiuojamas nuo leidimo prekiauti saugomų rūšių laukiniais gyvūnais turėtojo informavimo apie sprendimo dėl įspėjimo priėmimą dienos. Jeigu per nustatytą terminą ir (ar) per pratęstą terminą leidimo prekiauti saugomų rūšių laukiniais gyvūnais turėtojas nepašalina nustatytų pažeidimų, leidimo prekiauti saugomų rūšių laukiniais gyvūnais galiojimas panaikinamas.\n\n15. Aplinkos ministerijos įgaliota institucija apie sprendimo dėl leidimo prekiauti saugomų rūšių laukiniais gyvūnais galiojimo sustabdymą, galiojimo sustabdymo panaikinimą ir galiojimo panaikinimą priėmimą ne vėliau kaip per 3 darbo dienas nuo sprendimo priėmimo dienos informuoja leidimo turėtoją.\n\n16. Jeigu leidimo prekiauti saugomų rūšių laukiniais gyvūnais galiojimas panaikintas dėl priežasčių, nurodytų šio straipsnio 13 dalies 5 ir 6 punktuose, naujas leidimas prekiauti saugomų rūšių laukiniais gyvūnais šiam asmeniui gali būti išduotas ne anksčiau kaip po 12 mėnesių. 12 mėnesių terminas skaičiuojamas nuo leidimo prekiauti saugomų rūšių laukiniais gyvūnais galiojimo panaikinimo dienos.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 103 straipsniu",
      "content": "Papildyti Įstatymą 103 straipsniu:\n\n„103 straipsnis. Leidimų įvežti į Lietuvos Respubliką iš Europos Sąjungai nepriklausančių šalių ar išvežti iš Lietuvos Respublikos į Europos Sąjungai nepriklausančias šalis saugomų rūšių laukinius augalus ir (ar) grybus išdavimas ir galiojimo panaikinimas\n\n1. Leidimas įvežti į Lietuvos Respubliką iš Europos Sąjungai nepriklausančių šalių ar išvežti iš Lietuvos Respublikos į Europos Sąjungai nepriklausančias šalis saugomų rūšių laukinius augalus ir grybus, kurioms netaikoma Nykstančių laukinės faunos ir floros rūšių tarptautinės prekybos konvencija ir Reglamentas (EB) Nr. 338/97, reikalingas ketinant įvežti (išvežti) saugomų rūšių laukinius augalus ir grybus, nurodytus Prekybos laukiniais gyvūnais, augalais ir grybais taisyklėse (toliau – leidimas įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus). Kartu su prašymu gauti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus pateikiama informacija apie leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus prašytoją ir teisėtą saugomų rūšių laukinių augalų ir grybų įsigijimą patvirtinantys dokumentai ar jų kopijos. Aplinkos ministerijos įgaliota institucija leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus išduoda arba rašytinį atsisakymą išduoti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus pateikia leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus prašytojui ne vėliau kaip per 30 kalendorinių dienų nuo prašymo, visų tinkamai įformintų dokumentų ir informacijos, reikalingų išduoti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus, gavimo dienos.\n\n2. Leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus galiojimo terminas nustatomas atsižvelgiant į numatomą įvežimo (išvežimo) datą, bet ne ilgesnis kaip 6 mėnesiai nuo leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus išdavimo datos.\n\n3. Prašymo išduoti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus nagrinėjimas nutraukiamas, jeigu leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus prašytojas per 60 kalendorinių dienų nuo informacijos apie būtinybę pateikti trūkstamus dokumentus ir (ar) informaciją gavimo dienos Aplinkos ministerijos įgaliotai institucijai nepateikia visų prašomų dokumentų, duomenų ir informacijos, reikalingų išduoti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus.\n\n4. Nutraukus prašymo išduoti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus nagrinėjimą, leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus prašytojui grąžinami jo pateikti dokumentai ir (ar) informacija (išskyrus dokumentus ir (ar) informaciją, pateiktus elektroninėmis priemonėmis), reikalingi gauti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus.\n\n5. Aplinkos ministerijos įgaliota institucija leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus galiojimą panaikina, jeigu leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus turėtojas (bent vienu iš šių atvejų):\n\n1) pateikia rašytinį prašymą panaikinti leidimo galiojimą;\n\n2) gauti leidimą įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus buvo pateikęs suklastotus duomenis ir dokumentus;\n\n3) praneša, kad saugomų rūšių laukiniai augalai ar grybai, kuriems vežti buvo išduotas leidimas įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus, žuvo arba negyvi egzemplioriai buvo sunaikinti;\n\n4) likviduojamas ar reorganizuojamas, baigdamas leidime įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus nurodytą veiklą.\n\n6. Leidimas įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus laikomas negaliojančiu, mirus fiziniam asmeniui, kuriam jis buvo išduotas.\n\n7. Aplinkos ministerijos įgaliota institucija apie sprendimo dėl leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus galiojimo panaikinimą priėmimą ne vėliau kaip per 3 darbo dienas nuo sprendimo priėmimo dienos informuoja leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus turėtoją.\n\n8. Jeigu leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus galiojimas buvo panaikintas dėl priežasties, nurodytos šio straipsnio 5 dalies 2 punkte, naujas leidimas įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus šiam asmeniui gali būti išduotas ne anksčiau negu po 12 mėnesių. 12 mėnesių terminas skaičiuojamas nuo leidimo įvežti į Lietuvos Respubliką ar iš jos išvežti saugomų rūšių laukinius augalus ir (ar) grybus galiojimo panaikinimo dienos.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Saugomų rūšių perkėlimas, introdukcija ir reintrodukcija\n\n1. Lietuvos Respublikos teritorijoje natūraliai gyvenusius (augusius) ir išnykusius saugomų rūšių gyvūnus, augalus ir grybus reintrodukuoti leidžiama turint Laukinės gyvūnijos įstatyme ir Laukinių augalų ir grybų įstatyme nustatytus leidimus ir jeigu tai nekelia pavojaus ekosistemų stabilumui, saugomų rūšių saugumui ir yra įvertintos rūšies perspektyvos, galimas jų poveikis kitoms rūšims, jų populiacijoms ir buveinėms.\n\n2. Saugomų rūšių perkėlimo, introdukcijos ir reintrodukcijos reikalavimai nustatomi Laukinės gyvūnijos įstatyme, Laukinių augalų ir grybų įstatyme ir aplinkos ministro tvirtinamame Introdukcijos, reintrodukcijos ir perkėlimo tvarkos apraše.\n\n3. Draudžiama Lietuvos Respublikoje introdukuoti tokias gyvūnų, augalų ir grybų rūšis, kurių paplitimo natūralioje aplinkoje poveikis saugomoms rūšims yra žalingas, nenustatytas, nežinomas ar neprognozuojamas.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "Pakeisti 14 straipsnio 2 dalį ir ją išdėstyti taip:\n\n„2. Asmenų prašymai suteikti šio straipsnio 1 dalyje nurodytas išimtis nagrinėjami, leidimai išduodami ir vykdytų priemonių ataskaitos pateikiamos aplinkos ministro tvirtinamame Saugomų rūšių naudojimo tvarkos apraše ir Prekybos laukiniais gyvūnais, augalais ir grybais taisyklėse nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 15 straipsnio pakeitimas",
      "content": "Pakeisti 15 straipsnio 2 dalies 2 punktą ir jį išdėstyti taip:\n\n„2) prekiauja laukiniais paukščiais, jų lengvai atpažįstamomis dalimis arba gaminiais iš jų, laikydamasis šio įstatymo, Laukinės gyvūnijos įstatymo ir aplinkos ministro tvirtinamų Prekybos laukiniais gyvūnais, augalais ir grybais taisyklių, kuriose nustatytos laukinių paukščių rūšys, kurių laukiniais paukščiais leidžiama prekiauti, ir prekybos jomis sąlygos;“."
    },
    {
      "provision_ref": "art10",
      "section": "10",
      "title": "10 straipsnis. 16 straipsnio pakeitimas",
      "content": "Pakeisti 16 straipsnio 3 dalį ir ją išdėstyti taip:\n\n„3. Asmenų prašymai suteikti šio straipsnio 1 dalyje nurodytas išimtis nagrinėjami, leidimai išduodami, priežiūra vykdoma ir įvykdytų priemonių ataskaitos pateikiamos Aplinkos ministerijai arba jos įgaliotai institucijai vadovaujantis Laukinės gyvūnijos įstatymu, Laukinių augalų ir grybų įstatymu, Saugomų rūšių naudojimo tvarkos aprašu ir Prekybos laukiniais gyvūnais, augalais ir grybais taisyklėmis.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 3 dalį, įsigalioja 2021 m. gegužės 1 d.\n\n2. Asmenims, turintiems iki šio įstatymo įsigaliojimo išduotus leidimus prekiauti laukiniais gyvūnais, leidžiama prekiauti šiame leidime nurodytais saugomų rūšių laukiniais gyvūnais. Šių leidimų galiojimas sustabdomas, galiojimo sustabdymas panaikinamas ir galiojimas panaikinamas vadovaujantis Lietuvos Respublikos saugomų gyvūnų, augalų ir grybų įstatymo 102 straipsnio nuostatomis.\n\n3. Lietuvos Respublikos aplinkos ministras iki 2021 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
