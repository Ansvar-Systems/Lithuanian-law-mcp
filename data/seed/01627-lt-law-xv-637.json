{
  "id": "lt-law-xv-637",
  "type": "statute",
  "title": "Lietuvos Respublikos kelių įstatymo Nr. I-891 3, 4, 9 ir 20 straipsnių pakeitimo įstatymo Nr. XV-112 pakeitimo įstatymas",
  "short_name": "XV-637",
  "status": "in_force",
  "issued_date": "2025-12-09",
  "in_force_date": "2026-01-01",
  "url": "https://e-tar.lt/portal/lt/legalAct/3ed073e2d9b211f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos kelių įstatymo Nr. I-891 3, 4, 9 ir 20 straipsnių pakeitimo įstatymo Nr. XV-112 nauja redakcija",
      "content": "Pakeisti Lietuvos Respublikos kelių įstatymo Nr. I-891 3, 4, 9 ir 20 straipsnių pakeitimo įstatymą Nr. XV-112 ir jį išdėstyti taip:\n\n„LIETUVOS RESPUBLIKOS\nKELIŲ ĮSTATYMO NR. I-891 3, 4, 9 IR 20 STRAIPSNIŲ PAKEITIMO\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Pakeisti 3 straipsnio 2 dalies 3 punktą ir jį išdėstyti taip:\n\n„3) rajoninius kelius. Tai keliai, jungiantys miestų ir miestelių gyvenamąsias vietoves nuo jų teritorijų ribų su magistraliniais ir krašto keliais;“.\n\n2. Papildyti 3 straipsnio 2 dalį 4 punktu:\n\n„4) rajoninius kelius miestų ir miestelių teritorijose.“\n\n3. Pakeisti 3 straipsnio 3 dalį ir ją išdėstyti taip:\n\n„3. Vietinės reikšmės keliai skirstomi į:\n\n1) viešuosius kelius. Tai keliai, jungiantys rajoninius kelius, gyvenamąsias vietoves, sąvartynus, rekreacijos objektus, lankomus gamtos, kultūros paminklus, taip pat gatvės gyvenamosiose vietovėse, jungiamieji ir kiti keliai, nepriskiriami valstybinės reikšmės keliams;\n\n2) savivaldybėms perduotus rajoninius kelius miestų ir miestelių teritorijose;\n\n3) vidaus kelius. Tai fizinių ar juridinių asmenų, kitų organizacijų, jų padalinių (toliau – fiziniai ar juridiniai asmenys) reikmėms naudojami keliai: miškų, nacionalinių parkų, valstybės saugomų teritorijų, pasienio, karjerų, privažiavimo prie hidrotechninių įrenginių, ribotų teritorijų – kiemų keliai ir visi kiti keliai, nepriskirti viešiesiems keliams ar vietinės reikšmės savivaldybėms perduotiems rajoniniams keliams miestų ir miestelių teritorijose.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 3 dalį ir ją išdėstyti taip:\n\n„3. Vietinės reikšmės viešieji keliai, savivaldybėms perduoti rajoniniai keliai miestų ir miestelių teritorijose ir gatvės nuosavybės teise priklauso savivaldybėms, o vidaus keliai – valstybei, savivaldybėms, kitiems juridiniams ir (ar) fiziniams asmenims.“\n\n2. Papildyti 4 straipsnį 5 dalimi:\n\n„5. Rajoninių kelių ruožų, priskiriamų rajoniniams keliams miestų ir miestelių teritorijose, perdavimo savivaldybėms tvarką nustato Vyriausybė.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Kelių kategorijos nustatymas\n\nKelių kategorijos nustatomos atsižvelgiant į kelių funkcinę paskirtį, transporto priemonių eismo pralaidumą ir kelių padėtį gyvenamųjų vietovių atžvilgiu bei vadovaujantis aplinkos ministro ir susisiekimo ministro nustatyta tvarka ir kriterijais. Kelio kategoriją priskiria kelio savininkai ar valdytojai: valstybinės reikšmės kelių kategorijas priskiria valstybinės reikšmės kelių valdytojas, vietinės reikšmės viešųjų kelių ir savivaldybėms perduotų rajoninių kelių miestų ir miestelių teritorijose kategorijas – savivaldybės, o vidaus kelių – juridiniai ar fiziniai asmenys.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio pakeitimas",
      "content": "1. Pakeisti 20 straipsnio 2 dalį ir ją išdėstyti taip:\n\n„2. Sutikimai naudotis valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis suteikiami susisiekimo ministro nustatyta tvarka. Sutikimai naudotis vietinės reikšmės viešaisiais keliais ir savivaldybėms perduotais rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis suteikiami savivaldybių tarybų nustatyta tvarka. Sutikimai naudotis valstybinės reikšmės rajoniniais keliais, rajoniniais keliais miestų ir miestelių teritorijose, vietinės reikšmės viešaisiais keliais ir savivaldybėms perduotais rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis (toliau kartu – sutikimas naudotis keliais) suteikiami pateikus prašymą gauti sutikimą naudotis keliais ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už šio įstatymo 3 priede nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis arba pateikus važiavimo deklaraciją, kai naudojamasi keliais važiuojant šiame įstatyme nurodytomis transporto priemonėmis, už kurias šis mokestis nemokamas.“\n\n2. Pakeisti 20 straipsnio 3 dalį ir ją išdėstyti taip:\n\n„3. Sutikimą naudotis valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis suteikia valstybinės reikšmės kelių valdytojas, o sutikimą naudotis vietinės reikšmės viešaisiais keliais ir savivaldybėms perduotais rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis – savivaldybių vykdomosios institucijos ar jų įgalioti savivaldybių administracijų direktoriai (toliau kartu – sutikimus suteikiantis subjektas).“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė iki 2025 m. gruodžio 31 d. priima šio įstatymo įgyvendinamuosius teisės aktus.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
