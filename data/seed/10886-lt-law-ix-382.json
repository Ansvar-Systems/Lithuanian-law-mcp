{
  "id": "lt-law-ix-382",
  "type": "statute",
  "title": "Lietuvos Respublikos gamtinių dujų įstatymo 2, 5, 8, 12, 15, 20, 21, 22, 23 straipsnių pakeitimo ir papildymo įstatymas",
  "short_name": "IX-382",
  "status": "in_force",
  "issued_date": "2001-06-19",
  "in_force_date": "2001-07-01",
  "url": "https://e-tar.lt/portal/lt/legalAct/TAR.C8D9DF786382",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 27 dalies papildymas",
      "content": "2 straipsnio 27 dalyje po žodžių „ir skirtų“ įrašyti žodžius „šios ir (ar)“ ir šią dalį išdėstyti taip:\n\n„27. Dujų tranzitas – dujų, kilusių iš kitos valstybės teritorijos ir skirtų šios ir (ar) trečiosios valstybės teritorijai, transportavimas per šalies teritoriją.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 dalies papildymas",
      "content": "5 straipsnio 1 dalies 4 punkte įrašyti žodžius „(reguliuojamiesiems vartotojams)“ ir šį punktą išdėstyti taip:\n\n„4) tiekimui (reguliuojamiesiems vartotojams).“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio 2 dalies pakeitimas ir papildymas",
      "content": "Iš 8 straipsnio 2 dalies 3 punkto išbraukti žodžius „dėl būtinų remonto, kitų vartotojų sistemų prijungimo darbų“, papildyti dalį 4 punktu ir šiuos punktus išdėstyti taip:\n\n„3) avarijų, ekstremalių situacijų ir kitais įstatymų numatytais atvejais;\n\n4) dėl būtinų remonto ir kitų vartotojų sistemų prijungimo darbų, suderinus su laisvaisiais vartotojais ir įspėjus reguliuojamuosius vartotojus dujų tiekimo sutartyse numatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio 4 ir 5 dalių pakeitimas",
      "content": "1. Pakeisti 12 straipsnio 4 dalį ir ją išdėstyti taip:\n\n„4. Laisvieji vartotojai turi teisę sudaryti tiekimo sutartis su bet kuriomis dujų tiekimo įmonėmis. Laisvieji vartotojai turi teisę sudaryti naudojimosi sistema sutartis dėl tokio dujų kiekio, kurį sunaudoja jie patys.“\n\n2. Pakeisti 12 straipsnio 5 dalį ir ją išdėstyti taip:\n\n„5. Dujų įmonė gali neleisti naudotis sistema, jeigu yra per mažas sistemos pajėgumas arba jei įmonė negalėtų vykdyti jai Vyriausybės arba jos įgaliotos institucijos nustatytų pareigų.Atsisakymas leisti naudotis sistema turi būti objektyvus, nediskriminuojantis ir motyvuotas.“"
    },
    {
      "provision_ref": "art5",
      "section": "5",
      "title": "5 straipsnis. 15 straipsnio 1 ir 3 dalių papildymas ir pakeitimas",
      "content": "1. 15 straipsnio 1 dalyje po žodžių „magistralinio dujotiekio“ įrašyti žodžius „statybos, išplėtimo“ ir šią dalį išdėstyti taip:\n\n„1. Dujų perdavimo sistemos, laikymo statiniai bei įrenginiai, terminalai įrengiami vadovaujantis Nacionalinės energetikos strategijos, Vyriausybės programos nuostatomis, parengus atitinkamus plėtros projektus. Vyriausybė arba jos įgaliota institucija priima sprendimus dėl magistralinio dujotiekio statybos, išplėtimo ar (ir) saugyklos įrengimo, kurie reikalingi dujų tiekimo saugumui užtikrinti. Dujų įmonės ir Komisija privalo užtikrinti tokių sprendimų įgyvendinimą.“\n\n2. 15 straipsnio 3 dalies paskutiniame sakinyje vietoj žodžio „išlaidų“ įrašyti žodį „įkainių“ ir šią dalį išdėstyti taip:\n\n„3. Dujų įmonės prijungia prie savo sistemų kitų dujų įmonių, vartotojų sistemas, jeigu yra pakankamas sistemos našumas, įvykdytos techninės sąlygos, taip pat jeigu prijungimas nesutrukdys dujų įmonėms vykdyti šio įstatymo nustatytus įpareigojimus. Jeigu sistemos našumo nepakanka būsimiems vartotojo dujų poreikiams tenkinti, dujų įmonė esant techninėms galimybėms privalo našumą padidinti. Prisijungiančios dujų įmonės ir vartotojai padengia prijungimo išlaidas, o jeigu reikia, ir sistemos našumo padidinimo išlaidas. Prijungimo įkainių dydį nustato prijungiančios perdavimo ir paskirstymo įmonės, suderinusios su Komisija.“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Skundų nagrinėjimas\n\nSkundus dėl gamtinių dujų įmonių veiklos ar neveikimo perduodant, paskirstant, tiekiant, perkant ir laikant gamtines dujas, nesuteikimo teisės pasinaudoti sistema, prisijungimo, sistemos balansavimo, kainų nustatymo nagrinėja Komisija ginčų sprendimo iki teismo tvarka. Skundus dėl įrenginių bei apskaitos prietaisų gedimų, sistemų eksploatavimo pažeidimų, avarijų, dujų tiekimo nutraukimo nagrinėja Energetikos valstybinė inspekcija ginčų sprendimo iki teismo tvarka.“"
    },
    {
      "provision_ref": "art7",
      "section": "7",
      "title": "7 straipsnis. 21 straipsnio papildymas 4 dalimi",
      "content": "Papildyti 21 straipsnį 4 dalimi:\n\n„4. Skiriamų baudų dydis diferencijuojamas atsižvelgiant į pažeidimu padarytos žalos dydį, pažeidimo trukmę, atsakomybę lengvinančias ar sunkinančias aplinkybes.“"
    },
    {
      "provision_ref": "art8",
      "section": "8",
      "title": "8 straipsnis. 22 straipsnio 4 ir 5 dalių pakeitimas ir papildymas 10 dalimi",
      "content": "1. 22 straipsnio 4 dalyje po žodžių „Vyriausybė“ įrašyti žodžius „ar jos įgaliota institucija“ ir šią dalį išdėstyti taip:\n\n„4. Vyriausybė ar jos įgaliota institucija nustato 20 straipsnyje numatyto skundų nagrinėjimo tvarką.“\n\n2. 22 straipsnio 5 dalies 2 punkte išbraukti žodžius „viename objekte“, vietoj skaičiaus ir žodžio „25 milijonus“ įrašyti skaičių ir žodį „15 milijonų“ ir šį punktą išdėstyti taip:\n\n„2) vartotojai, kurie sunaudoja daugiau kaip 15 milijonų kubinių metrų dujų per metus;“.\n\n3. Papildyti 22 straipsnį 10 dalimi:\n\n„10. Vyriausybė ar jos įgaliota institucija patvirtina gamtinių dujų perdavimo, paskirstymo, laikymo, tiekimo taisykles šio įstatymo nuostatoms įgyvendinti.“"
    },
    {
      "provision_ref": "art9",
      "section": "9",
      "title": "9 straipsnis. 23 straipsnio 2 dalies pakeitimas",
      "content": "23 straipsnio 2 dalyje vietoj datos „2003 m. sausio 1 d.“ įrašyti datą „2002 m. sausio 1 d.“ ir šią dalį išdėstyti taip:\n\n„2. Šio įstatymo 10 straipsnis įsigalioja nuo 2002 m. sausio 1 d.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
