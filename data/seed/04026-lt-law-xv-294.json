{
  "id": "lt-law-xv-294",
  "type": "statute",
  "title": "Lietuvos Respublikos alternatyviųjų kolektyvinio investavimo subjektų valdytojų įstatymo Nr. XII-1467 3, 4, 13, 22, 23, 28, 56, 61 straipsnių ir priedo pakeitimo įstatymas",
  "short_name": "XV-294",
  "status": "in_force",
  "issued_date": "2025-06-19",
  "in_force_date": "2025-07-01",
  "url": "https://e-tar.lt/portal/lt/legalAct/9fbf634055bf11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Pripažinti netekusia galios 3 straipsnio 16 dalį.\n\n2. Pripažinti netekusiomis galios 3 straipsnio 20 ir 21 dalis.\n\n3. Pakeisti 3 straipsnio 24 dalį ir ją išdėstyti taip:\n\n„24. Įmonės kontrolė (toliau – kontrolė) – tiesioginis ir (arba) netiesioginis lemiamas poveikis įmonei, kaip tai apibrėžiama Lietuvos Respublikos įmonių ir įmonių grupių atskaitomybės įstatyme.“\n\n4. Pripažinti netekusia galios 3 straipsnio 26 dalį.\n\n5. Pripažinti netekusiomis galios 3 straipsnio 30 ir 31 dalis.\n\n6. Pakeisti 3 straipsnio 32 dalį ir ją išdėstyti taip:\n\n„32. Neprofesionalusis investuotojas – neprofesionalusis klientas, kaip jis apibrėžiamas Lietuvos Respublikos finansinių priemonių rinkų įstatyme.“\n\n7. Pripažinti netekusiomis galios 3 straipsnio 35 ir 36 dalis.\n\n8. Pakeisti 3 straipsnio 44 dalį ir ją išdėstyti taip:\n\n„44. Kitos šiame įstatyme vartojamos sąvokos suprantamos taip, kaip apibrėžiamos Finansinių priemonių rinkų įstatyme, Finansų įstaigų įstatyme, Lietuvos Respublikos finansinės apskaitos įstatyme, Įmonių ir įmonių grupių atskaitomybės įstatyme, Akcinių bendrovių įstatyme, Ūkinių bendrijų įstatyme, Lietuvos Respublikos darbo kodekse, Kolektyvinio investavimo subjektų įstatyme, Informuotiesiems investuotojams skirtų kolektyvinio investavimo subjektų įstatyme, Vertybinių popierių įstatyme, 2017 m. birželio 14 d. Europos Parlamento ir Tarybos reglamente (ES) 2017/1129 dėl prospekto, kuris turi būti skelbiamas, kai vertybiniai popieriai siūlomi viešai arba įtraukiami į prekybos reguliuojamoje rinkoje sąrašą, ir kuriuo panaikinama Direktyva 2003/71/EB, su visais pakeitimais ir Reglamente (ES) 2022/2554.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnio 4 dalies 1 punktą ir jį išdėstyti taip:\n\n„1) administravimo: finansinės apskaitos tvarkymo, atsakymų į klientų klausimus teikimo, grynųjų aktyvų vertės skaičiavimo, atitikties teisės aktų reikalavimams kontrolės, investicinių vienetų savininkų ar akcininkų registro tvarkymo, pajamų paskirstymo, investicinių vienetų ar akcijų kainos nustatymo, jų išleidimo ir išpirkimo, atsiskaitymo sandorių pagrindu, duomenų apie atliktas operacijas saugojimo;“."
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "Pakeisti 13 straipsnio 1 dalies 15 punktą ir jį išdėstyti taip:\n\n„15) užtikrinti, kad administravimo ir finansinės apskaitos procedūros, elektroninių duomenų apdorojimo kontrolės ir apsaugos priemonės, įskaitant tinklų ir informacines sistemas, įdiegtas ir valdomas pagal Reglamentą (ES) 2022/2554, bei vidaus kontrolės mechanizmas, įskaitant valdymo įmonės darbuotojų sudaromų asmeninių finansinių priemonių sandorių ir valdymo įmonės sąskaita sudaromų finansinių priemonių sandorių taisykles, būtų patikimi ir kad iš jų būtų galima sužinoti visų sandorių kilmę, šalis, sandorių turinį, laiką ir vietą, nustatyti, ar turtas investuojamas laikantis steigimo dokumentuose nurodytų sąlygų ir teisės aktuose, reglamentuojančiuose atitinkamos rūšies ir tipo kolektyvinio investavimo subjektų ar jų valdymo įmonių veiklą, nustatytų reikalavimų;“."
    },
    {
      "provision_ref": "art4",
      "section": "4",
      "title": "4 straipsnis. 22 straipsnio pakeitimas",
      "content": "1. Pakeisti 22 straipsnio 3 dalį ir ją išdėstyti taip:\n\n„3. Valdymo įmonės finansinė apskaita tvarkoma ir finansinių ataskaitų rinkinys sudaromas vadovaujantis Lietuvos Respublikos įstatymais, kitais teisės aktais, reglamentuojančiais finansinę apskaitą ir finansinių ataskaitų rinkinio rengimą, ir tarptautiniais finansinės atskaitomybės standartais.“\n\n2. Pakeisti 22 straipsnio 4 dalį ir ją išdėstyti taip:\n\n„4. Kolektyvinio investavimo subjekto finansinė apskaita tvarkoma ir finansinių ataskaitų rinkinys sudaromas Lietuvos Respublikos įstatymuose ir kituose teisės aktuose, reglamentuojančiuose finansinę apskaitą ir finansinių ataskaitų rinkinio rengimą, nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 23 straipsnio pakeitimas",
      "content": "Pakeisti 23 straipsnio 1 dalį ir ją išdėstyti taip:\n\n„1. Valdymo įmonės finansinių ataskaitų rinkinio ir konsoliduotųjų finansinių ataskaitų rinkinio auditui taikomi Lietuvos Respublikos finansinių ataskaitų audito ir kitų užtikrinimo paslaugų įstatyme, Finansų įstaigų įstatyme ir šiame straipsnyje nustatyti reikalavimai.“"
    },
    {
      "provision_ref": "art6",
      "section": "6",
      "title": "6 straipsnis. 28 straipsnio pakeitimas",
      "content": "Pakeisti 28 straipsnio 2 dalį ir ją išdėstyti taip:\n\n„2. Kai siekiama saugoti kitą turtą, įskaitant finansines priemones, kurios perduodamos depozitoriumui fiziškai, depozitoriumas patikrina kolektyvinio investavimo subjekto arba kolektyvinio investavimo subjekto vardu veikiančios valdymo įmonės nuosavybės teisę į tokį turtą ar šias finansines priemones ir įtraukia turtą į finansinę apskaitą. Vertinant, ar turtas yra kolektyvinio investavimo subjekto ar kolektyvinio investavimo subjekto dalyvių, vadovaujamasi kolektyvinio investavimo subjekto ar valdymo įmonės pateikta informacija, dokumentais ir, jeigu tai yra įmanoma ir reikalinga, kitais įrodymais. Visa ši informacija turi būti nuolat atnaujinama.“"
    },
    {
      "provision_ref": "art7",
      "section": "7",
      "title": "7 straipsnis. 56 straipsnio pakeitimas",
      "content": "Pakeisti 56 straipsnio 1 dalies 5 punktą ir jį išdėstyti taip:\n\n„5) kitas šiame ir kituose teisės aktuose, kurių laikymosi priežiūra priskirta priežiūros institucijos kompetencijai, Reglamente (ES) Nr. 345/2013, Reglamente (ES) Nr. 346/2013, Reglamente (ES) Nr. 2017/1131, Reglamente (ES) 2019/1156, Reglamente (ES) 2019/2088 ir Reglamente (ES) 2020/852 nustatytas funkcijas.“"
    },
    {
      "provision_ref": "art8",
      "section": "8",
      "title": "8 straipsnis. 61 straipsnio pakeitimas",
      "content": "Pakeisti 61 straipsnio 1 dalies 5 punktą ir jį išdėstyti taip:\n\n„5) pažeisti Reglamente (EB) Nr. 1060/2009, Reglamente (ES) Nr. 2017/1131, Reglamente (ES) 2019/1156, Reglamente (ES) 2019/2088, Reglamento (ES) 2020/852 5, 6 ir 7 straipsniuose ir Reglamente (ES) 2022/2554 nustatyti reikalavimai;“."
    },
    {
      "provision_ref": "art9",
      "section": "9",
      "title": "9 straipsnis. Įstatymo priedo pakeitimas",
      "content": "1. Papildyti Įstatymo priedą 13 punktu:\n\n„13. 2022 m. gruodžio 14 d. Europos Parlamento ir Tarybos direktyva (ES) 2022/2556, kuria iš dalies keičiamos direktyvos 2009/65/EB, 2009/138/EB, 2011/61/ES, 2013/36/ES, 2014/59/ES, 2014/65/ES, (ES) 2015/2366 ir (ES) 2016/2341 dėl finansų sektoriaus skaitmeninės veiklos atsparumo.“\n\n2. Papildyti Įstatymo priedą 14 punktu:\n\n„14. 2022 m. gruodžio 14 d. Europos Parlamento ir Tarybos reglamentas (ES) 2022/2554 dėl skaitmeninės veiklos atsparumo finansų sektoriuje, kuriuo iš dalies keičiami reglamentai (EB) Nr. 1060/2009, (ES) Nr. 648/2012, (ES) Nr. 600/2014, (ES) Nr. 909/2014 ir (ES) 2016/1011.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
