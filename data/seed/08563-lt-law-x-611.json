{
  "id": "lt-law-x-611",
  "type": "statute",
  "title": "Lietuvos Respublikos teismų įstatymo 119, 120 ir 121 straipsnių pakeitimo įstatymas",
  "short_name": "X-611",
  "status": "in_force",
  "issued_date": "2006-05-23",
  "in_force_date": "2006-05-27",
  "url": "https://e-tar.lt/portal/lt/legalAct/TAR.620BB9BF5982/TAIS_323496",
  "provisions": [
    {
      "provision_ref": "art1",
      "section": "1",
      "title": "1 straipsnis. 119 straipsnio pakeitimas",
      "content": "Pakeisti 119\nstraipsnį ir jį išdėstyti taip:\n„119 straipsnis.\nTeisėjų taryba, jos sudarymas\n1. Teisėjų taryba yra vykdomoji teismų savivaldos institucija,\nužtikrinanti teismų ir teisėjų nepriklausomumą.\n2. Teisėjų\ntarybą sudaro 15 narių:\n1) pagal\npareigas – Aukščiausiojo Teismo pirmininkas, Apeliacinio teismo pirmininkas,\nVyriausiojo administracinio teismo pirmininkas;\n2) Visuotiniame\nteisėjų susirinkime slaptu balsavimu\nišrinkti teisėjai: trys – nuo Aukščiausiojo Teismo, vienas – nuo Apeliacinio\nteismo, vienas – nuo Vyriausiojo administracinio teismo, keturi – nuo penkių\napygardų teismų, du – nuo apylinkių teismų, vienas – nuo visų apygardų administracinių teismų. Teisėjų kandidatūras Visuotiniame\nteisėjų susirinkime iškelia atitinkamų teismų atstovai.\n3. Teisėjų tarybos nariu negali būti renkamas\nteisėjas, kuris turi mažesnį kaip penkerių metų teisėjo darbo stažą arba kuriam\nbuvo taikyta drausminė nuobauda.\n4. Pagal šio straipsnio 2 dalies 2 punkte Aukščiausiajam\nTeismui, Apeliaciniam teismui, Vyriausiajam administraciniam teismui, apygardų\nteismams, apylinkių teismams, apygardų administraciniams teismams nustatytą\nvietų skaičių Teisėjų tarybos narius (pagal tiems teismams nustatytą vietų\nskaičių) iš tų teismų teisėjų renka būtent to teismo (teismų) teisėjai.\n5. Teisėjų\ntaryba slaptu balsavimu paprasta visų Teisėjų tarybos narių balsų dauguma\nišrenka Teisėjų tarybos pirmininką, pirmininko pavaduotoją ir sekretorių.“"
    },
    {
      "provision_ref": "art2",
      "section": "2",
      "title": "2 straipsnis. 120 straipsnio",
      "content": "pakeitimas\nPakeisti\n120 straipsnį ir jį išdėstyti taip:\n„120\nstraipsnis. Teisėjų tarybos kompetencija\nTeisėjų taryba:\n1) renka Teisėjų\ntarybos pirmininką, pirmininko pavaduotoją ir sekretorių;\n2) tvirtina\nTeisėjų tarybos reglamentą;\n3) pataria\nRespublikos Prezidentui dėl teisėjų skyrimo, paaukštinimo, perkėlimo ir\natleidimo iš pareigų;\n4) pataria\nRespublikos Prezidentui dėl teismų pirmininkų, pirmininkų pavaduotojų, skyrių\npirmininkų skyrimo ir atleidimo iš pareigų;\n5) pataria\nRespublikos Prezidentui dėl teisėjų skaičiaus teismuose nustatymo ar pakeitimo;\n6) sudaro\nPretendentų į teisėjus egzamino komisiją ir skiria jos pirmininką, svarsto šios\nkomisijos nuostatus bei egzamino programą ir juos tvirtina;\n7) tvirtina\nasmenų įrašymo į pretendentų į laisvas apylinkės teismo teisėjų vietas sąrašą\ntvarką bei asmenų įrašymo į teisėjų karjeros siekiančių asmenų registrą tvarką;\n8) sudaro\nnuolatines ar laikinąsias komisijas ir tvirtina jų nuostatus;\n9) skiria\nTeisėjų etikos ir drausmės komisijos narius ir tvirtina jos pirmininką;\n10) skiria\nTeisėjų garbės teismo narius;\n11) tvirtina\nTeisėjų garbės teismo nuostatus;\n12) tvirtina\nAdministravimo teismuose nuostatus, sprendžia kitus administravimo teismuose\nklausimus;\n13) tvirtina\nPretendentų į teisėjus atrankos nuostatus, Pretendentų į teisėjus vertinimo\nkriterijus, Teisėjų karjeros siekiančių asmenų atrankos nuostatus bei Teisėjų\nkarjeros siekiančių asmenų vertinimo kriterijus;\n14) tvirtina\ntipines apylinkių teismų, apygardų teismų ir apygardų administracinių teismų\nstruktūras, tipinius pareigybių sąrašus ir jų aprašymus;\n15) svarsto ir\naprobuoja pasiūlymus dėl teismų investicinių programų projektų ir pasiūlymus\ndėl apylinkių teismų, apygardų teismų, apygardų administracinių teismų biudžetų\nprojektų ir pateikia juos Vyriausybei;\n16) kontroliuoja\nNacionalinės teismų administracijos veiklą, išklauso jos darbo ataskaitas;\n17) šaukia\nVisuotinius teisėjų susirinkimus;\n18)\nbendradarbiauja su kitomis Lietuvos institucijomis bei organizacijomis teismų\nsavivaldos, administravimo ir kitais teismų veiklos klausimais;\n19)\nbendradarbiauja su kitų valstybių bei tarptautinėmis institucijomis teismų\nsavivaldos, administravimo ir kitais teismų veiklos klausimais;\n20) sprendžia\nkitus teismų veiklos bei įstatymų numatytus klausimus.“"
    },
    {
      "provision_ref": "art3",
      "section": "3",
      "title": "3 straipsnis. 121 straipsnio",
      "content": "pakeitimas\nPakeisti 121\nstraipsnį ir jį išdėstyti taip:\n„121\nstraipsnis. Teisėjų tarybos posėdžiai\n1. Teisėjų\ntarybos posėdis yra pagrindinė Teisėjų tarybos veiklos forma. Teisėjų tarybos posėdžiai\npaprastai vyksta Aukščiausiojo Teismo patalpose.\n2. Teisėjų\ntarybos posėdžiai paprastai šaukiami kas mėnesį. Įsigaliojus Respublikos\nPrezidento dekretui dėl kreipimosi į Teisėjų tarybą, kad ši patartų Respublikos\nPrezidentui dėl teisėjų paskyrimo, paaukštinimo, perkėlimo ar atleidimo iš\npareigų, Teisėjų tarybos posėdis šaukiamas ne vėliau kaip per keturiolika\ndienų. Prireikus posėdžiai šaukiami Teisėjų tarybos pirmininko arba trečdalio\nTeisėjų tarybos narių iniciatyva.\n3. Medžiaga,\nsusijusi su Teisėjų tarybos posėdžiuose svarstomais klausimais, pateikiama\nvisiems Teisėjų tarybos nariams ne vėliau kaip prieš tris darbo dienas iki\nTeisėjų tarybos posėdžio.\n4. Teisėjų\ntaryba, atlikdama savo funkcijas, priima nutarimus. Teisėjų tarybos nutarimai\npriimami atviru balsavimu. Teisėjų tarybos nutarimas yra priimtas, jeigu jam\npritarė daugiau kaip pusė visų Teisėjų tarybos narių. Teisėjų tarybos nutarimus\npasirašo Teisėjų tarybos pirmininkas ir sekretorius. Nusprendusi Teisėjų taryba\nnutarimus gali priimti slaptu balsavimu. Visi Teisėjų tarybos priimti nutarimai\nne vėliau kaip per tris dienas skelbiami Nacionalinės teismų administracijos\ninterneto tinklalapyje.\n5. Teisėjų\ntaryba nutarimus, kuriais Respublikos Prezidentui patariama dėl teisėjų\npaskyrimo, paaukštinimo, perkėlimo ar atleidimo iš pareigų, priima tik atviru\nbalsavimu.\n6. Teisėjų tarybos priimti nutarimai, kuriais\nRespublikos Prezidentui patariama tam tikrą asmenį skirti teisėju, paaukštinti,\nperkelti, atleisti iš teisėjo pareigų arba patariama to asmens neskirti\nteisėju, nepaaukštinti, neatleisti iš pareigų (o kai skiriamas, paaukštinamas,\nperkeliamas ar atleidžiamas iš pareigų Aukščiausiojo Teismo pirmininkas,\nskyriaus pirmininkas ar šio teismo teisėjas arba Apeliacinio teismo\npirmininkas, skyriaus pirmininkas ar šio teismo teisėjas – patariama teikti jo\nkandidatūrą Seimui arba jos neteikti), turi būti argumentuoti.\n7. Teisėjų\ntaryba turi teisę gauti iš valstybės ir savivaldybių institucijų (jų pareigūnų)\nvisą Tarybos funkcijoms atlikti reikalingą informaciją.\n8. Teisėjų\ntarybos posėdžiai yra vieši.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įgyvendinimas",
      "content": "1. Įsigaliojus\nšiam įstatymui, Teismų tarybos pirmininko ir jos narių, išskyrus narius, kurie\nyra teisėjai, įgaliojimai nutrūksta.\n2. Įsigaliojus\nšiam įstatymui, Teismų tarybos nariai teisėjai laikinai tampa Teisėjų tarybos\nnariais. Pirmąjį šios tarybos posėdį ne vėliau kaip per septynias dienas\nsušaukia ir jam pirmininkauja vyriausias pagal amžių šios teisėjų tarybos narys\nteisėjas. Šiame posėdyje ne mažesne kaip pusės visų Teisėjų tarybos narių balsų\ndauguma išrenkamas Teisėjų tarybos pirmininkas, jo pavaduotojas ir sekretorius.\nŠios teisėjų tarybos įgaliojimai tęsiasi, kol šio įstatymo nustatyta tvarka bus\nsudaryta nauja Teisėjų taryba.\n3. Šio straipsnio 2 dalyje numatyta Teisėjų taryba ne\nvėliau kaip per trisdešimt dienų nuo pirmojo savo posėdžio dienos sušaukia\nVisuotinį teisėjų susirinkimą, kuriame šio įstatymo 1 straipsnyje išdėstyto\nTeismų įstatymo 119 straipsnio nustatyta tvarka išrenkami Teisėjų tarybos nariai.\nŠiame susirinkime Teisėjų tarybos nariai renkami pagal šio įstatymo 1\nstraipsnyje išdėstyto Teismų įstatymo 119 straipsnio teismui (teismams)\nnustatytą vietų skaičių. Šio įstatymo 1 straipsnyje išdėstyto Teismų įstatymo\n119 straipsnio nustatyta tvarka sudarytą Teisėjų tarybą ne vėliau kaip per\nseptynias dienas į pirmąjį posėdį sušaukia ir, kol bus išrinktas Teisėjų\ntarybos pirmininkas, jam pirmininkauja vyriausias pagal amžių Teisėjų tarybos\nnarys.\n4.\nPagal šio straipsnio 3 dalį šio įstatymo 1 straipsnyje išdėstyto Teismų\nįstatymo 119 straipsnio nustatyta tvarka sudarytos Teisėjų tarybos\nįgaliojimai tęsiasi iki 2008 m. gruodžio 31 d.\n5.\nTeismų įstatyme vartojamą sąvoką „Teismų taryba“ pakeisti sąvoka „Teisėjų\ntaryba“.\nStraipsnio pakeitimai:\nNr. X-985, 2006-12-14, Žin., 2006, Nr.\n141-5407 (2006-12-28)\nNr. X-1211,\n2007-06-26, Žin., 2007, Nr. 72-2835 (2007-06-30)\nNr. X-1363,\n2007-12-11, Žin., 2007, Nr. 135-5455 (2007-12-21)\nNr. X-1515,\n2008-04-29, Žin., 2008, Nr. 51-1880 (2008-04-30)\nNr. X-1641,\n2008-06-26, Žin., 2008, Nr. 73-2799 (2008-06-27)\n\nSkelbiu šį\nLietuvos Respublikos Seimo priimtą įstatymą.\n\nRESPUBLIKOS\nPREZIDENTAS                                                         VALDAS\nADAMKUS\n_________________"
    }
  ],
  "definitions": []
}
