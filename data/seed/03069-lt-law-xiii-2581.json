{
  "id": "lt-law-xiii-2581",
  "type": "statute",
  "title": "Lietuvos Respublikos akcizų įstatymo Nr. IX-569 9, 10, 26, 35, 37, 61 ir 67 straipsnių pakeitimo įstatymas",
  "short_name": "XIII-2581",
  "status": "in_force",
  "issued_date": "2019-12-03",
  "in_force_date": "2020-01-01",
  "url": "https://e-tar.lt/portal/lt/legalAct/77994ef01cac11eabe008ea93139d588/OfjJOZGRWK",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio pakeitimas",
      "content": "1. Pakeisti 9 straipsnio 1 dalies 9 punktą ir jį išdėstyti taip:\n\n„9) nuosavybės teise priklausančius apdorotą tabaką, etilo alkoholį ir alkoholinius gėrimus, kuriems netaikomas akcizų mokėjimo laikino atidėjimo režimas ir (arba) kurie iki naujo akcizų tarifo įsigaliojimo dienos buvo išleisti į laisvą apyvartą, naujo akcizų tarifo įsigaliojimo dieną asmenims, teisės aktų nustatyta tvarka turintiems teisę verstis didmenine prekyba tabako gaminiais ir (arba) alkoholio produktais. Ši nuostata taikoma tik tais atvejais, kai įsigaliojęs naujas akcizų tarifas yra didesnis už iki tol galiojusį akcizų tarifą, ir tik šiame punkte nurodytiems produktams, laikomiems licencijose verstis didmenine prekyba tabako gaminiais ir (arba) alkoholio produktais nurodytuose padaliniuose (sandėliuose, filialuose ir pan.), iš kurių vyksta didmeninė prekyba tabako gaminiais ir (arba) alkoholio produktais ir (arba) kuriuose jie laikomi;“.\n\n2. Pakeisti 9 straipsnio 10 dalį ir ją išdėstyti taip:\n\n„10. Šio straipsnio 1 dalies 9 punkte nurodytu atveju prievolė mokėti akcizus tenka asmeniui, teisės aktų nustatyta tvarka turinčiam teisę verstis didmenine prekyba tabako gaminiais ir (arba) alkoholio produktais.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnio 10 dalį ir ją išdėstyti taip:\n\n„10. Asmuo, kuriam prievolė apskaičiuoti akcizus už apdorotą tabaką, etilo alkoholį ir alkoholinius gėrimus atsiranda vadovaujantis šio įstatymo 9 straipsnio 1 dalies 9 punktu, naujo akcizų už apdorotą tabaką, etilo alkoholį ir alkoholinius gėrimus tarifo įsigaliojimo dieną (jeigu tai yra ne darbo diena, – artimiausią po jos einančią darbo dieną) privalo centrinio mokesčių administratoriaus nustatyta tvarka inventorizuoti dienos pradžioje jam nuosavybės teise priklausančius šio įstatymo 9 straipsnio 1 dalies 9 punkte nurodytus produktus ir per 5 darbo dienas pateikti inventorizacijos aktą vietos mokesčių administratoriui, kurio veiklos teritorijoje yra akcizais apmokestinamų prekių sandėlis, o jeigu asmuo nėra akcizais apmokestinamų prekių sandėlio savininkas, – vietos mokesčių administratoriui, kurio veiklos teritorijoje asmuo registruotas mokesčių mokėtoju. Šioje dalyje nurodytas asmuo iki kito mėnesio, einančio po to, kurį įsigaliojo naujas akcizų tarifas, 15 dienos privalo šioje dalyje nurodytam vietos mokesčių administratoriui pateikti centrinio mokesčių administratoriaus nustatytos formos akcizų deklaraciją ir joje deklaruoti mokėtiną už naujo akcizų tarifo įsigaliojimo dieną asmeniui nuosavybės teise priklausančius šio įstatymo 9 straipsnio 1 dalies 9 punkte nurodytus produktus akcizų sumą. Ši suma apskaičiuojama iš akcizų sumos, kuri mokėtina taikant įsigaliojusį naują akcizų tarifą, atėmus akcizų sumą, kuri už šį apdorotą tabaką, etilo alkoholį ir alkoholinius gėrimus buvo apskaičiuota iki naujo akcizų tarifo įsigaliojimo dienos.“"
    },
    {
      "provision_ref": "art3",
      "section": "3",
      "title": "3 straipsnis. 26 straipsnio pakeitimas",
      "content": "Pakeisti 26 straipsnio 1 dalį ir ją išdėstyti taip:\n\n„1. Etilo alkoholiui taikomas 2 025 eurų už gryno etilo alkoholio hektolitrą akcizų tarifas.“"
    },
    {
      "provision_ref": "art4",
      "section": "4",
      "title": "4 straipsnis. 35 straipsnio pakeitimas",
      "content": "Pakeisti 35 straipsnio 1 punktą ir jį išdėstyti taip:\n\n„1) bešviniam benzinui – 466 eurai už 1 000 litrų produkto;“."
    },
    {
      "provision_ref": "art5",
      "section": "5",
      "title": "5 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Gazoliams taikomi akcizų tarifai\n\n1. Gazoliams taikomas 372 eurų už 1 000 litrų produkto akcizų tarifas, jeigu šiame straipsnyje nenustatyta kitaip.\n\n2. Šildymui skirtiems gazoliams (buitiniam krosnių kurui), pažymėtiems šio įstatymo 44 straipsnyje nustatyta tvarka, taikomas 21,14 euro už 1 000 litrų produkto akcizų tarifas.\n\n3. Gazoliams, skirtiems naudoti žemės ūkio veiklos, įskaitant akvakultūros ar verslinės žvejybos vidaus vandenyse veiklą, subjektams žemės ūkio produktų gamybai, taikomas 60 eurų už 1 000 litrų produkto akcizų tarifas, per vienus metus neviršijant Vyriausybės nustatytų gazolių kiekių. Šioje dalyje gazolių kiekis nurodytas esant jų 15 ℃ temperatūrai. Šioje dalyje nustatytos lengvatos taikymo tvarką nustato Vyriausybė ar jos įgaliota institucija.“"
    },
    {
      "provision_ref": "art6",
      "section": "6",
      "title": "6 straipsnis. 61 straipsnio pakeitimas",
      "content": "1. Pakeisti 61 straipsnio 1 dalies pirmąją pastraipą ir ją išdėstyti taip:\n\n„1. Prievolė mokėti akcizus atsiranda už šiuos kaitinamojo tabako produktus:“.\n\n2. Pakeisti 61 straipsnio 1 dalies 7 punktą ir jį išdėstyti taip:\n\n„7) už laikomus specialiais ženklais – banderolėmis – nepaženklintus kaitinamojo tabako produktus, kurie šio įstatymo ir jo įgyvendinamųjų teisės aktų nustatyta tvarka turi būti paženklinti banderolėmis, arba“.\n\n3. Papildyti 61 straipsnio 1 dalį 8 punktu:\n\n„8) už nuosavybės teise priklausančius kaitinamojo tabako produktus, kuriems netaikomas akcizų mokėjimo laikino atidėjimo režimas ir (arba) kurie iki naujo akcizų tarifo įsigaliojimo dienos buvo išleisti į laisvą apyvartą, naujo akcizų tarifo įsigaliojimo dieną asmenims, kurie verčiasi didmenine prekyba tabako gaminiais. Ši nuostata taikoma tik tais atvejais, kai įsigaliojęs naujas akcizų tarifas yra didesnis už iki tol galiojusį akcizų tarifą ir tik kaitinamojo tabako produktams, laikomiems didmeninės prekybos tabako gaminiais vietose.“\n\n4. Papildyti 61 straipsnį 91 dalimi:\n\n„91. Šio straipsnio 1 dalies 8 punkte nurodytu atveju prievolė mokėti akcizus tenka asmeniui, kuris verčiasi didmenine prekyba tabako gaminiais.“"
    },
    {
      "provision_ref": "art7",
      "section": "7",
      "title": "7 straipsnis. 67 straipsnio pakeitimas",
      "content": "1. Pakeisti 67 straipsnio 1 dalį ir ją išdėstyti taip:\n\n„1. Akcizų už kaitinamojo tabako produktus mokestinis laikotarpis yra kalendorinis mėnuo. Jam pasibaigus, iki kito mėnesio 15 dienos asmuo, kuriam šio įstatymo 61 straipsnio 1 dalies 1–7 punktuose nustatytais pagrindais atsiranda prievolė mokėti akcizus už kaitinamojo tabako produktus, privalo vietos mokesčių administratoriui, kurio veiklos teritorijoje yra akcizais apmokestinamų prekių sandėlis arba asmuo yra registruotas akcizų už kaitinamojo tabako produktus mokėtoju, pateikti akcizų už kaitinamojo tabako produktus deklaraciją. Šios deklaracijos formą, jos pildymo ir pateikimo tvarką nustato centrinis mokesčių administratorius.“\n\n2. Papildyti 67 straipsnį 61 dalimi:\n\n„61. Asmuo, kuriam prievolė apskaičiuoti akcizus už kaitinamojo tabako produktus atsiranda vadovaujantis šio įstatymo 61 straipsnio 1 dalies 8 punktu, naujo akcizų už kaitinamojo tabako produktus tarifo įsigaliojimo dieną (jeigu tai yra ne darbo diena, – artimiausią po jos einančią darbo dieną) privalo centrinio mokesčių administratoriaus nustatyta tvarka inventorizuoti dienos pradžioje jam nuosavybės teise priklausančius šio įstatymo 61 straipsnio 1 dalies 8 punkte nurodytus kaitinamojo tabako produktus ir per 5 darbo dienas pateikti inventorizacijos aktą vietos mokesčių administratoriui, kurio veiklos teritorijoje yra akcizais apmokestinamų prekių sandėlis, o jeigu asmuo nėra akcizais apmokestinamų prekių sandėlio savininkas, – vietos mokesčių administratoriui, kurio veiklos teritorijoje asmuo registruotas mokesčių mokėtoju. Šioje dalyje nurodytas asmuo iki kito mėnesio, einančio po to, kurį įsigaliojo naujas akcizų tarifas, 15 dienos privalo šioje dalyje nurodytam vietos mokesčių administratoriui pateikti akcizų už kaitinamojo tabako produktus deklaraciją ir joje deklaruoti akcizų sumą, mokėtiną už naujo akcizų tarifo įsigaliojimo dieną asmeniui nuosavybės teise priklausančius šio įstatymo 61 straipsnio 1 dalies 8 punkte nurodytus kaitinamojo tabako produktus. Ši suma apskaičiuojama iš akcizų sumos, kuri mokėtina taikant įsigaliojusį naują akcizų tarifą, atėmus akcizų sumą, kuri už šiuos kaitinamojo tabako produktus buvo apskaičiuota iki naujo akcizų tarifo įsigaliojimo dienos. Šios deklaracijos formą, jos pildymo ir pateikimo tvarką nustato centrinis mokesčių administratorius.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "1. Šis įstatymas, išskyrus 3 straipsnį, įsigalioja 2020 m. sausio 1 d.\n\n2. Šio įstatymo 3 straipsnis įsigalioja 2020 m. kovo 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
