{
  "id": "lt-law-ix-2156",
  "type": "statute",
  "title": "Lietuvos Respublikos įstatymas dėl konvencijos, parengtos vadovaujantis Europos Sąjungos sutarties K.3 straipsniu, dėl Europos policijos biuro įsteigimo (Europolo konvencijos) ir jos protokolų ratifikavimo",
  "short_name": "IX-2156",
  "status": "in_force",
  "issued_date": "2004-04-22",
  "in_force_date": "2004-05-01",
  "url": "https://e-tar.lt/portal/lt/legalAct/TAR.E8A1B329A4DF",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ir jos protokolų ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į laikinai einančio Respublikos Prezidento pareigas 2004 m. balandžio 9 d. dekretą Nr. 9, ratifikuoja:\n\n1) 1995 m. liepos 26 d. Briuselyje priimtą Konvenciją, parengtą vadovaujantis Europos Sąjungos sutarties K.3 straipsniu, dėl Europos policijos biuro įsteigimo (Europolo konvenciją);\n\n2) 1996 m. liepos 23 d. Briuselyje priimtą Protokolą, parengtą vadovaujantis Europos Sąjungos sutarties K.3 straipsniu, dėl Konvencijos dėl Europos policijos biuro įsteigimo aiškinimo Europos Bendrijų Teisingumo Teismo preliminariais nutarimais;\n\n3) 1997 m. birželio 19 d. Briuselyje priimtą Protokolą, parengtą vadovaujantis Europos Sąjungos sutarties K.3 straipsniu ir Europolo konvencijos 41 straipsnio 3 dalimi, dėl Europolo, jo organų narių, Europolo direktoriaus pavaduotojų ir darbuotojų privilegijų ir imunitetų;\n\n4) 2000 m. lapkričio 30 d. Briuselyje priimtą Protokolą, parengtą vadovaujantis Konvencijos dėl Europos policijos biuro įsteigimo (Europolo konvencijos) 43 straipsnio 1 dalimi, iš dalies keičiantį tos Konvencijos 2 straipsnį ir priedą;\n\n5) 2002 m. lapkričio 28 d. Briuselyje priimtą Protokolą, iš dalies keičiantį Konvenciją dėl Europos policijos biuro įsteigimo (Europolo konvenciją) ir Protokolą dėl Europolo, jo organų narių, Europolo direktoriaus pavaduotojų ir darbuotojų privilegijų ir imunitetų;\n\n6) 2003 m. lapkričio 27 d. Briuselyje priimtą Protokolą, parengtą vadovaujantis Konvencijos dėl Europos policijos biuro įsteigimo (Europolo konvencijos) 43 straipsnio 1 dalimi, iš dalies keičiantį tą Konvenciją."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "Vadovaudamasis 1996 m. liepos 23 d. Briuselyje priimto Protokolo, parengto vadovaujantis Europos Sąjungos sutarties K.3 straipsniu, dėl Konvencijos dėl Europos policijos biuro įsteigimo aiškinimo Europos Bendrijų Teisingumo Teismo preliminariais nutarimais 2 straipsniu, Lietuvos Respublikos Seimas pareiškia, kad Lietuvos Respublika pripažįsta Europos Bendrijų Teisingumo Teismo jurisdikciją šio Protokolo 2 straipsnio 2 dalies b punkto nustatytomis sąlygomis teikti preliminarius nutarimus dėl Konvencijos aiškinimo."
    },
    {
      "provision_ref": "art3",
      "section": "3",
      "title": "3 straipsnis. Pasiūlymai Lietuvos Respublikos Vyriausybei",
      "content": "1. Lietuvos Respublikos Vyriausybė ar jos įgaliota institucija, vadovaudamasi Europolo konvencijos 4 straipsnio 2 dalimi, paskiria nacionalinį padalinį, kuris vykdys Europolo nacionalinio padalinio uždavinius, ir patvirtina šio padalinio nuostatus.\n\n2. Lietuvos Respublikos Vyriausybė, vadovaudamasi Europolo konvencijos 23 straipsnio 1 dalimi, paskiria nacionalinę priežiūros instituciją, kurios paskirtis – nepriklausomai stebėti atitinkamos valstybės narės asmens duomenų perkėlimo, paieškos ir teikimo Europolui leistinumą ir nagrinėti, ar tai nepažeidžia duomenų subjekto teisių."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis Įstatymas įsigalioja nuo Lietuvos Respublikos įstojimo į Europos Sąjungą dienos.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS\n______________"
    }
  ],
  "definitions": []
}
