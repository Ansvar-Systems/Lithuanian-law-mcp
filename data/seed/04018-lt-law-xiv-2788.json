{
  "id": "lt-law-xiv-2788",
  "type": "statute",
  "title": "Lietuvos Respublikos aplinkos apsaugos įstatymo Nr. I-2223 1, 2, 37, 47, 51, 57, 72, 73, 78, 79, 90, 91, 114, 116, 117, 118 straipsnių ir priedo pakeitimo ir Įstatymo papildymo 40-1, 53-1, 53-2, 53-3, 95-2, 110-1, 118-1, 122-1, 122-2, 122-3, 122-4, 122-5, 122-6, 122-7 straipsniais įstatymas",
  "short_name": "XIV-2788",
  "status": "in_force",
  "issued_date": "2024-06-20",
  "in_force_date": "2024-07-02",
  "url": "https://e-tar.lt/portal/lt/legalAct/9f8dabc0347311efbdaea558de59136c/GgZnChAwiF",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 37 punktą ir jį išdėstyti taip:\n\n„37) kitos šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos krizių valdymo ir civilinės saugos įstatyme, Lietuvos Respublikos energetikos įstatyme, Lietuvos Respublikos teritorijų planavimo įstatyme, Lietuvos Respublikos statybos įstatyme, Lietuvos Respublikos želdynų įstatyme, Lietuvos Respublikos atliekų tvarkymo įstatyme, Reglamente (ES) 2024/573.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnio 1 dalį ir ją išdėstyti taip:\n\n„Šis įstatymas reguliuoja visuomeninius santykius aplinkosaugos srityje, nustato pagrindines juridinių ir fizinių asmenų teises ir pareigas išsaugant Lietuvos Respublikai būdingą biologinę įvairovę, ekologines sistemas bei kraštovaizdį, užtikrinant sveiką ir švarią aplinką, racionalų gamtos išteklių naudojimą Lietuvos Respublikoje, jos teritoriniuose vandenyse, kontinentiniame šelfe ir ekonominėje zonoje, atsakomybę, ekonomines sankcijas ir poveikio priemones už juridinių asmenų padarytus aplinkos apsaugą ir gamtos išteklių naudojimą reglamentuojančių teisės aktų pažeidimus siekiant veiksmingos šių pažeidimų prevencijos ir nuostatas dėl bylų dėl ekonominių sankcijų skyrimo teisenos.“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pakeitimas",
      "content": "1. Pakeisti 37 straipsnio 1 dalies 6 punktą ir jį išdėstyti taip:\n\n„6) Muitinės departamento prie Lietuvos Respublikos finansų ministerijos įgalioti muitinės pareigūnai – dėl šio įstatymo 581 straipsnio (dėl dažų, lakų, transporto priemonių pakartotinės apdailos produktų tiekimo Lietuvos Respublikos rinkai), 78 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje dalyse (dėl atliekų įvežimo, importo į Lietuvos Respublikos teritoriją, išvežimo ar eksporto iš Lietuvos Respublikos teritorijos ar vežimo tranzitu per Lietuvos Respublikos teritoriją), 79 straipsnio pirmojoje, antrojoje, trečiojoje, ketvirtojoje, šeštojoje, septintojoje, aštuntojoje dalyse (dėl atliekų įvežimo, importo į Lietuvos Respublikos teritoriją, išvežimo ar eksporto iš Lietuvos Respublikos teritorijos ar vežimo tranzitu per Lietuvos Respublikos teritoriją), 87 straipsnyje, 95 straipsnyje (dėl įvežimo į Lietuvos Respublikos teritoriją), 98 straipsnyje (dėl įvežimo į Lietuvos Respublikos teritoriją), 100 straipsnyje (dėl įvežimo į Lietuvos Respublikos teritoriją), 101 straipsnyje (dėl įvežimo į Lietuvos Respublikos teritoriją), 109 straipsnio aštuntojoje dalyje, 1091 straipsnio pirmojoje, antrojoje dalyse, 110 straipsnio aštuntojoje, devintojoje dalyse, 1101 straipsnio septintojoje, vienuoliktojoje, dvyliktojoje dalyse, 1221 straipsnio pirmojoje, antrojoje dalyse, 1222 straipsnio pirmojoje, antrojoje dalyse, 1223 straipsnio pirmojoje, antrojoje dalyse, 1224 straipsnio trečiojoje, ketvirtojoje dalyse, 1226 straipsnio pirmojoje, antrojoje dalyse numatytų pažeidimų;“.\n\n2. Pakeisti 37 straipsnio 1 dalies 7 punktą ir jį išdėstyti taip:\n\n„7) Valstybinės vartotojų teisių apsaugos tarnybos įgalioti pareigūnai – dėl šio įstatymo 581, 97, 98, 100 straipsniuose, 109 straipsnio pirmojoje, vienuoliktojoje, dvyliktojoje, keturioliktojoje, septynioliktojoje, dvidešimt pirmojoje dalyse, 110 straipsnio aštuntojoje, devintojoje dalyse, 1101 straipsnio septintojoje ir devintojoje dalyse, 1281 straipsnyje numatytų pažeidimų;“."
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 401 straipsniu",
      "content": "Papildyti Įstatymą 401 straipsniu:\n\n„401 straipsnis. Turto konfiskavimas\n\nTurto konfiskavimas – tai priverstinis neatlygintinas konfiskuotino bet kokio pavidalo turto, esančio pas pažeidėją ar kitus asmenis, paėmimas valstybės nuosavybėn. Turto konfiskavimas yra poveikio priemonė, kurią kartu su ekonomine sankcija gali skirti bylą dėl ekonominės sankcijos skyrimo nagrinėjanti institucija (pareigūnas). Turto konfiskavimas gali būti skiriamas, kai tai numatyta šio įstatymo straipsniuose, nustatančiuose atsakomybę už asmens padarytą veiką.\n\nKonfiskuotas gali būti tik turtas, kuris yra pažeidėjo nuosavybė, išskyrus šio straipsnio ketvirtojoje dalyje nustatytus atvejus.\n\nKonfiskuojamas tik tas turtas, kuris buvo pažeidimo įrankis, priemonė, dalykas ar įstatymų uždraustos veikos rezultatas. Šio įstatymo uždraustos veikos rezultatu pripažįstamas tiesiogiai ar netiesiogiai iš jos gautas bet kokio pavidalo turtas. Daiktai, kurių apyvarta uždrausta, konfiskuojami visais atvejais.\n\nUž šio įstatymo 72 straipsnio ketvirtojoje ir devintojoje dalyse, 73 straipsnio ketvirtojoje ir devintojoje dalyse, 78 straipsnio antrojoje, trečiojoje, ketvirtojoje, penktojoje, septintojoje, aštuntojoje, devintojoje, dešimtojoje dalyse, 79 straipsnio antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje, dešimtojoje dalyse, 90 straipsnio antrojoje, trečiojoje, penktojoje, šeštojoje dalyse, 91 straipsnio antrojoje, trečiojoje, ketvirtojoje, šeštojoje, septintojoje, aštuntojoje, devintojoje dalyse, 1101 straipsnio dešimtojoje, vienuoliktojoje, dvyliktojoje dalyse, 117 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje dalyse, 118 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje dalyse, 1181 straipsnio šeštojoje dalyje, 1221 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje, dešimtojoje, vienuoliktojoje, dvyliktojoje dalyse, 1222 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje, dešimtojoje, vienuoliktojoje, dvyliktojoje, tryliktojoje, keturioliktojoje, penkioliktojoje, šešioliktojoje, septynioliktojoje, aštuonioliktojoje, devynioliktojoje, dvidešimtojoje, dvidešimt trečiojoje, dvidešimt ketvirtojoje, dvidešimt penktojoje, dvidešimt šeštojoje dalyse, 1223 straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje, dešimtojoje, vienuoliktojoje, dvyliktojoje, tryliktojoje, keturioliktojoje, penkioliktojoje, šešioliktojoje, septynioliktojoje, aštuonioliktojoje, devynioliktojoje, dvidešimtojoje dalyse, 1224 straipsnio trečiojoje, ketvirtojoje, penktojoje, šeštojoje dalyse numatytų administracinių nusižengimų padarymą gali būti konfiskuojamas ir ne pažeidėjui nuosavybės teise priklausantis šio straipsnio trečiojoje dalyje nurodytas turtas, kai yra bent viena iš šių sąlygų:\n\n1) perleisdamas turtą pažeidėjui ar kitiems asmenims, turto savininkas žinojo arba turėjo ir galėjo žinoti, kad šis turtas bus naudojamas pažeidimui daryti;\n\n2) turtas pažeidėjui buvo perleistas sudarius apsimestinį sandorį;\n\n3) įgydami šį turtą, pažeidėjo juridinio asmens vadovaujamas pareigas ėję ir teisę jam atstovauti, priimti sprendimus juridinio asmens vardu ar kontroliuoti juridinio asmens veiklą turėję asmenys žinojo arba turėjo ir galėjo žinoti, kad šis turtas yra pažeidimo įrankis, priemonė, dalykas ar įstatymų uždraustos veikos rezultatas, gautas dėl pažeidimo padarymo.\n\nKai konfiskuotinas turtas yra paslėptas, suvartotas, priklauso tretiesiems asmenims ar jo negalima paimti dėl kitų priežasčių arba šį turtą konfiskuoti būtų netikslinga, bylą dėl ekonominės sankcijos skyrimo nagrinėjančios institucijos (pareigūno) nutarimu iš pažeidėjo ar kitų šio straipsnio penktojoje dalyje nurodytų asmenų išieškoma konfiskuotino turto vertę atitinkanti pinigų suma.\n\nBylą dėl ekonominės sankcijos skyrimo nagrinėjanti institucija (pareigūnas), skirdama turto konfiskavimą, turi nurodyti konfiskuojamus daiktus arba konfiskuojamo turto vertę pinigais.“"
    },
    {
      "provision_ref": "art5",
      "section": "5",
      "title": "5 straipsnis. 47 straipsnio pakeitimas",
      "content": "Pakeisti 47 straipsnio 1 dalį ir ją išdėstyti taip:\n\n„Nustačius šio įstatymo 55 straipsnio septintojoje dalyje, 57 straipsnio pirmojoje, trečiojoje, penktojoje dalyse, 581 straipsnio trečiojoje dalyje, 76 straipsnio pirmojoje dalyje, 93 straipsnio pirmojoje, ketvirtojoje dalyse, 94 straipsnio pirmojoje, ketvirtojoje dalyse, 941 straipsnio pirmojoje, ketvirtojoje dalyse, 107 straipsnio pirmojoje, ketvirtojoje dalyse, 109 straipsnio trečiojoje, ketvirtojoje, šeštojoje, devintojoje, dešimtojoje, vienuoliktojoje, dvyliktojoje, tryliktojoje, penkioliktojoje, devynioliktojoje, dvidešimtojoje dalyse, 112 straipsnio  pirmojoje dalyje, 1181 straipsnio pirmojoje, trečiojoje dalyse, 1221 straipsnio pirmojoje, penktojoje dalyse, 1222 straipsnio dvidešimt pirmojoje dalyje, 1223 straipsnio penktojoje dalyje, 1224 straipsnio pirmojoje dalyje, 1225 straipsnio tryliktojoje dalyje numatytus pažeidimus, juridinis asmuo įspėjamas raštu ir jam nustatomas protingas terminas nustatytiems pažeidimams pašalinti, kuris negali būti trumpesnis kaip 7 kalendorinės dienos ir ilgesnis kaip 30 kalendorinių dienų. Išimtiniais atvejais pagal motyvuotą juridinio asmens prašymą, atsižvelgiant į objektyvias aplinkybes, terminas nustatytam pažeidimui pašalinti gali būti vieną kartą pratęstas, tačiau ne daugiau kaip 15 kalendorinių dienų.“"
    },
    {
      "provision_ref": "art6",
      "section": "6",
      "title": "6 straipsnis. 51 straipsnio pakeitimas",
      "content": "Pakeisti 51 straipsnio 3 dalį ir ją išdėstyti taip:\n\n„Atsakomybę sunkinančiomis aplinkybėmis laikoma tai, kad juridinis asmuo kliudė vykdyti pažeidimo tyrimą, slėpė padarytą pažeidimą arba tęsė pažeidimą, nepaisydamas kompetentingos institucijos įpareigojimo nutraukti neteisėtus veiksmus, pažeidimas sukėlė žalą aplinkai (išskyrus mažareikšmę žalą aplinkai), pažeidimas padarytas asmeniui siekiant gauti ekonominės naudos, pažeidimas padarytas pakartotinai. Skiriant ekonominę sankciją neatsižvelgiama į tokią atsakomybę sunkinančią aplinkybę, kuri yra padaryto šio įstatymo 55–1281 straipsniuose numatyto pažeidimo sudėties požymis.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 531 straipsniu",
      "content": "Papildyti Įstatymą 531 straipsniu:\n\n„531 straipsnis. Nutarimo skirti turto konfiskavimą vykdymas\n\nTurto, kuris buvo pažeidimo padarymo įrankis, priemonė, dalykas ar įstatymų uždraustos veikos rezultatas, konfiskavimą vykdo institucija, kurios pareigūnas priėmė nutarimą skirti turto konfiskavimą.\n\nTurto, kuris buvo pažeidimo padarymo įrankis, priemonė, dalykas ar įstatymų uždraustos veikos rezultatas, konfiskavimas vykdomas paimant konfiskuotą daiktą ir pajamas ir priverstinai neatlygintinai perduodant šį daiktą ir šias pajamas valstybės nuosavybėn.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 532 straipsniu",
      "content": "Papildyti Įstatymą 532 straipsniu:\n\n„532 straipsnis. Konfiskuoto turto realizavimo tvarka\n\nKonfiskuotas turtas, kuris buvo pažeidimo padarymo įrankis, priemonė, dalykas ar įstatymų uždraustos veikos rezultatas, realizuojamas Lietuvos Respublikos Vyriausybės nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 533 straipsniu",
      "content": "Papildyti Įstatymą 533 straipsniu:\n\n„533 straipsnis. Turto konfiskavimo vykdymo proceso pabaiga\n\nNutarimas, kuriuo paskirta poveikio priemonė – turto konfiskavimas, ar šio nutarimo kopija (nuorašas) su žyma apie nutarimo įvykdymą grąžinamas bylą dėl ekonominės sankcijos skyrimo nagrinėjusiai institucijai per 7 darbo dienas nuo šio nutarimo įvykdymo dienos.“"
    },
    {
      "provision_ref": "art10",
      "section": "10",
      "title": "10 straipsnis. 57 straipsnio pakeitimas",
      "content": "Papildyti 57 straipsnį 9 ir 10 dalimis:\n\n„Ūkio subjekto aplinkos monitoringo, išskyrus radiologinį aplinkos monitoringą, nevykdymas arba vykdymas nesilaikant teisės aktuose nustatytų reikalavimų, kai pagal teisės aktus ūkio subjekto aplinkos monitoringą vykdyti privaloma, užtraukia baudą nuo vieno tūkstančio iki dviejų tūkstančių eurų.\n\nŠio straipsnio devintojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki penkių tūkstančių eurų.“"
    },
    {
      "provision_ref": "art11",
      "section": "11",
      "title": "11 straipsnis. 72 straipsnio pakeitimas",
      "content": "Papildyti 72 straipsnį 11 dalimi:\n\n„Už šio straipsnio ketvirtojoje ir devintojoje dalyse numatytus pažeidimus gali būti skiriamas pažeidimo padarymo įrankio ir priemonės, iš kurios ar kuria nepavojingos atliekos pašalintos į jūrą, konfiskavimas.“"
    },
    {
      "provision_ref": "art12",
      "section": "12",
      "title": "12 straipsnis. 73 straipsnio pakeitimas",
      "content": "Papildyti 73 straipsnį 11 dalimi:\n\n„Už šio straipsnio ketvirtojoje ir devintojoje dalyse numatytus pažeidimus gali būti skiriamas pažeidimo padarymo įrankio ir priemonės, iš kurios ar kuria pavojingos atliekos pašalintos į jūrą, konfiskavimas.“"
    },
    {
      "provision_ref": "art13",
      "section": "13",
      "title": "13 straipsnis. 78 straipsnio pakeitimas",
      "content": "Papildyti 78 straipsnį 11 dalimi:\n\n„Už šio straipsnio antrojoje, trečiojoje, ketvirtojoje, penktojoje, septintojoje, aštuntojoje, devintojoje ir dešimtojoje dalyse numatytus pažeidimus gali būti skiriamas transporto priemonių, kuriose nepavojingos atliekos buvo laikomos, kuriomis jos buvo surenkamos, vežamos, įvežamos ar importuojamos į Lietuvos Respublikos teritoriją, išvežamos ar eksportuojamos iš Lietuvos Respublikos teritorijos ir (ar) vežamos tranzitu per Lietuvos Respublikos teritoriją neturint tam teisės, konfiskavimas.“"
    },
    {
      "provision_ref": "art14",
      "section": "14",
      "title": "14 straipsnis. 79 straipsnio pakeitimas",
      "content": "Papildyti 79 straipsnį 11 dalimi:\n\n„Už šio straipsnio antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje ir dešimtojoje dalyse numatytus pažeidimus gali būti skiriamas transporto priemonių, kuriose pavojingos atliekos buvo laikomos, kuriomis jos buvo surenkamos, vežamos, įvežamos ar importuojamos į Lietuvos Respublikos teritoriją, išvežamos ar eksportuojamos iš Lietuvos Respublikos teritorijos ir (ar) vežamos tranzitu per Lietuvos Respublikos teritoriją neturint tam teisės, konfiskavimas.“"
    },
    {
      "provision_ref": "art15",
      "section": "15",
      "title": "15 straipsnis. 90 straipsnio pakeitimas",
      "content": "Papildyti 90 straipsnį 9 dalimi:\n\n„Už šio straipsnio antrojoje ir penktojoje dalyse numatytus pažeidimus gali būti skiriamas transporto priemonės, iš kurios ar kuria nepavojingos atliekos išmestos į aplinką, konfiskavimas. Už šio straipsnio trečiojoje, šeštojoje ir septintojoje dalyse numatytus pažeidimus privaloma skirti transporto priemonės, iš kurios ar kuria nepavojingos atliekos išmestos į aplinką, konfiskavimą.“"
    },
    {
      "provision_ref": "art16",
      "section": "16",
      "title": "16 straipsnis. 91 straipsnio pakeitimas",
      "content": "Papildyti 91 straipsnį 11 dalimi:\n\n„Už šio straipsnio antrojoje ir šeštojoje dalyse numatytus pažeidimus gali būti skiriamas transporto priemonės, iš kurios ar kuria pavojingos atliekos išmestos į aplinką, konfiskavimas. Už šio straipsnio trečiojoje, ketvirtojoje, septintojoje, aštuntojoje ir devintojoje dalyse numatytus pažeidimus privaloma skirti transporto priemonės, iš kurios ar kuria pavojingos atliekos išmestos į aplinką, konfiskavimą.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo papildymas 952 straipsniu",
      "content": "Papildyti Įstatymą 952 straipsniu:\n\n„952 straipsnis. Juridinių asmenų atsakomybė už transporto priemonių techninės priežiūros, remonto, techninės pagalbos ir perdirbimo reikalavimų nevykdymą\n\nTransporto priemonių techninės priežiūros, remonto, techninės pagalbos ir perdirbimo reikalavimų pažeidimai, nenumatyti šio įstatymo 59, 60, 61, 62, 63, 78, 79, 84, 85, 90, 91, 93 straipsniuose, 94 straipsnio pirmojoje, antrojoje, ketvirtojoje dalyse ir 110 straipsnio pirmojoje, antrojoje, penktojoje, aštuntojoje, devintojoje dalyse, užtraukia baudą nuo devynių šimtų iki vieno tūkstančio devynių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo vieno tūkstančio devynių šimtų iki trijų tūkstančių aštuonių šimtų eurų.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo papildymas 1101 straipsniu",
      "content": "Papildyti Įstatymą 1101 straipsniu:\n\n„1101 straipsnis. Juridinių asmenų atsakomybė už fluorintų šiltnamio efektą sukeliančių dujų ir jų mišinių, jų turinčių gaminių ir įrangos tvarkymo reikalavimų pažeidimą\n\nFluorintų šiltnamio efektą sukeliančių dujų ir jų mišinių išleidimas į atmosferą, kai tai techniškai nebūtina, naudojant fluorintas šiltnamio efektą sukeliančias dujas ir jų mišinius pagal paskirtį, užtraukia baudą nuo dviejų tūkstančių iki aštuonių tūkstančių eurų.\n\nReikalavimų rinkti, kaupti ir saugoti duomenis apie fluorintų šiltnamio efektą sukeliančių dujų ir jų mišinių naudojimą įrangoje ir (arba) informaciją apie šios įrangos montavimą, aptarnavimą, techninę priežiūrą, remontą ar eksploatacijos nutraukimą atlikusį juridinį asmenį, apie šios įrangos tikrinimo dėl galimo nuotėkio, nuotėkio aptikimo sistemų tikrinimo datas ir rezultatus, informaciją apie fluorintų šiltnamio efektą sukeliančių dujų ir jų mišinių surinkimo ir pašalinimo priemones ir reikalavimų sukurti atitinkamos informacijos apie fluorintų šiltnamio efektą sukeliančių dujų ir jų mišinių įsigyjančius asmenis įrašus ir tvarkyti šiuos įrašus bent penkerius metus pažeidimas užtraukia baudą nuo vieno tūkstančio iki dviejų tūkstančių eurų.\n\nInformacijos apie teikiamas rinkai, gaminamas, importuojamas, eksportuojamas, įvežtas iš kitų Europos Sąjungos šalių, išvežtas į kitas Europos Sąjungos šalis, naudojamas, surenkamas, recirkuliuojamas, regeneruojamas, suardomas fluorintas šiltnamio efektą sukeliančias dujas ir jų mišinius, eksploatuojamą fluorintų šiltnamio efektą sukeliančių dujų ir jų mišinių turinčią įrangą nepateikimas Europos Sąjungos ir (arba) Lietuvos Respublikos institucijoms teisės aktų nustatyta tvarka, šios informacijos nuslėpimas ir (arba) iškraipymas užtraukia baudą nuo vieno tūkstančio iki dviejų tūkstančių eurų.\n\nReikalavimų atlikti stacionarios šaldymo, oro kondicionavimo, gaisro gesinimo įrangos ir stacionarių šilumos siurblių, kuriuose yra tam tikrų fluorintų šiltnamio efektą sukeliančių dujų ir (ar) jų mišinių, montavimo, aptarnavimo, techninės priežiūros, remonto ir (ar) eksploatacijos nutraukimo darbus pažeidimas užtraukia baudą nuo dviejų tūkstančių iki keturių tūkstančių eurų.\n\nReikalavimo užtikrinti, kad fluorintų šiltnamio efektą sukeliančių dujų ir jų mišinių turinčios įrangos montavimo, aptarnavimo, techninės priežiūros, remonto, tikrinimo dėl nuotėkio, surinkimo iš įrangos, įrangos eksploatacijos nutraukimo ir (ar) išmontavimo darbus atliktų teisės aktų nustatytas kompetencijas turintys asmenys, pažeidimas užtraukia baudą nuo dviejų tūkstančių iki keturių tūkstančių eurų.\n\nFluorintų šiltnamio efektą sukeliančių dujų ir jų mišinių pardavimas ir pirkimas montavimo, aptarnavimo, priežiūros ar remonto tikslais pažeidžiant reikalavimus ir nehermetiškos įrangos, kuri užpildyta fluorintomis šiltnamio efektą sukeliančiomis dujomis ir jų mišiniais, pardavimas galutiniam naudotojui pažeidžiant reikalavimus, fluorintų šiltnamio efektą sukeliančių dujų ir jų mišinių turinčios įrangos montavimo, aptarnavimo, priežiūros ar remonto paslaugų pirkimas pažeidžiant reikalavimus užtraukia baudą nuo dviejų tūkstančių iki keturių tūkstančių eurų.\n\nFluorintų šiltnamio efektą sukeliančių dujų ir jų mišinių turinčių gaminių ir įrangos pateikimas rinkai ir (arba) importas pažeidžiant ženklinimo reikalavimus užtraukia baudą nuo vieno tūkstančio iki dviejų tūkstančių eurų.\n\nReikalavimo tikrinti fluorintų šiltnamio efektą sukeliančių dujų ir jų mišinių turinčią įrangą dėl galimo nuotėkio pažeidimas arba įrangos, turinčios gedimų, dėl kurių fluorintos šiltnamio efektą sukeliančios dujos ir jų mišiniai patenka arba gali patekti į atmosferą, eksploatavimas, fluorintų šiltnamio efektą sukeliančių dujų ir jų mišinių nuotėkio aptikimo sistemų įrengimo ir tikrinimo, fluorintų šiltnamio efektą sukeliančių dujų ir jų mišinių surinkimo iš jų turinčios įrangos ir gaminių reikalavimų pažeidimas užtraukia baudą nuo dviejų tūkstančių iki aštuonių tūkstančių eurų.\n\nReikalavimo transporto priemonių oro kondicionierių pildymo fluorintomis šiltnamio efektą sukeliančiomis dujomis veiklos vykdytojui suteikti privalomą oro kondicionieriaus pildymo paslaugos rezultato kokybės garantinį terminą ne mažiau kaip trims mėnesiams pažeidimas užtraukia baudą nuo dviejų tūkstančių iki aštuonių tūkstančių eurų.\n\nApribojimų dėl fluorintų šiltnamio efektą sukeliančių dujų ir jų mišinių naudojimo būdų ar leidžiamo naudoti kiekio pažeidimas ir (arba) uždraustų pateikti rinkai ar naudoti fluorintų šiltnamio efektą sukeliančių dujų ir jų mišinių, gaminių ir įrangos, kurie turi šių dujų ir jų mišinių arba kurių veikimas priklauso nuo šių dujų ir jų mišinių, teikimas rinkai ir (arba) naudojimas užtraukia baudą nuo dešimt iki trisdešimt eurų už kiekvieną CO2 ekvivalento toną.\n\nFluorintų šiltnamio efektą sukeliančių dujų ir jų mišinių, gaminių ir įrangos, kurie yra iš anksto užpildyti šiomis dujomis ir jų mišiniais, pateikimas Europos Sąjungos rinkai neturint atitinkamos teikimo rinkai kvotos ar licencijos užtraukia baudą nuo dešimt iki penkiasdešimt eurų už kiekvieną CO2 ekvivalento toną.\n\nŠio straipsnio dešimtojoje ir vienuoliktojoje dalyse numatytas pažeidimas, padarytas pakartotinai, užtraukia baudą nuo dvidešimt iki vieno šimto eurų už kiekvieną CO2 ekvivalento toną.\n\nUž šio straipsnio dešimtojoje, vienuoliktojoje ir dvyliktojoje dalyse numatytus pažeidimus skiriamas gaminių, įrangos, fluorintų šiltnamio efektą sukeliančių dujų ir jų mišinių ir už neteisėtą veiklą gautų pajamų konfiskavimas.“"
    },
    {
      "provision_ref": "art19",
      "section": "19",
      "title": "19 straipsnis. 114 straipsnio pakeitimas",
      "content": "1. Pakeisti 114 straipsnio pavadinimą ir jį išdėstyti taip:\n\n„114 straipsnis. Juridinių asmenų atsakomybė už gręžinių projektavimo, įrengimo, konservavimo ir likvidavimo reikalavimų pažeidimą, požeminio vandens gavybos ar angliavandenilių gręžinio ir geoterminių gręžinių sistemos naudojimą, kai gręžinys ar gręžinių sistema neįregistruoti Žemės gelmių registre“.\n\n2. Papildyti 114 straipsnį 4 dalimi:\n\n„Žemės gelmių registre neįregistruotos geoterminių gręžinių sistemos, neįregistruoto požeminio vandens gavybos gręžinio ir (ar) angliavandenilių gręžinio naudojimas užtraukia baudą nuo devynių šimtų iki trijų tūkstančių eurų.“"
    },
    {
      "provision_ref": "art20",
      "section": "20",
      "title": "20 straipsnis. 116 straipsnio pakeitimas",
      "content": "Pakeisti 116 straipsnį ir jį išdėstyti taip:\n\n„116 straipsnis. Juridinių asmenų atsakomybė už apvaliosios medienos matavimo, apskaitos ir ženklinimo tvarkos, biržių atrėžimo ir (ar) medžių atrinkimo bei ženklinimo kirsti reikalavimų, leidimų kirsti mišką išdavimo tvarkos, medienos ruošos, gabenimo, miško išteklių naudojimo tvarkos, vidinės miškotvarkos projektų sudarymo, miško naudojimo reikalavimų pažeidimus, miško tvarkymą ir (ar) naudojimą pažeidžiant miškotvarkos projekto sprendinius, medžių ir krūmų kirtimą miško žemėje ir (ar) medienos ištraukimą miško kirtimų taisyklėse nustatytu draudžiamu metu\n\nApvaliosios medienos matavimo, apskaitos ir ženklinimo tvarkos pažeidimas užtraukia baudą nuo aštuonių šimtų penkiasdešimt iki vieno tūkstančio septynių šimtų eurų.\n\nBiržių atrėžimas ir (ar) medžių atrinkimas bei ženklinimas kirsti pažeidžiant biržių atrėžimo ir įvertinimo, miško kirtimo, privačių miškų tvarkymo ir naudojimo nustatytą tvarką, taip pat medienos ruošos, gabenimo, miško išteklių naudojimo tvarkos pažeidimas užtraukia baudą nuo vieno tūkstančio dviejų šimtų iki dviejų tūkstančių trijų šimtų eurų.\n\nNetinkamas ūkinių priemonių projektavimas, kai dėl to pateiktas derinti vidinės miškotvarkos projektas įvertinamas neigiamai, ir (arba) neteisingas miškų amžiaus ir rūšinės sudėties nustatymas sudarant miškotvarkos projektus užtraukia baudą nuo vieno tūkstančio dviejų šimtų iki dviejų tūkstančių trijų šimtų eurų.\n\nMiško tvarkymas ir (ar) naudojimas pažeidžiant miškotvarkos projekto sprendinius užtraukia baudą nuo vieno tūkstančio keturių šimtų iki trijų tūkstančių eurų.\n\nLeidimų kirsti mišką išdavimo tvarkos pažeidimas užtraukia baudą nuo vieno tūkstančio iki dviejų tūkstančių eurų.\n\nMedžių ir krūmų kirtimas miško žemėje ir (ar) medienos ištraukimas aplinkos ministro tvirtinamose miško kirtimų taisyklėse nustatytu draudžiamu metu užtraukia baudą nuo dviejų tūkstančių iki keturių tūkstančių eurų.\n\nŠio straipsnio šeštojoje dalyje numatytas pažeidimas, padarytas pakartotinai, užtraukia baudą nuo trijų tūkstančių iki penkių tūkstančių eurų.\n\nUž šio straipsnio septintojoje dalyje numatytus pažeidimus gali būti skiriamas pažeidimo padarymo įrankių ir priemonių konfiskavimas.“"
    },
    {
      "provision_ref": "art21",
      "section": "21",
      "title": "21 straipsnis. 117 straipsnio pakeitimas",
      "content": "Papildyti 117 straipsnį 9 dalimi:\n\n„Už šio straipsnio pirmojoje, antrojoje, trečiojoje, ketvirtojoje dalyse numatytus pažeidimus gali būti skiriamas pažeidimo padarymo įrankių ir priemonių konfiskavimas. Už šio straipsnio penktojoje, šeštojoje, septintojoje, aštuntojoje dalyse numatytus pažeidimus privaloma skirti pažeidimo padarymo įrankių ir priemonių konfiskavimą. Už šio straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje dalyse numatytus pažeidimus privaloma skirti iškirstos medienos arba iš šios veiklos gautų pajamų konfiskavimą.“"
    },
    {
      "provision_ref": "art22",
      "section": "22",
      "title": "22 straipsnis. 118 straipsnio pakeitimas",
      "content": "Papildyti 118 straipsnį 9 dalimi:\n\n„Už šio straipsnio pirmojoje, antrojoje, trečiojoje, ketvirtojoje dalyse numatytus pažeidimus gali būti skiriamas pažeidimo padarymo įrankių ir priemonių konfiskavimas. Už šio straipsnio penktojoje, šeštojoje, septintojoje, aštuntojoje dalyse numatytus pažeidimus privaloma skirti pažeidimo padarymo įrankių ir priemonių konfiskavimą. Už šio straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje dalyse numatytus pažeidimus privaloma skirti iškirstos medienos arba iš šios veiklos gautų pajamų konfiskavimą.“"
    },
    {
      "provision_ref": "art23",
      "section": "23",
      "title": "23 straipsnis. Įstatymo papildymas 1181 straipsniu",
      "content": "Papildyti Įstatymą 1181 straipsniu:\n\n„1181 straipsnis. Juridinių asmenų atsakomybė už informacijos apie medieną ir medienos produktus saugojimo ir teikimo, deramo patikrinimo, medienos ir medienos produktų pateikimo rinkai reikalavimų pažeidimą\n\nReglamente (ES) Nr. 995/2010 nustatytų informacijos apie medieną ir medienos produktus saugojimo ir teikimo kompetentingoms institucijoms reikalavimų pažeidimas po rašytinio įspėjimo užtraukia baudą nuo dvidešimt penkių iki trijų šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo trijų šimtų iki šešių šimtų eurų.\n\nReglamente (ES) Nr. 995/2010 nustatytos deramo patikrinimo sistemos netaikymas arba šios sistemos reikalavimų pažeidimas po rašytinio įspėjimo užtraukia baudą nuo penkiasdešimt iki keturių šimtų eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo keturių šimtų iki aštuonių šimtų eurų.\n\nNeteisėtai paruoštos medienos ir iš jos pagamintų medienos produktų pateikimo rinkai pagal Reglamentą (ES) Nr. 995/2010 pažeidimas, išskyrus šio įstatymo 116 ir 117 straipsniuose numatytus pažeidimus, užtraukia baudą nuo dviejų šimtų iki vieno tūkstančio eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo vieno tūkstančio iki dviejų tūkstančių eurų.\n\nUž šio straipsnio šeštojoje dalyje numatytą pažeidimą gali būti skiriamas neteisėtai paruoštos medienos ir iš jos pagamintų medienos produktų konfiskavimas.“"
    },
    {
      "provision_ref": "art24",
      "section": "24",
      "title": "24 straipsnis. Įstatymo papildymas 1221 straipsniu",
      "content": "Papildyti Įstatymą 1221 straipsniu:\n\n„1221 straipsnis. Juridinių asmenų atsakomybė už laukinių augalų ar grybų išteklių naudojimą pažeidžiant laukinių augalų ar grybų naudojimą reglamentuojančius teisės aktus\n\nLaukinių augalų ar grybų, jų dalių žalojimas ar naikinimas arba šių augalų ar grybų, jų dalių rinkimas ar paėmimas iš aplinkos, arba šių augalų ar grybų, jų dalių ar gaminių iš jų įgijimas, laikymas, perdirbimas, gabenimas ar kitoks naudojimas, laukinių augalų ar grybų arba jų augaviečių žalojimas ar naikinimas pažeidžiant laukinių augalų ar grybų naudojimą reglamentuojančius teisės aktus po rašytinio įspėjimo apie pažeidimą užtraukia baudą nuo dviejų šimtų iki vieno tūkstančio septynių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo trijų šimtų iki trijų tūkstančių eurų.\n\nLaukinių augalų ar grybų, jų dalių žalojimas ar naikinimas arba šių augalų ar grybų, jų dalių rinkimas ar paėmimas iš aplinkos, laukinių augalų ar grybų augaviečių žalojimas ar naikinimas valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje pažeidžiant laukinių augalų ar grybų naudojimą reglamentuojančius teisės aktus užtraukia baudą nuo keturių šimtų iki dviejų tūkstančių penkių šimtų eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo keturių šimtų iki trijų tūkstančių aštuonių šimtų eurų.\n\nPrekyba laukiniais augalais ar grybais, jų dalimis ar gaminiais iš jų pažeidžiant laukinių augalų ar grybų prekybą reglamentuojančius teisės aktus, turint laukinių augalų ar grybų, jų dalių ar gaminių iš jų teisėtą įsigijimą patvirtinančius dokumentus, jeigu tokius dokumentus privaloma turėti, po rašytinio įspėjimo apie pažeidimą užtraukia baudą nuo dviejų šimtų iki vieno tūkstančio penkių šimtų eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo penkių šimtų iki trijų tūkstančių trijų šimtų eurų.\n\nPrekyba laukiniais augalais ar grybais, jų dalimis ar gaminiais iš jų pažeidžiant laukinių augalų ar grybų prekybą reglamentuojančius teisės aktus, neturint laukinių augalų ar grybų, jų dalių ar gaminių iš jų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo šešių šimtų iki trijų tūkstančių šešių šimtų eurų.\n\nŠio straipsnio septintojoje dalyje numatytas pažeidimas, padarytas pakartotinai, užtraukia baudą nuo devynių šimtų iki penkių tūkstančių penkių šimtų eurų.\n\nLaukinių augalų ar grybų introdukcija, reintrodukcija pažeidžiant laukinių augalų ar grybų introdukciją, reintrodukciją reglamentuojančius teisės aktus užtraukia baudą nuo penkių šimtų iki vieno tūkstančio penkių šimtų eurų.\n\nŠio straipsnio devintojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki trijų tūkstančių aštuonių šimtų eurų.\n\nLaukinių augalų ar grybų perkėlimas pažeidžiant laukinių augalų ar grybų perkėlimą reglamentuojančius teisės aktus užtraukia baudą nuo dviejų šimtų penkiasdešimt iki aštuonių šimtų penkiasdešimt eurų.\n\nŠio straipsnio vienuoliktojoje dalyje numatytas pažeidimas, padarytas pakartotinai, užtraukia baudą nuo keturių šimtų iki vieno tūkstančio aštuonių šimtų eurų.\n\nUž šio straipsnio pirmojoje, antrojoje, trečiojoje, ketvirtojoje, penktojoje, šeštojoje, devintojoje, dešimtojoje, vienuoliktojoje, dvyliktojoje dalyse numatytus pažeidimus gali būti skiriamas pažeidimo padarymo įrankių ir priemonių, laukinių augalų ar grybų, jų dalių ar gaminių iš jų konfiskavimas. Už šio straipsnio septintojoje, aštuntojoje dalyse numatytus pažeidimus gali būti skiriamas pažeidimo padarymo įrankių, priemonių konfiskavimas ir privalomai skiriamas laukinių augalų ar grybų, jų dalių ar gaminių iš jų konfiskavimas.“"
    },
    {
      "provision_ref": "art25",
      "section": "25",
      "title": "25 straipsnis. Įstatymo papildymas 1222 straipsniu",
      "content": "Papildyti Įstatymą 1222 straipsniu:\n\n„1222 straipsnis. Juridinių asmenų atsakomybė už saugomų rūšių naudojimą pažeidžiant saugomų rūšių naudojimą reglamentuojančius teisės aktus, saugomų rūšių apsaugos reikalavimų pažeidimus\n\nSaugomų rūšių augalų ar grybų, jų dalių žalojimas, naikinimas arba šių augalų ar grybų, jų dalių rinkimas, paėmimas iš aplinkos, arba šių augalų ar grybų, jų dalių ar gaminių iš jų įgijimas, laikymas, perdirbimas, gabenimas ar kitoks naudojimas pažeidžiant aplinkos ministro tvirtinamo saugomų rūšių naudojimo tvarkos aprašo ar kitų saugomų augalų rūšių naudojimą reglamentuojančių teisės aktų reikalavimus užtraukia baudą nuo šešių šimtų iki dviejų tūkstančių aštuonių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki trijų tūkstančių penkių šimtų eurų.\n\nSaugomų rūšių augalų ar grybų, jų dalių žalojimas ar naikinimas arba šių augalų ar grybų, jų dalių rinkimas ar paėmimas iš aplinkos valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje pažeidžiant aplinkos ministro tvirtinamo saugomų rūšių naudojimo tvarkos aprašo ar kitų saugomų rūšių augalų ar grybų naudojimą reglamentuojančių teisės aktų reikalavimus užtraukia baudą nuo devynių šimtų iki trijų tūkstančių aštuonių šimtų eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo vieno tūkstančio devynių šimtų iki keturių tūkstančių penkių šimtų eurų.\n\nSaugomų rūšių augalų ar grybų augaviečių žalojimas ar naikinimas užtraukia baudą nuo penkių šimtų iki vieno tūkstančio aštuonių šimtų eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki trijų tūkstančių eurų.\n\nSaugomų rūšių augalų ar grybų augaviečių žalojimas ar naikinimas valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje užtraukia baudą nuo vieno tūkstančio penkių šimtų iki trijų tūkstančių trijų šimtų eurų.\n\nŠio straipsnio septintojoje dalyje numatytas pažeidimas, padarytas pakartotinai, užtraukia baudą nuo vieno tūkstančio aštuonių šimtų iki keturių tūkstančių penkių šimtų eurų.\n\nSaugomų rūšių gyvūnų gaudymas, žalojimas, naikinimas, trikdymas arba šių gyvūnų, jų dalių paėmimas iš aplinkos, šių gyvūnų, jų dalių ar gaminių iš jų įgijimas, perdirbimas, gabenimas ar kitoks naudojimas, išskyrus prekybą ir laikymą nelaisvėje, pažeidžiant aplinkos ministro tvirtinamo saugomų rūšių naudojimo tvarkos aprašo ar kitų saugomų rūšių gyvūnų naudojimą reglamentuojančių teisės aktų reikalavimus užtraukia baudą nuo šešių šimtų iki trijų tūkstančių šešių šimtų eurų.\n\nŠio straipsnio devintojoje dalyje numatytas pažeidimas, padarytas pakartotinai, užtraukia baudą nuo vieno tūkstančio penkių šimtų iki keturių tūkstančių penkių šimtų eurų.\n\nSaugomų rūšių gyvūnų gaudymas, žalojimas, naikinimas, trikdymas arba šių gyvūnų, jų dalių paėmimas iš aplinkos valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje pažeidžiant aplinkos ministro tvirtinamo saugomų rūšių naudojimo tvarkos aprašo ar kitų saugomų rūšių gyvūnų naudojimą, išskyrus prekybą ir laikymą nelaisvėje, reglamentuojančių teisės aktų reikalavimus užtraukia baudą nuo vieno tūkstančio aštuonių šimtų iki penkių tūkstančių devynių šimtų eurų.\n\nŠio straipsnio vienuoliktojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki šešių tūkstančių devynių šimtų eurų.\n\nSaugomų rūšių gyvūnų buveinių, veisimosi, maitinimosi, žiemojimo vietų ar sąlygų, migracijos kelių apsaugos reikalavimus reglamentuojančių teisės aktų pažeidimas užtraukia baudą nuo penkių šimtų iki trijų tūkstančių penkių šimtų eurų.\n\nŠio straipsnio tryliktojoje dalyje numatytas pažeidimas, padarytas pakartotinai, užtraukia baudą nuo devynių šimtų iki penkių tūkstančių eurų.\n\nSaugomų rūšių gyvūnų buveinių, veisimosi, maitinimosi, žiemojimo vietų ar sąlygų, migracijos kelių valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje apsaugos reikalavimus reglamentuojančių teisės aktų pažeidimas užtraukia baudą nuo vieno tūkstančio iki penkių tūkstančių penkių šimtų eurų.\n\nŠio straipsnio penkioliktojoje dalyje numatytas pažeidimas, padarytas pakartotinai, užtraukia baudą nuo trijų tūkstančių penkių šimtų iki aštuonių tūkstančių eurų.\n\nSaugomų rūšių apsaugos reikalavimus reglamentuojančių teisės aktų pažeidimas užtraukia baudą nuo penkių šimtų iki dviejų tūkstančių eurų.\n\nŠio straipsnio septynioliktojoje dalyje numatytas pažeidimas, padarytas pakartotinai, užtraukia baudą nuo devynių šimtų iki dviejų tūkstančių aštuonių šimtų eurų.\n\nSaugomų rūšių apsaugos reikalavimų pažeidimas valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje užtraukia baudą nuo vieno tūkstančio trijų šimtų iki trijų tūkstančių penkių šimtų eurų.\n\nŠio straipsnio devynioliktojoje dalyje numatytas pažeidimas, padarytas pakartotinai, užtraukia baudą nuo vieno tūkstančio penkių šimtų iki keturių tūkstančių aštuonių šimtų eurų.\n\nPrekyba saugomomis rūšimis, jų dalimis ar gaminiais iš jų pažeidžiant prekybos saugomomis rūšimis reglamentuojančius teisės aktus ar Reglamentą (EB) Nr. 338/97, turint saugomų rūšių, jų dalių ar gaminių iš jų teisėtą įsigijimą patvirtinančius dokumentus, jeigu tokius dokumentus privaloma turėti, po rašytinio įspėjimo užtraukia baudą nuo šešių šimtų iki keturių tūkstančių eurų.\n\nŠio straipsnio dvidešimt pirmojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki šešių tūkstančių eurų.\n\nPrekyba saugomomis rūšimis, jų dalimis ar gaminiais iš jų pažeidžiant prekybą saugomomis rūšimis reglamentuojančius teisės aktus ar Reglamentą (EB) Nr. 338/97, neturint saugomų rūšių, jų dalių ar gaminių iš jų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo vieno tūkstančio iki septynių tūkstančių penkių šimtų eurų.\n\nŠio straipsnio dvidešimt trečiojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki devynių tūkstančių eurų.\n\nPrekyba saugomų rūšių paukščiais ar žinduoliais, jų dalimis ar gaminiais iš jų pažeidžiant prekybą saugomų paukščių ar žinduolių rūšių gyvūnais reglamentuojančius teisės aktus ar Reglamentą (EB) Nr. 338/97, neturint saugomų paukščių ir žinduolių rūšių, jų dalių ar gaminių iš jų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo trijų tūkstančių aštuonių šimtų iki dvylikos tūkstančių eurų.\n\nŠio straipsnio dvidešimt penktojoje dalyje numatytas pažeidimas, padarytas pakartotinai, užtraukia baudą nuo penkių tūkstančių iki dvidešimt tūkstančių eurų.\n\nUž šio straipsnio pirmojoje, antrojoje, trečiojoje, ketvirtojoje, penktojoje, šeštojoje, septintojoje, aštuntojoje, devintojoje, dešimtojoje, vienuoliktojoje, dvyliktojoje, tryliktojoje, keturioliktojoje, penkioliktojoje, šešioliktojoje, septynioliktojoje, aštuonioliktojoje, devynioliktojoje, dvidešimtojoje dalyse numatytus pažeidimus gali būti skiriamas pažeidimo padarymo įrankių ir priemonių konfiskavimas. Už šio straipsnio pirmojoje, antrojoje, trečiojoje, ketvirtojoje, devintojoje, dešimtojoje, vienuoliktojoje, dvyliktojoje, dvidešimt pirmojoje, dvidešimt antrojoje dalyse numatytus pažeidimus gali būti skiriamas saugomų rūšių, jų dalių ar gaminių iš jų konfiskavimas. Už šio straipsnio dvidešimt trečiojoje, dvidešimt ketvirtojoje, dvidešimt penktojoje ir dvidešimt šeštojoje dalyse numatytus pažeidimus privaloma skirti saugomų rūšių, jų dalių ar gaminių iš jų konfiskavimą.“"
    },
    {
      "provision_ref": "art26",
      "section": "26",
      "title": "26 straipsnis. Įstatymo papildymas 1223 straipsniu",
      "content": "Papildyti Įstatymą 1223 straipsniu:\n\n„1223 straipsnis. Juridinių asmenų atsakomybė už laukinių gyvūnų išteklių naudojimą pažeidžiant laukinių gyvūnų naudojimą reglamentuojančius teisės aktus\n\nLaukinių gyvūnų gaudymas, žalojimas, naikinimas, trikdymas arba šių gyvūnų ar jų dalių paėmimas iš aplinkos, arba šių gyvūnų, jų dalių ar gaminių iš jų įgijimas, perdirbimas, gabenimas ar kitoks naudojimas pažeidžiant laukinių gyvūnų naudojimą reglamentuojančius teisės aktus užtraukia baudą nuo penkių šimtų iki dviejų tūkstančių penkių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo vieno tūkstančio dviejų šimtų iki trijų tūkstančių penkių šimtų eurų.\n\nLaukinių gyvūnų gaudymas, žalojimas, naikinimas, trikdymas arba šių gyvūnų ar jų dalių paėmimas iš aplinkos valstybiniame rezervate, valstybiniame draustinyje, valstybiniame parke, biosferos rezervate, biosferos poligone ar Europos ekologinio tinklo „Natura 2000“ teritorijoje pažeidžiant laukinių gyvūnų naudojimą reglamentuojančius teisės aktus užtraukia baudą nuo aštuonių šimtų iki keturių tūkstančių eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo vieno tūkstančio devynių šimtų iki keturių tūkstančių penkių šimtų eurų.\n\nLaukinių gyvūnų laikymas pažeidžiant aplinkos ministro tvirtinamose laukinių gyvūnų naudojimo taisyklėse nustatytus reikalavimus ar kitus laukinių gyvūnų laikymą nelaisvėje reglamentuojančius teisės aktus, kai asmuo turi laukinių gyvūnų teisėtą įsigijimą patvirtinančius dokumentus, jeigu tokius dokumentus privaloma turėti, po rašytinio įspėjimo užtraukia baudą nuo penkių šimtų iki dviejų tūkstančių eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo septynių šimtų iki penkių tūkstančių eurų.\n\nLaukinių gyvūnų laikymas pažeidžiant aplinkos ministro tvirtinamose laukinių gyvūnų naudojimo taisyklėse nustatytus reikalavimus ar kitus laukinių gyvūnų laikymą nelaisvėje reglamentuojančius teisės aktus, kai asmuo neturi laukinių gyvūnų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo aštuonių šimtų iki penkių tūkstančių penkių šimtų eurų.\n\nŠio straipsnio septintojoje dalyje numatytas pažeidimas, padarytas pakartotinai, užtraukia baudą nuo vieno tūkstančio penkių šimtų iki septynių tūkstančių eurų.\n\nPrekyba laukiniais gyvūnais, jų dalimis ar gaminiais iš jų pažeidžiant prekybą laukiniais gyvūnais reglamentuojančius teisės aktus, turint laukinių gyvūnų, jų dalių ar gaminių iš jų teisėtą įsigijimą patvirtinančius dokumentus, jeigu tokius dokumentus privaloma turėti, po rašytinio įspėjimo užtraukia baudą nuo penkių šimtų iki trijų tūkstančių eurų.\n\nŠio straipsnio devintojoje dalyje numatytas pažeidimas, padarytas pakartotinai, užtraukia baudą nuo šešių šimtų iki keturių tūkstančių eurų.\n\nPrekyba laukiniais gyvūnais, jų dalimis ar gaminiais iš jų pažeidžiant prekybą laukiniais gyvūnais reglamentuojančius teisės aktus, neturint laukinių gyvūnų, jų dalių ar gaminių iš jų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo aštuonių šimtų penkiasdešimt iki penkių tūkstančių eurų.\n\nŠio straipsnio vienuoliktojoje dalyje numatytas pažeidimas, padarytas pakartotinai, užtraukia baudą nuo vieno tūkstančio dviejų šimtų iki septynių tūkstančių eurų.\n\nPrekyba laukiniais paukščiais ar žinduoliais, jų dalimis ar gaminiais iš jų pažeidžiant prekybą laukiniais gyvūnais reglamentuojančius teisės aktus, neturint gyvūnų, jų dalių ar gaminių iš jų teisėtą įsigijimą patvirtinančių dokumentų, jeigu tokius dokumentus privaloma turėti, užtraukia baudą nuo dviejų tūkstančių penkių šimtų iki dešimt tūkstančių eurų.\n\nŠio straipsnio tryliktojoje dalyje numatytas pažeidimas, padarytas pakartotinai, užtraukia baudą nuo keturių tūkstančių iki dvylikos tūkstančių eurų.\n\nLaukinių gyvūnų introdukcija, reintrodukcija pažeidžiant laukinių gyvūnų introdukciją, reintrodukciją reglamentuojančius teisės aktus užtraukia baudą nuo penkių šimtų iki trijų tūkstančių penkių šimtų eurų.\n\nŠio straipsnio penkioliktojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki penkių tūkstančių eurų.\n\nLaukinių gyvūnų perkėlimas ar išleidimas į laisvę pažeidžiant laukinių gyvūnų perkėlimą ar išleidimą į laisvę reglamentuojančius teisės aktus užtraukia baudą nuo dviejų šimtų iki vieno tūkstančio penkių šimtų penkiasdešimt eurų.\n\nŠio straipsnio septynioliktojoje dalyje numatytas pažeidimas, padarytas pakartotinai, užtraukia baudą nuo keturių šimtų iki dviejų tūkstančių penkių šimtų eurų.\n\nLaukinių gyvūnų buveinių, veisimosi, maitinimosi ir žiemojimo vietų ar sąlygų, migracijos kelių apsaugos reikalavimus reglamentuojančių teisės aktų pažeidimas užtraukia baudą nuo dviejų šimtų penkiasdešimt iki vieno tūkstančio aštuonių šimtų eurų.\n\nŠio straipsnio devynioliktojoje dalyje numatytas pažeidimas, padarytas pakartotinai, užtraukia baudą nuo penkių šimtų iki trijų tūkstančių eurų.\n\nLaukinių gyvūnų buveinių, veisimosi, maitinimosi ir žiemojimo vietų ar sąlygų, migracijos kelių apsaugos reikalavimus reglamentuojančių teisės aktų pažeidimas arba laukinių gyvūnų tyčinis žalojimas ar sunaikinimas vykdant ūkinę veiklą užtraukia baudą nuo dviejų šimtų iki devynių šimtų eurų.\n\nŠio straipsnio dvidešimt pirmojoje dalyje numatytas pažeidimas, padarytas pakartotinai, užtraukia baudą nuo septynių šimtų iki vieno tūkstančio penkių šimtų eurų.\n\nUž šio straipsnio penktojoje, šeštojoje, devintojoje, dešimtojoje, penkioliktojoje, šešioliktojoje, septynioliktojoje, aštuonioliktojoje, devynioliktojoje, dvidešimtojoje dalyse numatytus pažeidimus gali būti skiriamas pažeidimo padarymo įrankių ir priemonių, laukinių gyvūnų, jų dalių ar gaminių iš jų konfiskavimas. Už šio straipsnio pirmojoje, antrojoje, trečiojoje, ketvirtojoje, septintojoje, aštuntojoje, vienuoliktojoje, dvyliktojoje, tryliktojoje, keturioliktojoje dalyse numatytus pažeidimus privaloma skirti pažeidimo padarymo įrankių ir priemonių, laukinių gyvūnų, jų dalių ar gaminių iš jų konfiskavimą.“"
    },
    {
      "provision_ref": "art27",
      "section": "27",
      "title": "27 straipsnis. Įstatymo papildymas 1224 straipsniu",
      "content": "Papildyti Įstatymą 1224 straipsniu:\n\n„1224 straipsnis. Juridinių asmenų atsakomybė už neteisėtą invazinių rūšių naudojimą ir valdymo priemonių nevykdymą\n\nInvazinių rūšių naikinimo, izoliavimo ar gausos reguliavimo priemonių naudojimas pažeidžiant invazinių rūšių naudojimą, valdymą, gausos reguliavimą ir plitimo prevenciją reglamentuojančius teisės aktus ar Reglamentą (ES) 1143/2014 po rašytinio įspėjimo užtraukia baudą nuo dviejų šimtų iki dviejų tūkstančių penkių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo penkių šimtų iki penkių tūkstančių penkių šimtų eurų.\n\nInvazinių rūšių laikymas, auginimas, veisimas, dauginimas, mainymas, įvežimas į Lietuvos Respubliką, išvežimas iš Lietuvos Respublikos, vežimas per Lietuvos Respublikos teritoriją ar kitoks naudojimas pažeidžiant invazinių rūšių naudojimą, valdymą, gausos reguliavimą ir plitimo prevenciją reglamentuojančius teisės aktus užtraukia baudą nuo penkių šimtų iki dviejų tūkstančių penkių šimtų eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo aštuonių šimtų iki trijų tūkstančių aštuonių šimtų eurų.\n\nInvazinių rūšių pateikimas rinkai, tyčinis paleidimas į aplinką ar tyčinė introdukcija pažeidžiant invazinių rūšių naudojimą, valdymą, gausos reguliavimą ir plitimo prevenciją reglamentuojančius teisės aktus ar Reglamentą (ES) 1143/2014 užtraukia baudą nuo aštuonių šimtų iki trijų tūkstančių penkių šimtų eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo vieno tūkstančio iki penkių tūkstančių penkių šimtų eurų.\n\nUž šio straipsnio trečiojoje, ketvirtojoje dalyse numatytus pažeidimus gali būti skiriamas pažeidimo padarymo įrankių ir priemonių, invazinių rūšių konfiskavimas. Už šio straipsnio penktojoje, šeštojoje dalyse numatytus pažeidimus gali būti skiriamas pažeidimo padarymo įrankių, priemonių konfiskavimas ir privaloma skirti invazinių rūšių konfiskavimą.\n\nŠio straipsnio nuostatos taikomos tik gyviems invazinių rūšių egzemplioriams ir galinčioms daugintis jų dalims, gametoms, sėkloms, kiaušiniams ar auginiams, taip pat visiems šių rūšių hibridams, kurių atstovai gali išgyventi ir toliau daugintis.“"
    },
    {
      "provision_ref": "art28",
      "section": "28",
      "title": "28 straipsnis. Įstatymo papildymas 1225 straipsniu",
      "content": "Papildyti Įstatymą 1225 straipsniu:\n\n„1225 straipsnis. Juridinių asmenų atsakomybė už Lietuvos Respublikos želdynų įstatymo, kitų želdynų ir želdinių apsaugą, priežiūrą ir tvarkymą, želdynų projektavimą, želdinių veisimą reglamentuojančių teisės aktų pažeidimą\n\nNeteisėtas krūmų, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini krūmai, augantys miesto gyvenamojoje vietovėje, užtraukia baudą nuo devynių šimtų iki keturių tūkstančių eurų.\n\nNeteisėtas krūmų, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini krūmai, augantys kaimo gyvenamojoje vietovėje, užtraukia baudą nuo šešių šimtų iki trijų tūkstančių eurų.\n\nNeteisėtas medžių, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini medžiai, augantys į gamtinį karkasą nepatenkančioje teritorijoje, esančioje miesto gyvenamojoje vietovėje, užtraukia baudą nuo dviejų tūkstančių septynių šimtų iki trylikos tūkstančių penkių šimtų eurų.\n\nNeteisėtas medžių, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini medžiai, augantys į gamtinį karkasą patenkančioje teritorijoje, esančioje miesto gyvenamojoje vietovėje, užtraukia baudą nuo keturių tūkstančių penkiasdešimt iki dvidešimt tūkstančių dviejų šimtų penkiasdešimt eurų.\n\nNeteisėtas medžių, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini medžiai, augantys į gamtinį karkasą nepatenkančioje teritorijoje, esančioje kaimo gyvenamojoje vietovėje, užtraukia baudą nuo vieno tūkstančio aštuonių šimtų iki devynių tūkstančių eurų.\n\nNeteisėtas medžių, kurie pagal Želdynų įstatymą priskiriami saugotiniems želdiniams, naikinimas, kai sunaikinami saugotini medžiai, augantys į gamtinį karkasą patenkančioje teritorijoje, esančioje kaimo gyvenamojoje vietovėje, užtraukia baudą nuo dviejų tūkstančių septynių šimtų iki trylikos tūkstančių penkių šimtų eurų.\n\nNeteisėtas ne miško žemėje įveistų ar natūraliai miesto gyvenamojoje vietovėje augančių krūmų ar lianų, nepriskiriamų saugotiniems želdiniams, naikinimas užtraukia baudą nuo penkių šimtų dešimt iki dviejų tūkstančių penkių šimtų penkiasdešimt eurų.\n\nNeteisėtas ne miško žemėje įveistų ar natūraliai kaimo gyvenamojoje vietovėje augančių krūmų ar lianų, nepriskiriamų saugotiniems želdiniams, naikinimas užtraukia baudą nuo trijų šimtų keturiasdešimt iki vieno tūkstančio septynių šimtų eurų.\n\nNeteisėtas ne miško žemėje įveistų ar natūraliai miesto gyvenamojoje vietovėje augančių medžių, nepriskiriamų saugotiniems želdiniams, naikinimas užtraukia baudą nuo vieno tūkstančio dvidešimt iki penkių tūkstančių vieno šimto eurų.\n\nNeteisėtas ne miško žemėje įveistų ar natūraliai kaimo gyvenamojoje vietovėje augančių medžių, nepriskiriamų saugotiniems želdiniams, naikinimas užtraukia baudą nuo šešių šimtų aštuoniasdešimt iki trijų tūkstančių keturių šimtų eurų.\n\nNeteisėtas želdynų statinių ir įrenginių gadinimas, naikinimas ar perkėlimas užtraukia baudą nuo trijų šimtų keturiasdešimt iki vieno tūkstančio septynių šimtų eurų.\n\nAplinkos ministro tvirtinamų sodmenų kokybės reikalavimų pažeidimas, želdynų įrengimo ir želdinių veisimo taisyklėse nustatytų reikalavimų pažeidimas, želdynų ir želdinių sanitarinės apsaugos taisyklėse nustatytų reikalavimų pažeidimas, medžių ir krūmų, vandens telkinių, esančių želdynuose, priežiūros taisyklėse nustatytų reikalavimų pažeidimas, želdinių apsaugos vykdant statybos darbus taisyklėse nustatytų reikalavimų pažeidimas užtraukia baudą nuo keturių šimtų dvidešimt iki dviejų tūkstančių vieno šimto eurų.\n\nŽeldynų ir želdinių inventorizavimo, želdynų ir želdinių būklės ekspertizės, želdynų projektavimo, įrengimo, pertvarkymo, želdinių veisimo, medžių ir krūmų kirtimo, genėjimo, želdinių apsaugos nuo ligų ir kenkėjų darbų atlikimas, kai darbus atlieka ar jiems vadovauja juridinių asmenų darbuotojai, kurie neatitinka teisės aktuose nustatytų kvalifikacijos reikalavimų šiems darbams atlikti, po rašytinio įspėjimo užtraukia baudą nuo keturių šimtų dvidešimt iki dviejų tūkstančių vieno šimto eurų.“"
    },
    {
      "provision_ref": "art29",
      "section": "29",
      "title": "29 straipsnis. Įstatymo papildymas 1226 straipsniu",
      "content": "Papildyti Įstatymą 1226 straipsniu:\n\n„1226 straipsnis. Juridinių asmenų atsakomybė už genetiškai modifikuotų organizmų ar genetiškai modifikuotų produktų naudojimą reglamentuojančių teisės aktų reikalavimų pažeidimą\n\nGenetiškai modifikuotų organizmų išleidimas į aplinką, genetiškai modifikuotų organizmų ar genetiškai modifikuotų produktų įvežimas į Lietuvos Respublikos teritoriją ar vežimas per Lietuvos Respublikos teritoriją, ar išvežimas iš Lietuvos Respublikos pažeidžiant teisės aktuose nustatytus reikalavimus, išskyrus šio straipsnio trečiojoje, ketvirtojoje, penktojoje, dešimtojoje, vienuoliktojoje, dvyliktojoje, tryliktojoje, keturioliktojoje, penkioliktojoje dalyse numatytus nusižengimus, užtraukia baudą nuo vieno tūkstančio penkių šimtų iki septynių tūkstančių penkių šimtų eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo trijų tūkstančių iki dešimt tūkstančių eurų.\n\nGenetiškai modifikuotų augalų, kurių auginimas įteisintas Europos Sąjungoje, bet apribotas ar uždraustas Lietuvos Respublikos teritorijoje arba jos dalyje, auginimas tiekimo rinkai tikslais užtraukia baudą nuo dviejų tūkstančių iki septynių tūkstančių eurų.\n\nGenetiškai modifikuotų augalų, kurių auginimas neįteisintas Europos Sąjungoje, auginimas tiekimo rinkai tikslais užtraukia baudą nuo šešių tūkstančių iki devynių tūkstančių eurų.\n\nŠio straipsnio trečiojoje ir ketvirtojoje dalyse numatytas pažeidimas, padarytas pakartotinai, užtraukia baudą nuo septynių tūkstančių iki dvylikos tūkstančių eurų.\n\nGenetiškai modifikuotų organizmų naudojimas pažeidžiant teisės aktuose nustatytus reikalavimus teikti informaciją ir duomenis kompetentingoms institucijoms ir informuoti visuomenę apie naudojamus genetiškai modifikuotus organizmus, jų keliamą neigiamą poveikį žmonių sveikatai ir aplinkai ir nesiimant veiksmų genetiškai modifikuotų organizmų, kaip produktų ar esančių kituose produktuose, tiekimui rinkai sustabdyti užtraukia baudą nuo aštuonių šimtų iki dviejų tūkstančių eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki penkių tūkstančių eurų.\n\nPareigos nedelsiant pranešti kompetentingoms institucijoms apie nelaimingą atsitikimą, įvykusį naudojant genetiškai modifikuotus mikroorganizmus arba organizmus, ir imtis visų priemonių neigiamiems padariniams pašalinti nevykdymas užtraukia baudą nuo vieno tūkstančio penkių šimtų iki keturių tūkstančių aštuonių šimtų eurų.\n\nŠio straipsnio septintojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki septynių tūkstančių eurų.\n\nGenetiškai modifikuotų organizmų ar produktų pakavimo, fasavimo ir (ar) ženklinimo reikalavimų pažeidimas užtraukia baudą nuo septynių šimtų iki vieno tūkstančio penkių šimtų eurų.\n\nŠio straipsnio devintojoje dalyje numatytas pažeidimas, padarytas pakartotinai, užtraukia baudą nuo vieno tūkstančio penkių šimtų iki trijų tūkstančių eurų.\n\nAplinkos ministro tvirtinamų genetiškai modifikuotų augalų pasėlių sambūvio su tradicinių ir ekologiškų augalų pasėliais taisyklėse nustatytų reikalavimų pažeidimas, išskyrus numatytą šio straipsnio keturioliktojoje dalyje, užtraukia baudą nuo vieno tūkstančio iki keturių tūkstančių eurų.\n\nŠio straipsnio vienuoliktojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių iki septynių tūkstančių eurų.\n\nGenetiškai modifikuotų augalų pasėlių auginimas pažeidžiant pareigą pranešti apie tai atsakingoms institucijoms užtraukia baudą nuo vieno tūkstančio dviejų šimtų iki keturių tūkstančių penkių šimtų eurų.\n\nDauginamosios medžiagos, turinčios Europos Sąjungoje auginti neįteisintų genetiškai modifikuotų organizmų priemaišų, tiekimas rinkai užtraukia baudą nuo šešių tūkstančių iki aštuonių tūkstančių eurų.“"
    },
    {
      "provision_ref": "art30",
      "section": "30",
      "title": "30 straipsnis. Įstatymo papildymas 1227 straipsniu",
      "content": "Papildyti Įstatymą 1227 straipsniu:\n\n„1227 straipsnis. Juridinių asmenų atsakomybė už genetiškai modifikuotų organizmų riboto naudojimo veiklos vykdymo sąlygų pažeidimą\n\nTeisės aktuose nustatytų genetiškai modifikuotų mikroorganizmų pirmosios pavojingumo klasės ar genetiškai modifikuotų organizmų, išskyrus mikroorganizmus, pirmojo pavojingumo lygio riboto naudojimo veiklos vykdymo sąlygų pažeidimas užtraukia baudą nuo keturių šimtų penkiasdešimt iki vieno tūkstančio trijų šimtų penkiasdešimt eurų.\n\nŠio straipsnio pirmojoje dalyje numatytas pažeidimas, padarytas pakartotinai, užtraukia baudą nuo aštuonių šimtų aštuoniasdešimt iki dviejų tūkstančių šešių šimtų keturiasdešimt eurų.\n\nTeisės aktuose nustatytų genetiškai modifikuotų mikroorganizmų antrosios pavojingumo klasės ar genetiškai modifikuotų organizmų, išskyrus mikroorganizmus, aukštesniojo pavojingumo lygio riboto naudojimo veiklos vykdymo sąlygų pažeidimas užtraukia baudą nuo vieno tūkstančio trijų šimtų iki trijų tūkstančių devynių šimtų eurų.\n\nŠio straipsnio trečiojoje dalyje numatytas pažeidimas, padarytas pakartotinai, užtraukia baudą nuo dviejų tūkstančių dviejų šimtų iki šešių tūkstančių šešių šimtų eurų.\n\nTeisės aktuose nustatytų genetiškai modifikuotų mikroorganizmų trečiosios pavojingumo klasės riboto naudojimo veiklos vykdymo sąlygų pažeidimas užtraukia baudą nuo keturių tūkstančių keturių šimtų iki trylikos tūkstančių dviejų šimtų eurų.\n\nŠio straipsnio penktojoje dalyje numatytas pažeidimas, padarytas pakartotinai, užtraukia baudą nuo šešių tūkstančių penkių šimtų iki devyniolikos tūkstančių penkių šimtų eurų.\n\nTeisės aktuose nustatytų genetiškai modifikuotų mikroorganizmų ketvirtosios pavojingumo klasės riboto naudojimo veiklos vykdymo sąlygų pažeidimas užtraukia baudą nuo septynių tūkstančių trijų šimtų iki dvidešimt vieno tūkstančio devynių šimtų eurų.\n\nŠio straipsnio septintojoje dalyje numatytas pažeidimas, padarytas pakartotinai, užtraukia baudą nuo dešimt tūkstančių iki trisdešimt tūkstančių eurų.“"
    },
    {
      "provision_ref": "art31",
      "section": "31",
      "title": "31 straipsnis. Įstatymo priedo pakeitimas",
      "content": "1. Papildyti Įstatymo priedą nauju 1 punktu:\n\n„1. 1996 m. gruodžio 9 d. Tarybos reglamentas (EB) Nr. 338/97 dėl laukinės faunos ir floros rūšių apsaugos kontroliuojant jų prekybą.“\n\n2. Buvusius 1–15 punktus laikyti atitinkamai 2–16 punktais.\n\n3. Papildyti Įstatymo priedą 61 punktu:\n\n„61. 2010 m. spalio 20 d. Europos Parlamento ir Tarybos reglamentas (ES) Nr. 995/2010, kuriuo nustatomos veiklos vykdytojų, pateikiančių rinkai medieną ir medienos produktus, pareigos.“\n\n4. Papildyti Įstatymo priedą 101 punktu:\n\n„101. 2014 m. spalio 22 d. Europos Parlamento ir Tarybos reglamentas (ES) Nr. 1143/2014 dėl invazinių svetimų rūšių introdukcijos ir plitimo prevencijos ir valdymo.“\n\n5. Papildyti Įstatymo priedą 17 punktu:\n\n„17. 2024 m. vasario 7 d. Europos Parlamento ir Tarybos reglamentas (ES) 2024/573 dėl fluorintų šiltnamio efektą sukeliančių dujų, kuriuo iš dalies keičiama Direktyva (ES) 2019/1937 ir panaikinamas Reglamentas (ES) Nr. 517/2014.“"
    },
    {
      "provision_ref": "art32",
      "section": "32",
      "title": "32 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 19 straipsnį ir šio straipsnio 3 dalį, įsigalioja 2024 m. liepos 2 d.\n\n2. Šio įstatymo 19 straipsnis įsigalioja 2025 m. gegužės 1 d.\n\n3. Lietuvos Respublikos Vyriausybė iki 2024 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
