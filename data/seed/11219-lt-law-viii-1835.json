{
  "id": "lt-law-viii-1835",
  "type": "statute",
  "title": "Lietuvos Respublikos akcinių bendrovių įstatymas",
  "short_name": "VIII-1835",
  "status": "in_force",
  "issued_date": "2000-07-13",
  "in_force_date": "2001-07-01",
  "url": "https://e-tar.lt/portal/lt/legalAct/TAR.E22116F1B0E0/BtJJoWAfaT",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymo sritis",
      "content": "Pakeistas straipsnio pavadinimas:\nNr. XII-2062, 2015-11-24, paskelbta TAR 2015-12-02, i. k. 2015-19173\n\n1. Šis Įstatymas reglamentuoja įmonių, kurių teisinės formos yra akcinė bendrovė ir uždaroji akcinė bendrovė, steigimą, valdymą, veiklą, reorganizavimą, pertvarkymą, atskyrimą ir likvidavimą, akcininkų teises ir pareigas, taip pat užsienio bendrovių filialų steigimą bei jų veiklos nutraukimą. Kai šio Įstatymo normos taikomos ir akcinei bendrovei, ir uždarajai akcinei bendrovei, vartojamas žodis „bendrovė“.\n\n2. Įstatyme nenustatytus akcinių bendrovių, kurios pagal Vertybinių popierių įstatymą laikomos vertybinių popierių emitentais, reglamentavimo ypatumus nustato Vertybinių popierių įstatymas. Šio Įstatymo nuostatos dėl akcinių bendrovių, kurių akcijomis leista prekiauti reguliuojamoje rinkoje, taikomos akcinėms bendrovėms, kurių akcijomis leista prekiauti Lietuvos Respublikoje, kitoje Europos Sąjungos valstybėje narėje ar Europos ekonominei erdvei priklausančioje valstybėje veikiančioje reguliuojamoje rinkoje.\n\n3. Šis Įstatymas finansų įstaigoms taikomas tiek, kiek kiti įstatymai ir Europos Sąjungos teisės aktus įgyvendinantys kiti teisės aktai, reglamentuojantys finansinių paslaugų teikimą ar finansų įstaigų veiklą arba finansų įstaigų ir finansų įstaigų sistemos stabilumą, nenustato kitaip.\nPapildyta straipsnio dalimi:\nNr. XII-2062, 2015-11-24, paskelbta TAR 2015-12-02, i. k. 2015-19173\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n4. Šis Įstatymas kolektyvinio investavimo subjektams, veikiantiems pagal Lietuvos Respublikos kolektyvinio investavimo subjektų įstatymą, Lietuvos Respublikos informuotiesiems investuotojams skirtų kolektyvinio investavimo subjektų įstatymą ir Lietuvos Respublikos alternatyviųjų kolektyvinio investavimo subjektų valdytojų įstatymą, taikomas tiek, kiek šie įstatymai nenustato kitaip.\nPapildyta straipsnio dalimi:\nNr. XIII-1883, 2018-12-20, paskelbta TAR 2019-01-08, i. k. 2019-00239\n\n5. Šis Įstatymas specialiosios paskirties bendrovėms, nurodytoms Lietuvos Respublikos pakeitimo vertybiniais popieriais ir padengtųjų obligacijų įstatyme, taikomas tiek, kiek Pakeitimo vertybiniais popieriais ir padengtųjų obligacijų įstatyme nenustatyta kitaip.\nPapildyta straipsnio dalimi:\nNr. XIV-1332, 2022-06-30, paskelbta TAR 2022-07-13, i. k. 2022-15397\n\n6. Įstatymo nuostatos yra suderintos su šio Įstatymo priede pateiktais Europos Sąjungos teisės aktais.\nStraipsnio dalies numeracijos pakeitimas:\nNr. XII-2062, 2015-11-24, paskelbta TAR 2015-12-02, i. k. 2015-19173\nNr. XIII-1883, 2018-12-20, paskelbta TAR 2019-01-08, i. k. 2019-00239\nNr. XIV-1332, 2022-06-30, paskelbta TAR 2022-07-13, i. k. 2022-15397\n\nStraipsnio pakeitimai:\nNr. X-715, 2006-06-22, Žin., 2006, Nr. 77-2964 (2006-07-14)\nNr. X-1580, 2008-06-05, Žin., 2008, Nr. 71-2706 (2008-06-21)\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art2",
      "section": "2",
      "title": "2 straipsnis. Akcinė bendrovė ir uždaroji akcinė bendrovė",
      "content": "1. Bendrovė yra įmonė, kurios įstatinis kapitalas padalytas į dalis, vadinamas akcijomis.\n\n2. Bendrovė yra ribotos civilinės atsakomybės privatusis juridinis asmuo.\n\n3. Akcinės bendrovės įstatinis kapitalas turi būti ne mažesnis kaip 25 tūkstančiai eurų. Jos akcijos gali būti platinamos ir jomis prekiaujama viešai, vadovaujantis vertybinių popierių rinką reglamentuojančiais teisės aktais.\nStraipsnio dalies pakeitimai:\nNr. XII-1224, 2014-10-14, paskelbta TAR 2014-10-22, i. k. 2014-14524\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Uždarosios akcinės bendrovės įstatinis kapitalas turi būti ne mažesnis kaip vienas tūkstantis eurų. Uždarosios akcinės bendrovės akcijos negali būti platinamos ir jomis prekiaujama viešai, jeigu įstatymai nenustato kitaip. Jeigu uždarosios akcinės bendrovės siūlomos akcijos ar jų siūlymas atitinka bent vieną iš Vertybinių popierių įstatyme ir (arba) 2017 m. birželio 14 d. Europos Parlamento ir Tarybos reglamente (ES) 2017/1129 dėl prospekto, kuris turi būti skelbiamas, kai vertybiniai popieriai siūlomi viešai arba įtraukiami į prekybos reguliuojamoje rinkoje sąrašą, ir kuriuo panaikinama Direktyva 2003/71/EB, nustatytų sąlygų, kai vertybinius popierius viešai siūlant nereikalaujama paskelbti prospekto, akcijų siūlymas tos uždarosios akcinės bendrovės akcininkams, darbuotojams, kreditoriams, profesionaliesiems investuotojams, kurie atitinka Lietuvos Respublikos finansinių priemonių rinkų įstatyme nustatytus kriterijus, ir informuotiesiems investuotojams, kurie atitinka Informuotiesiems investuotojams skirtų kolektyvinio investavimo subjektų įstatyme nustatytus kriterijus, nėra laikomas vertybinių popierių viešu siūlymu.\nStraipsnio dalies pakeitimai:\nNr. XII-1224, 2014-10-14, paskelbta TAR 2014-10-22, i. k. 2014-14524\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2357, 2019-07-16, paskelbta TAR 2019-07-19, i. k. 2019-11979\nNr. XIV-827, 2021-12-23, paskelbta TAR 2021-12-30, i. k. 2021-27719\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5. Akcinės bendrovės pavadinime turi būti jos teisinę formą nusakantys žodžiai „akcinė bendrovė“ arba šių žodžių santrumpa „AB“. Uždarosios akcinės bendrovės pavadinime turi būti jos teisinę formą nusakantys žodžiai „uždaroji akcinė bendrovė“ arba šių žodžių santrumpa „UAB“.\n\n6. Santykiuose su kitais asmenimis naudojamuose bendrovės rašytiniuose dokumentuose, taip pat dokumentuose, pasirašytuose Lietuvos Respublikos elektroninės atpažinties ir elektroninių operacijų patikimumo užtikrinimo paslaugų įstatymo nustatyta tvarka ir perduodamuose elektroninių ryšių priemonėmis, ir bendrovės interneto svetainėje, jeigu bendrovė ją turi, turi būti Lietuvos Respublikos civilinio kodekso 2.44 straipsnyje nurodyta informacija.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7. Bendrovės buveinė turi būti Lietuvos Respublikoje.\n\n8. Bendrovė savo veikloje vadovaujasi įstatais, Civiliniu kodeksu, šiuo ir kitais įstatymais bei teisės aktais.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art3",
      "section": "3",
      "title": "3 straipsnis. Akcininkai",
      "content": "1. Akcininkai yra fiziniai ir juridiniai asmenys, kurie turi įsigiję bendrovės akcijų.\n\n2. Kiekvienas akcininkas bendrovėje turi tokias teises, kokias suteikia jam nuosavybės teise priklausančios bendrovės akcijos. Esant toms pačioms aplinkybėms visi tos pačios klasės akcijų savininkai turi vienodas teises ir pareigas."
    },
    {
      "provision_ref": "art4",
      "section": "4",
      "title": "4 straipsnis. Bendrovės įstatai",
      "content": "1. Bendrovės įstatai yra dokumentas, kuriuo bendrovė vadovaujasi savo veikloje.\n\n2. Bendrovės įstatuose turi būti nurodyta:\n\n1) bendrovės pavadinimas;\n\n2) bendrovės teisinė forma (akcinė bendrovė ar uždaroji akcinė bendrovė);\n\n3) (neteko galios nuo 2010 m. sausio 5 d.);\n\n4) bendrovės veiklos tikslai, nurodant veiklos objektą;\n\n5) bendrovės įstatinio kapitalo dydis;\n\n6) akcijų skaičius, taip pat jų skaičius pagal klases, nominali vertė ir suteikiamos teisės;\n\n7) visuotinio akcininkų susirinkimo kompetencija, jo šaukimo tvarka;\n\n8) kiti bendrovės organai, jų kompetencija, šių organų narių rinkimo ir atšaukimo tvarka;\n\n9) bendrovės pranešimų skelbimo tvarka;\n\n10) šaltinis, kuriame skelbiami vieši pranešimai;\n\n11) bendrovės dokumentų ir kitos informacijos pateikimo akcininkams tvarka;\n\n12) sprendimų dėl bendrovės filialų ir atstovybių steigimo bei jų veiklos nutraukimo priėmimo tvarka, bendrovės filialų ir atstovybių vadovų skyrimo ir atšaukimo tvarka;\n\n13) bendrovės įstatų keitimo tvarka;\n\n14) bendrovės veiklos laikotarpis, jei jis yra ribotas;\n\n15) įstatų pasirašymo data.\n\n3. Bendrovės veiklos objektas įstatuose nurodomas trumpai apibūdinant bendrovės ūkinės komercinės veiklos pobūdį.\n\n4. Bendrovės įstatuose nurodomas šaltinis, kuriame skelbiami bendrovės vieši pranešimai, turi būti Lietuvos Respublikos dienraštis arba Vyriausybės nustatyta tvarka juridinių asmenų registro tvarkytojo leidžiamas elektroninis leidinys viešiems pranešimams skelbti. Bendrovės įstatuose gali būti nustatyta, kad bendrovės vieši pranešimai skelbiami dviejuose šaltiniuose, t. y. ir įstatuose nurodytame dienraštyje, ir Vyriausybės nustatyta tvarka juridinių asmenų registro tvarkytojo leidžiamame elektroniniame leidinyje viešiems pranešimams skelbti.\n\n5. Uždarosios akcinės bendrovės pavyzdinius įstatus tvirtina Vyriausybė ar jos įgaliota institucija.\n\n6. Įstatuose gali būti ir kitų nuostatų, neprieštaraujančių šiam ir kitiems įstatymams.\n\n7. Visuotinio akcininkų susirinkimo kompetencijos, jo šaukimo tvarkos, kitų bendrovės organų kompetencijos ir šių organų narių rinkimo ir atšaukimo tvarkos, bendrovės įstatų keitimo tvarkos įstatuose nurodyti nebūtina, jeigu tvarka ir kompetencija nesiskiria nuo šiame Įstatyme nustatytųjų ir apie tai nurodoma pačiuose įstatuose.\n\n8. Steigiamos bendrovės įstatus turi pasirašyti visi steigėjai arba jų įgalioti asmenys.\n\n9. Steigiamos bendrovės įstatai netenka galios, jeigu jie nebuvo pateikti juridinių asmenų registro tvarkytojui per 6 mėnesius nuo dienos, kurią juos pasirašė visi steigėjai.\n\n10. Visuotiniam akcininkų susirinkimui priėmus sprendimą pakeisti bendrovės įstatus, surašomas visas pakeistų įstatų tekstas ir po juo pasirašo visuotinio akcininkų susirinkimo įgaliotas asmuo.\n\n11. Bendrovės įstatus pasirašiusių asmenų parašų tapatumas notaro netvirtinamas.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-611, 2009-12-22, Žin., 2010, Nr. 1-22 (2010-01-05)"
    },
    {
      "provision_ref": "art5",
      "section": "5",
      "title": "5 straipsnis. Patronuojanti ir dukterinė bendrovės",
      "content": "1. Laikoma, kad bendrovė yra patronuojanti, jei ji kitoje bendrovėje, kuri yra jos dukterinė bendrovė, tiesiogiai ir (ar) netiesiogiai turi balsų daugumą arba tiesiogiai ar netiesiogiai gali daryti lemiamą įtaką kitai bendrovei.\n\n2. Laikoma, kad bendrovė tiesiogiai turi balsų daugumą kitoje bendrovėje, jeigu ji turi įgijusi kitos bendrovės akcijų, visuotiniame akcininkų susirinkime suteikiančių daugiau kaip 1/2 balsų.\n\n3. Laikoma, kad bendrovė netiesiogiai turi balsų daugumą trečiojoje bendrovėje, jeigu ji tiesiogiai turi balsų daugumą bendrovėje, kuri tiesiogiai ar netiesiogiai turi balsų daugumą trečiojoje bendrovėje.\n\n4. Laikoma, kad tiesiogiai daryti lemiamą įtaką kitai bendrovei gali bendrovė, kuri yra tos bendrovės akcininkė ir:\n\n1) turi teisę rinkti ar atšaukti kitos bendrovės vadovą, daugumą valdybos ar stebėtojų tarybos narių, arba\n\n2) pagal susitarimus, sudarytus su kitais akcininkais, turi balsų daugumą toje bendrovėje. Įgaliojimas, suteikiantis bendrovei teisę atstovauti kitam akcininkui ir už jį balsuoti bei priimti sprendimus, yra pakankamas tokio susitarimo įrodymas.\n\n5. Laikoma, kad netiesiogiai daryti lemiamą įtaką trečiajai bendrovei gali bendrovė, kuri atitinka bent vieną iš šių sąlygų:\n\n1) ši bendrovė gali tiesiogiai daryti lemiamą įtaką kitai bendrovei, kuri tiesiogiai ar netiesiogiai turi balsų daugumą trečiojoje bendrovėje arba tiesiogiai ar netiesiogiai gali daryti lemiamą įtaką trečiajai bendrovei;\n\n2) ši bendrovė tiesiogiai ar netiesiogiai turi balsų daugumą kitoje bendrovėje, kuri gali tiesiogiai ar netiesiogiai daryti lemiamą įtaką trečiajai bendrovei;\n\n3) kartu su kitomis bendrovėmis, kuriose tiesiogiai ar netiesiogiai ši bendrovė turi balsų daugumą arba kurioms gali tiesiogiai ar netiesiogiai daryti lemiamą įtaką, turi balsų daugumą trečiojoje bendrovėje arba šiame punkte nurodytos kitos bendrovės kartu turi balsų daugumą trečiojoje bendrovėje.\n\nAntrasis skirsnis\nBENDROVĖS STEIGIMAS"
    },
    {
      "provision_ref": "art6",
      "section": "6",
      "title": "6 straipsnis. Steigėjai",
      "content": "1. Bendrovės steigėjai gali būti ir fiziniai, ir juridiniai asmenys.\n\n2. Kiekvienas bendrovės steigėjas turi įsigyti bendrovės akcijų ir tapti jos akcininku.\n\n3. Dokumentai, sudaryti steigiamos bendrovės vardu, bei su bendrovės įsteigimu susiję dokumentai ne vėliau kaip per 7 dienas nuo bendrovės įregistravimo turi būti perduoti bendrovės vadovui perdavimo aktu."
    },
    {
      "provision_ref": "art7",
      "section": "7",
      "title": "7 straipsnis. Bendrovės steigimo sutartis ir steigimo aktas",
      "content": "1. Bendrovės steigimo sutartis sudaroma, kai bendrovę steigia du ar daugiau steigėjų. Kai bendrovę steigia vienas steigėjas, sudaromas bendrovės steigimo aktas.\n\n2. Bendrovės steigimo sutartyje turi būti nurodyta:\n\n1) duomenys apie steigėjus;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2) steigiamos bendrovės pavadinimas ir buveinė;\n\n3) asmenys, kurie turi teisę atstovauti steigiamai bendrovei, bei jų teisės ir pareigos;\n\n4) bendrovės įstatinio kapitalo dydis;\n\n5) akcijos nominali vertė, emisijos kaina;\n\n6) akcijų skaičius pagal klases, jų suteikiamos teisės;\n\n7) kiekvieno steigėjo įsigyjamų akcijų skaičius, taip pat jų skaičius pagal klases;\n\n8) kiekvieno steigėjo įsigyjamų akcijų apmokėjimo tvarka ir terminai, taip pat pradinių įnašų įmokėjimo tvarka ir terminai;\n\n9) kiekvieno steigėjo nepiniginis įnašas, jeigu akcijos iš dalies apmokamos nepiniginiu įnašu;\n\n10) steigiamojo susirinkimo sušaukimo terminai, jeigu steigiamasis susirinkimas šaukiamas;\n\n11) steigiamos bendrovės dokumentų, taip pat informacijos, susijusios su steigiamuoju susirinkimu, pateikimo steigėjams tvarka, jeigu steigiamasis susirinkimas šaukiamas;\n\n12) steigimo išlaidų kompensavimas ir atlyginimas už steigimą;\n\n13) sandorių steigiamos bendrovės vardu sudarymo ir jų tvirtinimo tvarka;\n\n14) pradinių įnašų grąžinimo tvarka, jei bendrovė nebūtų įregistruota;\n\n15) steigimo sutarties sudarymo data.\n\n21. Šio straipsnio 2 dalies 1 punkte nurodyti duomenys yra:\n\n1) fizinio asmens vardas, pavardė, asmens kodas ir korespondencijos adresas; juridinio asmens pavadinimas, teisinė forma, kodas, buveinė ir juridinio asmens atstovo vardas, pavardė, asmens kodas, korespondencijos adresas;\nStraipsnio punkto pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n2) jeigu steigėjas yra užsienio valstybės fizinis asmuo, be šios dalies 1 punkte nurodytų duomenų apie fizinį asmenį, papildomai nurodoma to asmens gimimo data (jeigu pagal užsienio valstybės teisės aktus asmens kodas nesuteikiamas, nurodoma tik gimimo data) ir valstybės, kuri išdavė asmens dokumentus, pavadinimas; jeigu steigėjas yra užsienio valstybės juridinis asmuo, be šios dalies 1 punkte nurodytų duomenų apie juridinį asmenį, papildomai nurodoma valstybės, kurioje tas juridinis asmuo įregistruotas, pavadinimas, registras, kuriame juridinis asmuo įregistruotas, ir jo įregistravimo tame registre data;\n\n3) jeigu steigėja yra valstybė ar savivaldybė, nurodomas valstybės ar savivaldybės pavadinimas, kodas ir valstybės ar savivaldybės, kaip steigėjos ir akcininkės, teises ir pareigas įgyvendinančios institucijos pavadinimas, teisinė forma, kodas, buveinė;\n\n4) jeigu steigėjai yra juridinio asmens statuso neturinčio fondo dalyviai, nurodomas fondo pavadinimas, priežiūros institucijos suteiktas kodas, jeigu jis buvo suteiktas, ir šios dalies 1 ir 2 punktuose nurodyti duomenys apie fondo valdymo įmonę;\n\n5) jeigu steigėjai yra asmenys, įsigyjantys akcijų bendrosios nuosavybės teise, be šioje dalyje nurodytų duomenų apie kiekvieną asmenį, papildomai nurodoma, kuris iš jų yra šių steigėjų įgaliotas asmuo.\n\nPapildyta straipsnio dalimi:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n3. Bendrovės steigimo sutartyje gali būti ir kitų įstatymams neprieštaraujančių nuostatų.\n\n4. Bendrovės steigimo sutartį pasirašo visi steigėjai arba jų įgalioti asmenys.\n\n5. Bendrovės steigimo sutartis, sudaryta šiame straipsnyje nustatyta tvarka, suteikia teisę atidaryti steigiamos bendrovės kaupiamąją sąskaitą kredito ar elektroninių pinigų įstaigoje.\nStraipsnio dalies pakeitimai:\nNr. XIV-77, 2020-12-15, paskelbta TAR 2020-12-22, i. k. 2020-28123\n\n6. Bendrovės steigimo sutartis pateikiama juridinių asmenų registro tvarkytojui kartu su kitais įstatymų nustatytais bendrovei įregistruoti reikalingais dokumentais. Steigimo sutartį pakeitus iki bendrovės įregistravimo, juridinių asmenų registro tvarkytojui kartu su steigimo sutartimi pateikiami ir pakeitimai.\n\n7. Bendrovės steigimo akto turiniui taikomi bendrovės steigimo sutarčiai šio straipsnio 2 dalyje, išskyrus 10 ir 11 punktus, nustatyti reikalavimai. Steigimo aktui taip pat taikomos šio straipsnio 3–6 dalys.\n\n8. Uždarosios akcinės bendrovės pavyzdines steigimo akto ir steigimo sutarties formas tvirtina Vyriausybė ar jos įgaliota institucija.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-611, 2009-12-22, Žin., 2010, Nr. 1-22 (2010-01-05)"
    },
    {
      "provision_ref": "art8",
      "section": "8",
      "title": "8 straipsnis. Steigiamos bendrovės akcijų pasirašymas ir apmokėjimas",
      "content": "1. Steigėjai atskiros akcijų pasirašymo sutarties nesudaro, akcijų pasirašymo sutarties sąlygos nustatomos steigimo sutartyje ar steigimo akte. Laikoma, kad bendrovės steigimo sutartis ar steigimo aktas yra kartu ir akcijų pasirašymo sutartis.\n\n2. Steigiamos bendrovės akcijos turi būti visiškai apmokėtos per steigimo sutartyje ar steigimo akte nustatytą terminą, kuris negali būti ilgesnis kaip 12 mėnesių nuo jo sudarymo dienos.\n\n3. Steigiamos bendrovės akcijų apmokėjimui taikomos šio Įstatymo 45 straipsnio 1, 2, 3, 7, 10, 11 ir 12 dalys.\n\n4. Pradiniai įnašai už pasirašytas akcijas per steigimo sutartyje ar steigimo akte nustatytą terminą mokami į steigiamos bendrovės kaupiamąją sąskaitą. Kaupiamojoje sąskaitoje esančios lėšos gali būti naudojamos tik po bendrovės įregistravimo.\n\n5. Kiekvieno steigėjo pradinis įnašas turi būti mokamas pinigais. Jis turi būti ne mažesnis kaip 1/4 dalis visų jo pasirašytų akcijų nominalios vertės ir pasirašytų akcijų nominalios vertės viso perviršio sumos.\n\n6. Įmokėtų pradinių įnašų suma turi būti ne mažesnė už šio Įstatymo 2 straipsnyje nustatytą bendrovės minimalų įstatinį kapitalą.\n\n7. Likusi dalis už steigėjo pasirašytas akcijas po bendrovės įsteigimo gali būti apmokama tiek pinigais, tiek nepiniginiais įnašais.\n\n8. Nepiniginį įnašą, kuriuo numatoma iš dalies apmokėti akcijas, turi įvertinti nepriklausomas turto vertintojas teisės aktų, reglamentuojančių turto vertinimą, nustatyta tvarka. Turto vertinimo ataskaitoje, be kitos informacijos, turi būti:\n\n1) duomenys apie asmenį, kurio turtas įvertintas, nurodyti šio Įstatymo 7 straipsnio 21 dalyje;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2) kiekvieno iš įvertinto turto elementų aprašymas;\n\n3) panaudotų vertinimo metodų aprašymas;\n\n4) nurodytas numatomų įsigyti už nepiniginį įnašą akcijų skaičius, akcijos nominali vertė ir akcijos priedas (akcijos nominalios vertės perviršis);\n\n5) išvada, ar nustatyta nepiniginio įnašo vertė atitinka akcijų, numatomų išleisti už šį įnašą, skaičių pagal jų nominalių verčių ir akcijų priedų (akcijų nominalių verčių perviršio) sumą.\n\n9. Šio straipsnio 8 dalyje nurodyta turto vertinimo ataskaita turi būti pateikta steigėjams.\n\n10. Šio straipsnio 8 dalyje nurodyta turto vertinimo ataskaita kartu su kitais bendrovei įregistruoti įstatymų nustatytais dokumentais turi būti pateikta juridinių asmenų registro tvarkytojui.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)"
    },
    {
      "provision_ref": "art9",
      "section": "9",
      "title": "9 straipsnis. Akcinės bendrovės steigimo ataskaita",
      "content": "1. Kai visi pradiniai įnašai už akcijas yra įmokėti ir yra įvertinti nepiniginiai įnašai, kuriais iš dalies apmokamos akcijos, ne vėliau kaip likus 10 dienų iki steigiamojo susirinkimo turi būti parengta akcinės bendrovės steigimo ataskaita. Ataskaitoje turi būti nurodyta:\n\n1) steigimo išlaidos;\n\n2) apmokėto įstatinio kapitalo dydis;\n\n3) už akcijas įmokėtų pinigų suma;\n\n4) nepiniginiai įnašai už pasirašytas akcijas, šių įnašų vertė ir nuorodos į turto vertintojų, įvertinusių nepiniginius įnašus, ataskaitas;\n\n5) akcijų, kurias kiekvienas steigėjas pasirašė ir įmokėjo pradinius įnašus, skaičius, taip pat jų skaičius pagal klases;\n\n6) kompensuojamos steigimo išlaidos, atlyginimas už steigimą.\n\n2. Steigimo ataskaita pateikiama juridinių asmenų registro tvarkytojui kartu su kitais akcinei bendrovei įregistruoti įstatymų nustatytais dokumentais.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)"
    },
    {
      "provision_ref": "art10",
      "section": "10",
      "title": "10 straipsnis. Steigiamasis susirinkimas",
      "content": "1. Iki bendrovės įregistravimo turi būti sušauktas steigiamasis susirinkimas.\n\n2. Steigiamajame susirinkime kiekvienas steigėjas turi tiek balsų, kiek jam suteikia jo pasirašytos akcijos.\n\n3. Steigiamajam susirinkimui (taip pat pakartotiniam susirinkimui) taikomos šio Įstatymo nustatytos visuotiniam akcininkų susirinkimui nuostatos dėl atstovavimo, kvorumo nustatymo, sprendimų priėmimo bei protokolo surašymo.\n\n4. Steigiamasis susirinkimas turi patvirtinti akcinės bendrovės steigimo ataskaitą, išrinkti visuotinio akcininkų susirinkimo renkamų bendrovės organų narius, taip pat gali spręsti kitus visuotinio akcininkų susirinkimo kompetencijai šio Įstatymo priskirtus klausimus.\n\n5. Uždarosios akcinės bendrovės steigiamasis susirinkimas gali būti nešaukiamas, jeigu steigimo sutartyje ar steigimo akte yra nurodyti pagal įstatus visuotinio akcininkų susirinkimo renkamo uždarosios akcinės bendrovės organo nariai.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\n\nTREČIASIS SKIRSNIS\nBENDROVĖS REGISTRAVIMAS"
    },
    {
      "provision_ref": "art11",
      "section": "11",
      "title": "11 straipsnis. Bendrovės įregistravimas",
      "content": "1. Bendrovė laikoma įsteigta nuo jos įregistravimo juridinių asmenų registre.\n\n2. Bendrovė įregistruojama po to, kai yra įvertinti nepiniginiai įnašai, kuriais iš dalies apmokamos akcijos, sudaryta steigimo sutartis ar steigimo aktas, pasirašyti steigiamos bendrovės įstatai, įmokėti visi pradiniai įnašai už pasirašytas akcijas, įvyko steigiamasis susirinkimas (išskyrus šio Įstatymo 10 straipsnio 5 dalyje nustatytą atvejį), kuriame išrinktas pagal bendrovės įstatus visuotinio akcininkų susirinkimo renkamas bendrovės organas, patvirtinta akcinės bendrovės steigimo ataskaita, taip pat išrinkta valdyba (jeigu įstatuose nustatyta, kad ji sudaroma), išrinktas bendrovės vadovas ir įvykdytos kituose įstatymuose ir steigimo sutartyje ar steigimo akte nustatytos prievolės, taip pat juridinių asmenų registro tvarkytojui pateikti įstatymų nustatyti dokumentai.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XII-594, 2013-11-14, Žin., 2013, Nr. 120-6058 (2013-11-23)"
    },
    {
      "provision_ref": "art12",
      "section": "12",
      "title": "12 straipsnis. Juridinių asmenų registro duomenys",
      "content": "1. Be Civilinio kodekso 2.66 straipsnyje išvardytų duomenų, juridinių asmenų registre nurodoma:\n\n1) duomenys apie stebėtojų tarybos narius, nurodant stebėtojų tarybos pirmininką, jų išrinkimo ir įgaliojimų pabaigos datos;\n\n2) duomenys apie valdybos pirmininką, taip pat valdybos narių ir bendrovės vadovo išrinkimo bei įgaliojimų pabaigos datos;\n\n3) kiekybinio atstovavimo taisyklė, jeigu bendrovės įstatuose nustatytas kiekybinis atstovavimas, bei duomenys apie asmenis, kurie pagal kiekybinio atstovavimo taisyklę turi teisę kartu veikti bendrovės vardu, jų teisių ribos, įgaliojimų terminas, jeigu jis yra nustatytas;\n\n4) duomenys apie bendrovės akcininką, tapatūs duomenims, nurodytiems šio Įstatymo 7 straipsnio 21 dalyje, visų akcijų įgijimo ir visų ar dalies akcijų perleidimo datos (steigiant bendrovę visų akcijų įgijimo data laikoma bendrovės įregistravimo juridinių asmenų registre data), kai bendrovės akcininkas yra vienas asmuo;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5) neteko galios nuo 2010-01-05;\n\n6) bendrovės veiklos laikotarpis, jeigu jis ribotas;\n\n7) duomenys apie likvidatorių, jo paskyrimo ir įgaliojimų pabaigos datos, likvidatoriaus įgaliojimai, išskyrus numatytus įstatymuose ir bendrovės įstatuose;\n\n8) bendrovės interneto svetainės adresas, jeigu bendrovė ją turi.\n\n2. Šio straipsnio 1 dalies 1, 2, 3 ir 7 punktuose nurodyti duomenys apie fizinius asmenis yra fizinio asmens vardas, pavardė, asmens kodas ir korespondencijos adresas, o duomenys apie juridinius asmenis – juridinio asmens pavadinimas, teisinė forma, kodas ir buveinė. Apie užsienio valstybės fizinius asmenis papildomai nurodoma to asmens gimimo data (jeigu pagal užsienio valstybės teisės aktus asmens kodas nesuteikiamas, nurodoma tik gimimo data) ir valstybės, kuri išdavė asmens dokumentus, pavadinimas, o apie užsienio valstybės juridinius asmenis papildomai nurodoma valstybės, kurioje tas juridinis asmuo įregistruotas, pavadinimas, registras, kuriame juridinis asmuo įregistruotas, ir jo įregistravimo tame registre data.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n3. Neteko galios nuo 2017-07-13.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Kai keičiami juridinių asmenų registro duomenys ar bendrovės įstatai arba turi būti teikiami kiti įstatymų numatyti dokumentai, bendrovės vadovas per įstatymų nustatytus terminus turi pateikti juridinių asmenų registro tvarkytojui bendrovės organo sprendimą patvirtinantį dokumentą, jeigu toks sprendimas būtinas pagal įstatymus, ir kitus teisės aktų nustatytus dokumentus, išskyrus šio straipsnio 5 dalyje nustatytą atvejį.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Uždarosios akcinės bendrovės vadovas šio straipsnio 1 dalies 4 punkte nurodytus duomenis apie uždarosios akcinės bendrovės akcininką, visų akcijų įgijimo ir visų ar dalies akcijų perleidimo datas, kai uždarosios akcinės bendrovės akcininkas yra vienas asmuo, teikia Juridinių asmenų dalyvių informacinės sistemos tvarkytojui šio Įstatymo 411 straipsnio 2 dalyje nustatyta tvarka. Teikiant Juridinių asmenų dalyvių informacinės sistemos tvarkytojui šiuos duomenis, kartu Juridinių asmenų dalyvių informacinės sistemos nuostatuose nustatyta tvarka pateikiamas prašymas šiuos duomenis įregistruoti juridinių asmenų registre. Juridinių asmenų dalyvių informacinės sistemos tvarkytojas šiuos duomenis perduoda juridinių asmenų registro tvarkytojui per vieną darbo dieną nuo duomenų ir dokumentų pateikimo Juridinių asmenų dalyvių informacinės sistemos tvarkytojui dienos.\nPapildyta straipsnio dalimi:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n6. Bendrovė, turėdama santykių su trečiaisiais asmenimis, gali remtis juridinių asmenų registro duomenimis, informacija ir dokumentais tiktai po to, kai jie buvo viešai paskelbti juridinių asmenų registro nuostatų nustatyta tvarka, išskyrus atvejus, kai bendrovė įrodo, kad tretieji asmenys žinojo apie juos. Tačiau vykdant sandorius, sudarytus anksčiau nei šešioliktą dieną po viešo paskelbimo, remtis juridinių asmenų registro duomenimis, informacija ir dokumentais bendrovė negali, jeigu tretieji asmenys įrodo, kad apie juos negalėjo žinoti.\nStraipsnio dalies numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n7. Tretieji asmenys gali remtis bendrovės duomenimis, informacija ir dokumentais, dėl kurių sprendimai yra priimti, bet kurių pateikimo juridinių asmenų registro tvarkytojui ar įregistravimo juridinių asmenų registre formalumai dar nėra baigti. Tačiau pakeistais bendrovės įstatais tretieji asmenys gali remtis tik nuo jų įregistravimo juridinių asmenų registre.\nStraipsnio dalies numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n8. Po to, kai juridinių asmenų registro tvarkytojas paskelbia duomenis apie asmenis, turinčius teisę veikti bendrovės vardu, bendrovė, turėdama santykių su trečiaisiais asmenimis, negali remtis asmenų, turinčių teisę veikti bendrovės vardu, išrinkimo procedūrų pažeidimu, išskyrus atvejus, kai bendrovė įrodo, kad tretieji asmenys apie tai žinojo.\nStraipsnio dalies numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n9. Jeigu juridinių asmenų registro tvarkytojo paskelbti bendrovės duomenys ir informacija, taip pat bendrovės dokumentai ar nuorodos į dokumentus neatitinka juridinių asmenų registrui pateiktų dokumentų, bendrovė, turėdama santykių su trečiaisiais asmenimis, negali remtis paskelbtu tekstu, tačiau tretieji asmenys gali remtis paskelbtu tekstu, išskyrus atvejus, kai bendrovė įrodo, kad tretieji asmenys yra susipažinę su juridinių asmenų registrui pateiktais dokumentais.\nStraipsnio dalies numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n10. Bendrovė juridinių asmenų registro tvarkytojui gali savanoriškai teikti bendrovės įstatų ir kitų įstatymų numatytų dokumentų, taip pat juridinių asmenų registro duomenų vertimus į vieną ar kelias oficialias Europos Sąjungos valstybių narių kalbas. Pateikti vertimai turi būti viešai skelbiami juridinių asmenų registro nuostatų nustatyta tvarka. Jeigu juridinių asmenų registro tvarkytojui pateikti bendrovės duomenys ir dokumentai neatitinka jų vertimų, turėdama santykių su trečiaisiais asmenimis, bendrovė negali remtis šiais vertimais, tačiau tretieji asmenys gali jais remtis, išskyrus atvejus, kai bendrovė įrodo, kad tretieji asmenys yra susipažinę su juridinių asmenų registrui pateiktais bendrovės duomenimis ir dokumentais, kurių vertimais jie remiasi.\nStraipsnio dalies numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-611, 2009-12-22, Žin., 2010, Nr. 1-22 (2010-01-05)\nNr. XII-594, 2013-11-14, Žin., 2013, Nr. 120-6058 (2013-11-23)"
    },
    {
      "provision_ref": "art13",
      "section": "13",
      "title": "13 straipsnis. Turto įsigijimas iš akcinės bendrovės steigėjo",
      "content": "1. Dvejus metus nuo akcinės bendrovės įsteigimo kiekvienas jos sandoris dėl turto įsigijimo iš šios akcinės bendrovės steigėjo, kai sandorio arba bendra tokių sandorių suma per finansinius metus yra ne mažesnė kaip 1/10 akcinės bendrovės įstatinio kapitalo dydžio, turi būti visuotinio akcininkų susirinkimo patvirtintas kvalifikuota balsų dauguma, kuri negali būti mažesnė kaip 2/3 susirinkime dalyvaujančių akcininkų akcijų suteikiamų balsų.\n\n2. Šio straipsnio 1 dalyje nurodytas turtas iki visuotinio akcininkų susirinkimo turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka. Turto vertinimo ataskaitai taikomi reikalavimai, nustatyti šio Įstatymo 8 straipsnio 8 dalies 1, 2 ir 3 punktuose. Turto vertinimo ataskaitoje, be kita ko, turi būti išvada, ar akcinės bendrovės įsigyjamo turto vertė atitinka mokamą už jį sumą.\n\n3. Šio straipsnio 1 dalyje nurodyto turto vertė gali būti nustatoma nesilaikant šio straipsnio 2 dalyje nustatytų reikalavimų. Tokiu atveju mutatis mutandis taikomas šio Įstatymo 451 straipsnis.\n\n4. Turto vertinimo ataskaita arba šio Įstatymo 451 straipsnio 5 dalyje nurodyta pažyma ne vėliau kaip likus 10 dienų iki visuotinio akcininkų susirinkimo turi būti pateikta akcinei bendrovei ir juridinių asmenų registro tvarkytojui.\n\n5. Šio straipsnio reikalavimai netaikomi, kai turtas įsigyjamas verčiantis įprasta akcinės bendrovės ūkine veikla, taip pat sandoriams dėl vertybinių popierių, sudaromiems reguliuojamoje rinkoje, išskyrus tiesioginius sandorius.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. X-1540, 2008-05-15, Žin., 2008, Nr. 63-2378 (2008-06-03)\n\nKETVIRTASIS skirsnis\nAKCININKŲ TEISĖS IR PAREIGOS"
    },
    {
      "provision_ref": "art14",
      "section": "14",
      "title": "14 straipsnis. Akcininkų teisės ir pareigos",
      "content": "1. Akcininkų teises ir pareigas nustato šis ir kiti įstatymai, taip pat bendrovės įstatai. Šio ir kitų įstatymų nustatytos akcininkų turtinės ir neturtinės teisės negali būti apribotos, išskyrus įstatymų nustatytais atvejais.\n\n2. Akcininkai neturi kitų turtinių įsipareigojimų bendrovei, išskyrus įsipareigojimą nustatyta tvarka apmokėti visas pasirašytas akcijas emisijos kaina.\n\n3. Jeigu visuotinis akcininkų susirinkimas priima sprendimą padengti bendrovės nuostolius papildomais akcininkų įnašais, tai akcininkai, balsavę „už“, privalo juos mokėti. Akcininkai, kurie nedalyvavo visuotiniame akcininkų susirinkime arba balsavo prieš tokį sprendimą, turi teisę papildomų įnašų nemokėti.\n\n4. Asmuo, įgijęs visas akcinės bendrovės akcijas arba įgijęs dalį akcinės bendrovės akcijų iš šios akcinės bendrovės visų akcijų savininko, taip pat asmuo, įgijęs uždarosios akcinės bendrovės akcijų, apie akcijų įgijimą ne vėliau kaip per 5 darbo dienas nuo akcijų įgijimo dienos turi raštu pranešti atitinkamai akcinei bendrovei ar uždarajai akcinei bendrovei. Pranešime turi būti nurodytas įgytų akcijų skaičius, įskaitant akcijų skaičių pagal klases, kai įgyjama skirtingų klasių akcijų, jų nominali vertė ir duomenys apie akcijas perleidusį ir jas įgijusį asmenį, tapatūs duomenims, nurodytiems šio Įstatymo 7 straipsnio 21 dalyje. Kartu su pranešimu pateikiamas ir akcijų įgijimą patvirtinantis dokumentas ar jo išrašas. Jeigu pateikiamas dokumento išrašas, jame turi būti nurodytos sandorio šalys, sandorio objektas ir akcijų įgijimo data.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Sutartims tarp bendrovės ir visų jos akcijų savininko privaloma paprasta rašytinė forma, išskyrus atvejus, kai Civilinis kodeksas nustato privalomą notarinę formą.\n\n6. Akcininkas turi grąžinti bendrovei dividendą, taip pat bet kokią kitą išmoką, susijusią su akcininko turtinių teisių įgyvendinimu, jeigu jie buvo išmokėti pažeidžiant šio Įstatymo imperatyvias normas ir bendrovė įrodo, kad akcininkas tai žinojo ar turėjo žinoti.\n\n7. Kiekvienas akcininkas turi teisę įgalioti fizinį ar juridinį asmenį atstovauti jam palaikant santykius su bendrove ir kitais asmenimis.\n\nStraipsnio pakeitimai:\nNr. X-715, 2006-06-22, Žin., 2006, Nr. 77-2964 (2006-07-14)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art15",
      "section": "15",
      "title": "15 straipsnis. Turtinės akcininkų teisės",
      "content": "1. Akcininkai turi šias turtines teises:\n\n1) gauti bendrovės pelno dalį (dividendą);\n\n2) gauti bendrovės lėšų, kai bendrovės įstatinis kapitalas mažinamas siekiant akcininkams išmokėti bendrovės lėšų;\n\n3) neatlygintinai gauti akcijų, kai įstatinis kapitalas didinamas iš bendrovės lėšų, išskyrus šio Įstatymo 42 straipsnio 4 dalyje nustatytą išimtį, ir šio Įstatymo 471 straipsnyje nustatytu atveju;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4) pirmumo teise įsigyti bendrovės išleidžiamų akcijų ar konvertuojamųjų obligacijų, išskyrus atvejį, kai visuotinis akcininkų susirinkimas šio Įstatymo nustatyta tvarka nusprendžia pirmumo teisę visiems akcininkams atšaukti;\n\n5) įstatymų nustatytais būdais skolinti bendrovei, tačiau bendrovė, skolindamasi iš savo akcininkų, neturi teisės įkeisti akcininkams savo turto. Bendrovei skolinantis iš akcininko, palūkanos negali viršyti paskolos davėjo gyvenamojoje ar verslo vietoje esančių komercinių bankų vidutinės palūkanų normos, galiojusios paskolos sutarties sudarymo momentu. Tokiu atveju bendrovei ir akcininkams draudžiama susitarti dėl didesnių palūkanų dydžio;\n\n6) gauti likviduojamos bendrovės turto dalį;\n\n7) kitas šio ir kitų įstatymų nustatytas turtines teises.\n\n2. Šio straipsnio 1 dalies 1, 2, 3 ir 4 punktuose nurodytas teises akcinėse bendrovėse turi asmenys, kurie buvo akcinės bendrovės akcininkai dešimtos darbo dienos po atitinkamą sprendimą priėmusio visuotinio akcininkų susirinkimo pabaigoje (toliau – teisių apskaitos dienos pabaigoje).\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. X-1540, 2008-05-15, Žin., 2008, Nr. 63-2378 (2008-06-03)"
    },
    {
      "provision_ref": "art16",
      "section": "16",
      "title": "16 straipsnis. Neturtinės akcininkų teisės",
      "content": "1. Akcininkai turi šias neturtines teises:\n\n1) dalyvauti visuotiniuose akcininkų susirinkimuose;\n\n2) iš anksto pateikti bendrovei klausimų, susijusių su visuotinių akcininkų susirinkimų darbotvarkės klausimais;\n\n3) pagal akcijų suteikiamas teises balsuoti visuotiniuose akcininkų susirinkimuose;\n\n4) gauti šio Įstatymo 18 straipsnio 1 dalyje nurodytą informaciją apie bendrovę;\n\n5) kreiptis į teismą su ieškiniu, prašydami atlyginti bendrovei žalą, kuri susidarė dėl bendrovės vadovo ir valdybos narių pareigų, nustatytų šiame ir kituose įstatymuose, taip pat bendrovės įstatuose, nevykdymo ar netinkamo vykdymo, taip pat kitais įstatymų nustatytais atvejais;\n\n6) gauti Finansinių priemonių rinkų įstatymo 89 straipsnio 6 dalyje nurodytą informaciją apie akcinę bendrovę, kurios akcijomis leista prekiauti reguliuojamoje rinkoje;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n7) kitas šio ir kitų įstatymų nustatytas neturtines teises.\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n2. Bendrovės įstatuose gali būti nustatytos ir kitos neturtinės teisės.\n\n3. Teisė balsuoti visuotiniuose akcininkų susirinkimuose gali būti uždrausta ar apribota šio ir kitų įstatymų nustatytais atvejais, taip pat kai ginčijama nuosavybės teisė į akciją ir teismas taiko laikinąsias apsaugos priemones, kuriomis apribota akcininko teisė balsuoti visuotiniuose akcininkų susirinkimuose.\nStraipsnio dalies pakeitimai:\nNr. XIII-2357, 2019-07-16, paskelbta TAR 2019-07-19, i. k. 2019-11979\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art161",
      "section": "161",
      "title": "161 straipsnis. Akcininko teisė iš anksto pateikti bendrovei klausimų",
      "content": "1. Akcininkui į jo iš anksto pateiktus bendrovei klausimus, susijusius su visuotinio akcininkų susirinkimo darbotvarkės klausimais, bendrovė turi atsakyti arba raštu nurodyti atsisakymo pateikti atsakymą priežastis iki visuotinio akcininkų susirinkimo, jeigu klausimai bendrovėje buvo gauti ne vėliau kaip likus 3 darbo dienoms iki visuotinio akcininkų susirinkimo. Visi atsakymai į akcininkų iš anksto bendrovei pateiktus klausimus, susijusius su visuotinio akcininkų susirinkimo darbotvarkės klausimais, pateikiami visuotiniame akcininkų susirinkime arba vienu metu visiems bendrovės akcininkams iki visuotinio akcininkų susirinkimo.\n\n2. Jeigu pateikti keli to paties turinio klausimai, bendrovė gali pateikti vieną bendrą atsakymą.\n\n3. Laikoma, kad bendrovė atsakymą į akcininko pateiktą klausimą jam pateikė, kai atitinkama informacija yra pateikta klausimų ir atsakymų forma bendrovės interneto svetainėje, jeigu bendrovė ją turi.\n\n4. Bendrovė gali atsisakyti pateikti atsakymus į akcininko klausimus, jeigu jie susiję su bendrovės komercine (gamybine) paslaptimi, konfidencialia informacija, ir turi apie tai informuoti akcininką, arba jeigu negalima nustatyti klausimą pateikusio akcininko tapatybės.\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)\n\nStraipsnio pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847"
    },
    {
      "provision_ref": "art17",
      "section": "17",
      "title": "17 straipsnis. Akcininko balsavimo teisė",
      "content": "1. Balsavimo teisę visuotiniuose akcininkų susirinkimuose, vykstančiuose iki pirmosios akcijų emisijos apmokėjimo termino, nurodyto steigimo sutartyje, pabaigos, suteikia pasirašytos akcijos, už kurias įmokėti pradiniai įnašai. Balsavimo teisę kituose visuotiniuose akcininkų susirinkimuose suteikia tik visiškai apmokėtos akcijos.\n\n2. Jei visos bendrovės akcijos, suteikiančios balsavimo teisę, yra vienodos nominalios vertės, kiekviena akcija visuotiniame akcininkų susirinkime suteikia po vieną balsą. Jeigu akcijos, suteikiančios balsavimo teisę, yra skirtingos nominalios vertės, tai viena mažiausios nominalios vertės akcija jos savininkui suteikia vieną balsą, o kitų akcijų suteikiamų balsų skaičius yra lygus jų nominaliai vertei, padalytai iš mažiausios nominalios akcijos vertės.\n\n3. Privilegijuotųjų akcijų suteikiamos balsavimo teisės nustatomos bendrovės įstatuose. Privilegijuotųjų akcijų, kurios nesuteikia balsavimo teisės, savininkams teisė balsuoti suteikiama šio Įstatymo nustatytais atvejais.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4. Akcininkas, išskyrus atvejį, kai jis yra įsigijęs visas bendrovės akcijas, neturi teisės balsuoti priimant sprendimą dėl pirmumo teisės įsigyti bendrovės išleidžiamų akcijų ar konvertuojamųjų obligacijų atšaukimo, jei į visuotinio akcininkų susirinkimo darbotvarkę įtraukto klausimo sprendimo projekte numatyta, kad teisė įsigyti bendrovės išleidžiamų akcijų ar konvertuojamųjų obligacijų suteikiama jam, jo artimajam giminaičiui, akcininko sutuoktiniui ar sugyventiniui, kai įstatymų nustatyta tvarka yra įregistruota partnerystė, ir sutuoktinio artimajam giminaičiui, kai akcininkas − fizinis asmuo, taip pat akcininką patronuojančiai bendrovei ar akcininko dukterinei bendrovei, kai akcininkas − juridinis asmuo.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art18",
      "section": "18",
      "title": "18 straipsnis. Akcininko teisė gauti informaciją",
      "content": "1. Akcininkui raštu pareikalavus, bendrovė ne vėliau kaip per 7 dienas nuo reikalavimo gavimo dienos privalo sudaryti akcininkui galimybę susipažinti ir (ar) pateikti bendrovės įstatų, metinių ir tarpinių finansinių ataskaitų rinkinių, bendrovės vadovybės ataskaitos, auditoriaus išvadų ir finansinių ataskaitų audito ataskaitų, tvarumo atskaitomybės užtikrinimo išvadų, visuotinių akcininkų susirinkimų protokolų ar kitų dokumentų, kuriais įforminti visuotinio akcininkų susirinkimo sprendimai, stebėtojų tarybos pasiūlymų ar atsiliepimų visuotiniams akcininkų susirinkimams, akcininkų sąrašų, stebėtojų tarybos ir valdybos narių sąrašų, kitų bendrovės dokumentų, kurie turi būti vieši pagal įstatymus, taip pat kitų bendrovės įstatuose nurodytų dokumentų kopijas. Bendrovė gali atsisakyti sudaryti akcininkui galimybę susipažinti ir (ar) pateikti dokumentų, susijusių su bendrovės komercine (gamybine) paslaptimi, konfidencialia informacija, kopijas, išskyrus atvejus, kai bendrovės informacija akcininkui būtina siekiant įgyvendinti kituose teisės aktuose numatytus imperatyvius reikalavimus ir akcininkas užtikrina tokios informacijos konfidencialumą. Bendrovė privalo sudaryti akcininkui galimybę susipažinti su kita bendrovės informacija ir (ar) pateikti dokumentų kopijas, jeigu tokia informacija ir dokumentai, įskaitant informaciją ir dokumentus, susijusius su bendrovės komercine (gamybine) paslaptimi ir konfidencialia informacija, akcininkui būtini vykdant kituose teisės aktuose numatytus reikalavimus ir akcininkas užtikrina tokios informacijos ir dokumentų konfidencialumą. Bendrovė atsisako akcininkui pateikti dokumentų kopijas, jeigu negalima nustatyti dokumentų pareikalavusio akcininko tapatybės. Atsisakymą sudaryti akcininkui galimybę susipažinti ir (ar) pateikti dokumentų kopijas bendrovė turi įforminti raštu, jeigu akcininkas to pareikalauja. Ginčus dėl akcininko teisės gauti informaciją sprendžia teismas.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n2. Bendrovės dokumentai, jų kopijos ar kita informacija akcininkams turi būti pateikiama neatlygintinai, jei ko kita nenumato bendrovės įstatai. Įstatuose nustatytas atlyginimas negali viršyti šių dokumentų ir kitos informacijos pateikimo išlaidų.\n\n3. Bendrovės akcininkams pateikiamame bendrovės akcininkų apskaitos dokumente turi būti nurodyti bendrovės turimi kiekvieno akcininko duomenys, tapatūs duomenims, nurodytiems šio Įstatymo 7 straipsnio 21 dalyje, akcininkui nuosavybės teise priklausančių akcijų skaičius.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-445, 2013-07-02, Žin., 2013, Nr. 75-3765 (2013-07-13)\n\nPENKtasis skirsnis\nBENDROVĖS VALDYMAS"
    },
    {
      "provision_ref": "art19",
      "section": "19",
      "title": "19 straipsnis. Bendrovės organai",
      "content": "1. Bendrovė turi turėti visuotinį akcininkų susirinkimą ir vienasmenį valdymo organą − bendrovės vadovą.\n\n2. Bendrovėje gali būti sudaromas kolegialus priežiūros organas – stebėtojų taryba ir kolegialus valdymo organas – valdyba. Akcinėje bendrovėje turi būti sudaromas bent vienas kolegialus organas – stebėtojų taryba arba valdyba. Jeigu akcinėje bendrovėje, kurios akcijomis leista prekiauti reguliuojamoje rinkoje, stebėtojų taryba nesudaroma, turi būti sudaroma valdyba, atliekanti šio Įstatymo 34 straipsnio 11 dalyje nustatytas priežiūros funkcijas.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n3. Jeigu bendrovėje nesudaroma stebėtojų taryba, šiame Įstatyme stebėtojų tarybai nustatytos funkcijos kitų bendrovės organų kompetencijai nepriskiriamos, išskyrus šio Įstatymo 34 straipsnio 8, 11 dalyse ir 372 straipsnio 4 dalyje nustatytus atvejus.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n4. Jeigu bendrovėje nesudaroma valdyba, valdybos kompetencijai priskirtas funkcijas atlieka bendrovės vadovas, išskyrus šio Įstatymo nustatytas išimtis.\n\n5. Visuotinis akcininkų susirinkimas neturi teisės pavesti kitiems bendrovės organams spręsti jo kompetencijai priskirtų klausimų.\n\n6. Bendrovės santykiuose su kitais asmenimis bendrovės vardu vienvaldiškai veikia bendrovės vadovas.\n\n7. Jeigu bendrovės įstatuose numatytas kiekybinis atstovavimas, įstatuose turi būti nustatyta konkreti tokio atstovavimo taisyklė, pagal kurią kartu su valdymo organų nariais visais atvejais bendrovės vardu turi veikti ir bendrovės vadovas.\n\n8. Bendrovės valdymo organai privalo veikti bendrovės ir jos akcininkų naudai, laikytis įstatymų bei kitų teisės aktų ir vadovautis bendrovės įstatais.\n\n9. Kiekvienas kandidatas į bendrovės vadovo pareigas, valdybos ir stebėtojų tarybos narius privalo pranešti jį renkančiam organui, kur ir kokias pareigas jis eina, kaip jo kita veikla yra susijusi su bendrove ir su bendrove susijusiais kitais juridiniais asmenimis.\n\n10. Civilinio kodekso 2.82 straipsnio 4 dalyje nustatytais atvejais ieškinį dėl bendrovės organų sprendimų negaliojimo gali pareikšti akcininkai, kreditoriai, bendrovės vadovas, valdybos ir stebėtojų tarybos nariai ar kiti įstatymuose numatyti asmenys ne vėliau kaip per 30 dienų nuo dienos, kurią ieškovas sužinojo arba turėjo sužinoti apie ginčijamą sprendimą.\n\nStraipsnio pakeitimai:\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art20",
      "section": "20",
      "title": "20 straipsnis. Visuotinio akcininkų susirinkimo kompetencija",
      "content": "1. Visuotinis akcininkų susirinkimas turi išimtinę teisę:\n\n1) keisti bendrovės įstatus, išskyrus šiame Įstatyme nustatytas išimtis;\n\n2) keisti bendrovės buveinę;\n\n3) rinkti stebėtojų tarybos narius, jeigu stebėtojų taryba nesudaroma, – valdybos narius, o jeigu nesudaroma nei stebėtojų taryba, nei valdyba, – bendrovės vadovą;\n\n4) atšaukti stebėtojų tarybą ar jos narius, taip pat visuotinio akcininkų susirinkimo išrinktus valdybą ar jos narius bei bendrovės vadovą;\n\n5) rinkti ir atšaukti auditorių ar audito įmonę metinių finansinių ataskaitų rinkinio auditui atlikti, nustatyti audito paslaugų apmokėjimo sąlygas;\nStraipsnio punkto pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n51) rinkti ir atšaukti auditorių, audito įmonę arba nepriklausomą tvarumo atskaitomybės užtikrinimo paslaugos teikėją tvarumo atskaitomybės užtikrinimo paslaugoms teikti, kai pagal Lietuvos Respublikos įmonių ir įmonių grupių atskaitomybės įstatymą į bendrovės vadovybės ataskaitą privaloma įtraukti informaciją tvarumo klausimais;\nPapildyta straipsnio punktu:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n6) priimti sprendimą dėl akcinių bendrovių, kurių akcijomis leista prekiauti reguliuojamoje rinkoje, atlygio politikos patvirtinimo;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n7) nustatyti bendrovės išleidžiamų akcijų klasę, skaičių, nominalią vertę ir minimalią emisijos kainą;\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n8) priimti sprendimą konvertuoti bendrovės vienos klasės akcijas į kitos, tvirtinti akcijų konvertavimo tvarkos aprašą;\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n9) priimti sprendimą keisti bendrovės išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n10) priimti sprendimą keisti uždarosios akcinės bendrovės akcijų sertifikatus į akcijas;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n11) tvirtinti metinių finansinių ataskaitų rinkinį, išskyrus atvejus, kai Civilinio kodekso 2.106 straipsnio 2, 3, 4 ir 7 punktuose nustatytais atvejais bendrovė likviduojama;\nStraipsnio punkto pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n12) priimti sprendimą dėl pelno (nuostolių) paskirstymo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n13) priimti sprendimą dėl rezervų sudarymo, naudojimo, sumažinimo ir naikinimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n14) tvirtinti tarpinių finansinių ataskaitų rinkinį, sudarytą siekiant priimti sprendimą dėl dividendų už trumpesnį negu finansiniai metai laikotarpį skyrimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n15) priimti sprendimą dėl dividendų už trumpesnį negu finansiniai metai laikotarpį skyrimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n16) priimti sprendimą išleisti konvertuojamąsias obligacijas;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n17) priimti sprendimą atšaukti visiems akcininkams pirmumo teisę įsigyti konkrečios emisijos bendrovės akcijų ar konvertuojamųjų obligacijų;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n18) priimti sprendimą padidinti įstatinį kapitalą;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n19) priimti sprendimą sumažinti įstatinį kapitalą, išskyrus šiame Įstatyme nustatytas išimtis;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n20) priimti sprendimą bendrovei įsigyti savų akcijų;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n21) priimti sprendimą dėl Akcijų suteikimo darbuotojams ir (ar) organų nariams taisyklių (toliau – Akcijų suteikimo taisyklės) patvirtinimo;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n22) priimti sprendimą dėl bendrovės reorganizavimo ar atskyrimo ir patvirtinti reorganizavimo ar atskyrimo sąlygas, išskyrus šiame Įstatyme nustatytas išimtis;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n23) priimti sprendimą pertvarkyti bendrovę;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n24) priimti sprendimus dėl bendrovės restruktūrizavimo Lietuvos Respublikos juridinių asmenų nemokumo įstatymo nustatytais atvejais;\nStraipsnio punkto pakeitimai:\nNr. XIII-2524, 2019-11-14, paskelbta TAR 2019-11-21, i. k. 2019-18576\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n25) priimti sprendimą likviduoti bendrovę, atšaukti bendrovės likvidavimą, išskyrus šiame Įstatyme nustatytas išimtis;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n26) rinkti ir atšaukti bendrovės likvidatorių, išskyrus šiame Įstatyme nustatytas išimtis;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n27) priimti sprendimą dėl bendrovės metinių finansinių ataskaitų audito kitais, nei nurodyta Lietuvos Respublikos finansinių ataskaitų audito ir kitų užtikrinimo paslaugų įstatyme ar numatyta bendrovės įstatuose, atvejais.\nPapildyta straipsnio punktu:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n2. Visuotinis akcininkų susirinkimas gali spręsti ir kitus šiame Įstatyme ar bendrovės įstatuose jo kompetencijai priskirtus klausimus, jeigu pagal šį Įstatymą tai nepriskirta kitų bendrovės organų kompetencijai ir jeigu pagal esmę tai nėra valdymo organų funkcijos.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-611, 2009-12-22, Žin., 2010, Nr. 1-22 (2010-01-05)\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art21",
      "section": "21",
      "title": "21 straipsnis. Teisė dalyvauti visuotiniame akcininkų susirinkime",
      "content": "1. Visuotiniame akcininkų susirinkime ar pakartotiniame visuotiniame akcininkų susirinkime turi teisę dalyvauti ir balsuoti asmenys, visuotinio akcininkų susirinkimo dieną esantys (akcinėje bendrovėje − susirinkimo apskaitos dienos pabaigoje buvę) bendrovės akcininkais, asmeniškai, išskyrus įstatymų nustatytas išimtis, arba jų įgalioti asmenys, arba asmenys, su kuriais sudaryta balsavimo teisės perleidimo sutartis. Akcininko teisė dalyvauti visuotiniame akcininkų susirinkime taip pat apima teisę kalbėti ir klausti. Akcinės bendrovės susirinkimo apskaitos diena yra penktoji darbo diena iki visuotinio akcininkų susirinkimo arba penktoji darbo diena iki pakartotinio visuotinio akcininkų susirinkimo.\n\n2. Visuotiniame akcininkų susirinkime dalyvauti ir kalbėti turi teisę taip pat ir stebėtojų tarybos nariai, valdybos nariai, bendrovės vadovas, visuotinio akcininkų susirinkimo inspektorius, auditoriaus išvadą ir finansinių ataskaitų audito ataskaitą parengęs auditorius, tvarumo atskaitomybės užtikrinimo išvadą parengęs auditorius, tvarumo atskaitomybės užtikrinimo specialistas (toliau – užtikrinimo specialistas).\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n3. Akcininkas gali balsuoti raštu užpildydamas bendrąjį balsavimo biuletenį. Užpildytas bendrasis balsavimo biuletenis bendrovei gali būti perduotas elektroninių ryšių priemonėmis, jeigu užtikrinamas perduodamos informacijos saugumas ir galima nustatyti akcininko tapatybę.\n\n31. Akcinė bendrovė gali sudaryti galimybę akcininkams visuotiniame akcininkų susirinkime balsavimo nurodymą pateikti elektroninių ryšių priemonėmis per sąskaitų tvarkytojus ir Centrinį vertybinių popierių depozitoriumą, vadovaujantis Finansinių priemonių rinkų įstatymu (toliau – balsavimo nurodymas).\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4. Bendrovė privalo sudaryti galimybę akcininkams dalyvauti visuotiniame akcininkų susirinkime ir balsuoti elektroninių ryšių priemonėmis, taip pat pateikti balsavimo nurodymą, kai to pareikalauja akcininkai, kuriems priklausančios akcijos suteikia ne mažiau kaip 1/10 visų balsų, jeigu įstatuose nenumatytas mažesnis balsų skaičius. Jeigu visi akcininkai, kuriems priklausančios akcijos suteikia balsavimo teisę, sutinka, bendrovės įstatuose gali būti numatyta, kad visuotiniame akcininkų susirinkime akcininkai dalyvauja ir balsuoja tik elektroninių ryšių priemonėmis, taip pat gali būti numatyta, kad įstatuose nurodytais atvejais dalyvaujama ir balsuojama kitais šiame Įstatyme nustatytais būdais.  Šioje dalyje numatytais atvejais valdyba (jeigu valdyba nesudaroma – bendrovės vadovas) tvirtina dalyvavimo ir balsavimo visuotiniame akcininkų susirinkime elektroninių ryšių priemonėmis tvarkos aprašą, kuriame taip pat turi būti nurodyta akcininkų tapatybės nustatymo tvarka ir reikalavimai perduodamos informacijos saugumui užtikrinti.\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5. Akcinė bendrovė, kurios akcijomis leista prekiauti reguliuojamoje rinkoje, privalo užtikrinti, kad akcininkui ar jo įgaliotiniui, visuotiniame akcininkų susirinkime dalyvavusiam ir balsavusiam elektroninių ryšių priemonėmis, nedelsiant būtų išsiųstas balsavimo elektroninių ryšių priemonėmis rezultato gavimo patvirtinimas ir akcininko ar jo įgaliotinio prašymu, kuris gali būti pateikiamas ne vėliau kaip per 7 dienas nuo visuotinio akcininkų susirinkimo dienos, būtų pateiktas patvirtinimas, kad jo balsas užregistruotas ir įskaitytas tinkamai (nebent jis jau turi šią informaciją). Jeigu šioje dalyje nurodytą patvirtinimą gauna juridinis asmuo, kuris, vadovaudamasis Finansinių priemonių rinkų įstatymu, yra atidaręs ir tvarko akcininko asmeninę vertybinių popierių sąskaitą, jis nedelsdamas bet kokiomis priemonėmis šį patvirtinimą perduoda akcininkui ar jo įgaliotiniui. Jeigu perduodant patvirtinimą yra daugiau negu vienas juridinis asmuo, kuris, vadovaujantis Finansinių priemonių rinkų įstatymu, turi teisę atidaryti ir tvarkyti finansinių priemonių asmenines sąskaitas, taikomos Finansinių priemonių rinkų įstatymo 89 straipsnio 9–11 dalys.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6. Tam, kad akcininkai galėtų dalyvauti ir balsuoti visuotiniame akcininkų susirinkime elektroninių ryšių priemonėmis, gali būti taikomi tik tie elektroninių ryšių priemonių naudojimo reikalavimai ir apribojimai, kurie yra būtini akcininkų tapatybei nustatyti ir perduodamos informacijos saugumui užtikrinti, ir tik tuo atveju, kai jie yra proporcingi šiems tikslams pasiekti.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7. Visuotiniame akcininkų susirinkime dalyvaujantys akcininkai registruojami akcininkų registravimo sąraše. Šiame sąraše turi būti nurodytas balsų skaičius, kurį kiekvienam akcininkui suteikia jo turimos akcijos.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n8. Akcininkų registravimo sąrašą pasirašo visuotinio akcininkų susirinkimo pirmininkas ir sekretorius. Jeigu susirinkimo sekretorius nerenkamas, šį sąrašą pasirašo susirinkimo pirmininkas. Jeigu visi susirinkime dalyvaujantys akcininkai balsavo raštu, šį sąrašą pasirašo bendrovės vadovas.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n9. Asmuo, dalyvaujantis visuotiniame akcininkų susirinkime ir turintis teisę balsuoti, turi pateikti asmens tapatybę patvirtinantį dokumentą. Asmuo, kuris nėra akcininkas, be šio dokumento, turi pateikti dokumentą, patvirtinantį teisę balsuoti visuotiniame akcininkų susirinkime. Reikalavimas pateikti asmens tapatybę patvirtinantį dokumentą netaikomas, kai balsuojama raštu, užpildant bendrąjį balsavimo biuletenį, ir elektroninių ryšių priemonėmis, išskyrus atvejus, kai šio straipsnio 4 dalyje nurodytame valdybos (jeigu valdyba nesudaroma – bendrovės vadovo) patvirtintame dalyvavimo ir balsavimo visuotiniame akcininkų susirinkime elektroninių ryšių priemonėmis tvarkos apraše numatyta kitaip.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art22",
      "section": "22",
      "title": "22 straipsnis. Visuotinio akcininkų susirinkimo inspektorius",
      "content": "1. Visuotinio akcininkų susirinkimo inspektorių būsimam susirinkimui renka visuotinis akcininkų susirinkimas, jeigu inspektoriaus rinkimas numatytas bendrovės įstatuose.\n\n2. Visuotinio akcininkų susirinkimo inspektorius nustato:\n\n1) kiek iš viso balsų suteikia bendrovės išleistos akcijos visuotinio akcininkų susirinkimo dieną;\n\n2) kiek yra pateikta galiojančių ir negaliojančių iš anksto užpildytų bendrųjų balsavimo biuletenių;\n\n3) kiek yra pateikta galiojančių ir negaliojančių įgaliojimų;\n\n4) kiek yra pateikta balsavimo teisės perleidimo sutarčių;\n\n5) kokiam balsavimo teisę suteikiančių akcijų skaičiui susirinkime yra atstovaujama (asmeniškai, įgaliotinių, asmenų pagal balsavimo teisės perleidimo sutartis, pagal iš anksto užpildytus bendruosius balsavimo biuletenius, pagal kitus suteikiančius teisę balsuoti dokumentus);\n\n6) ar yra susirinkimo kvorumas;\n\n7) balsavimo visuotiniame akcininkų susirinkime rezultatus.\n\n3. Akcinės bendrovės, kurios akcijomis leista prekiauti reguliuojamoje rinkoje, visuotinio akcininkų susirinkimo inspektorius, be šio straipsnio 2 dalyje nustatytų veiksmų, papildomai dėl kiekvieno visuotinio akcininkų susirinkimo sprendimo turi nustatyti:\n\n1) įstatinio kapitalo dalį, kuriai atstovaujama balsuojant;\n\n2) visuotiniame akcininkų susirinkime dalyvaujančių akcininkų akcijų, kuriomis buvo balsuota, skaičių;\n\n3) bendrą balsavusiųjų akcininkų balsų skaičių, iš jų – balsų už ir prieš kiekvieną sprendimą skaičių.\n\n4. Jeigu nė vienas akcininkas visuotiniame akcininkų susirinkime iki balsavimo pradžios nereikalauja išsamios balsavimo ataskaitos, šio straipsnio 3 dalis netaikoma.\n\n5. Jeigu inspektoriaus rinkimas bendrovės įstatuose nenumatytas arba išrinktas inspektorius negali vykdyti savo pareigų, visuotinis akcininkų susirinkimas išrenka asmenį, atsakingą už šio straipsnio 2 ir 3 dalyse numatytus veiksmus.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art23",
      "section": "23",
      "title": "23 straipsnis. Visuotinio akcininkų susirinkimo sušaukimas",
      "content": "1. Visuotinio akcininkų susirinkimo sušaukimo iniciatyvos teisę turi stebėtojų taryba, valdyba (jeigu valdyba nesudaroma − bendrovės vadovas) bei akcininkai, kuriems priklausančios akcijos suteikia ne mažiau kaip 1/10 visų balsų, jeigu įstatai nenumato mažesnio balsų skaičiaus.\n\n2. Visuotinis akcininkų susirinkimas šaukiamas valdybos arba šio straipsnio 3 dalyje nustatytais atvejais – bendrovės vadovo sprendimu, išskyrus šio Įstatymo nustatytus atvejus.\n\n3. Visuotinis akcininkų susirinkimas šaukiamas bendrovės vadovo sprendimu, kai:\n\n1) bendrovėje valdyba nesudaryta, arba\n\n2) yra ne daugiau kaip pusė įstatuose nurodyto valdybos narių skaičiaus, arba\n\n3) šio Įstatymo nustatytais atvejais ir terminais bendrovės valdyba nesušaukia visuotinio akcininkų susirinkimo.\n\n4. Jei bendrovės valdyba ar šio straipsnio 3 dalyje nurodytais atvejais − bendrovės vadovas nepriėmė sprendimo sušaukti per 10 dienų nuo šio straipsnio 5 dalyje nurodytos paraiškos gavimo dienos visuotinį akcininkų susirinkimą, visuotinis akcininkų susirinkimas gali būti šaukiamas akcininkų, kuriems priklausančios akcijos suteikia daugiau kaip 1/2 visų balsų, sprendimu.\n\n5. Visuotinio akcininkų susirinkimo sušaukimo iniciatoriai valdybai (ar šio straipsnio 3 dalyje nurodytais atvejais − bendrovės vadovui) pateikia paraišką, kurioje turi būti nurodytos susirinkimo sušaukimo priežastys ir tikslai, pateikti pasiūlymai dėl susirinkimo darbotvarkės, datos ir vietos, siūlomų sprendimų projektai. Visuotinis akcininkų susirinkimas turi įvykti ne vėliau kaip per 30 dienų nuo paraiškos gavimo dienos. Visuotinį akcininkų susirinkimą sušaukti neprivaloma, jei paraiška neatitinka visų šioje dalyje nustatytų reikalavimų ir nepateikti reikiami dokumentai arba siūlomi darbotvarkės klausimai neatitinka visuotinio akcininkų susirinkimo kompetencijos.\n\n6. Jeigu visuotinis akcininkų susirinkimas neįvyksta, turi būti sušauktas pakartotinis visuotinis akcininkų susirinkimas.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art24",
      "section": "24",
      "title": "24 straipsnis. Eilinis ir neeilinis visuotinis akcininkų susirinkimas",
      "content": "1. Eilinis visuotinis akcininkų susirinkimas turi įvykti kasmet ne vėliau kaip per 4 mėnesius nuo finansinių metų pabaigos.\n\n2. Neeilinis visuotinis akcininkų susirinkimas turi būti sušauktas, jeigu:\n\n1) bendrovės nuosavas kapitalas tampa mažesnis kaip 1/2 įstatuose nurodyto įstatinio kapitalo ir šis klausimas nebuvo svarstytas eiliniame visuotiniame akcininkų susirinkime;\n\n2) stebėtojų tarybos ar visuotinio akcininkų susirinkimo išrinktų valdybos narių lieka mažiau kaip 2/3 įstatuose nurodyto jų skaičiaus arba jų skaičius tampa mažesnis už šiame Įstatyme nustatytą minimalų;\n\n3) atsistatydina ar negali toliau eiti pareigų visuotinio akcininkų susirinkimo išrinktas bendrovės vadovas;\n\n4) auditorius ar audito įmonė nutraukia sutartį su bendrove ar dėl kitų priežasčių negali patikrinti bendrovės metinių finansinių ataskaitų rinkinio, jeigu auditas privalomas pagal įstatymus, auditorius ar audito įmonė, nepriklausomas tvarumo atskaitomybės užtikrinimo paslaugos teikėjas (toliau – nepriklausomas užtikrinimo paslaugos teikėjas) nutraukia sutartį su bendrove ar dėl kitų priežasčių negali patikrinti bendrovės vadovybės ataskaitoje pateiktos informacijos tvarumo klausimais, jeigu pateikti informaciją tvarumo klausimais vadovybės ataskaitoje privaloma pagal įstatymus;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n5) to reikalauja visuotinio akcininkų susirinkimo sušaukimo iniciatyvos teisę turintys akcininkai, stebėtojų taryba, valdyba arba, jei valdyba nesudaroma, bendrovės vadovas;\n\n6) bendrovė tampa nemoki arba yra žinoma, kad taps nemoki, kaip suprantama pagal Juridinių asmenų nemokumo įstatymą;\nPapildyta straipsnio punktu:\nNr. XIII-2231, 2019-06-13, paskelbta TAR 2019-06-27, i. k. 2019-10348\n\n7) baigiasi įstatuose nurodytas bendrovės veiklos terminas;\nStraipsnio punkto numeracijos pakeitimas:\nNr. XIII-2231, 2019-06-13, paskelbta TAR 2019-06-27, i. k. 2019-10348\n\n8) to reikia pagal šį ir kitus įstatymus ar bendrovės įstatus.\nStraipsnio punkto numeracijos pakeitimas:\nNr. XIII-2231, 2019-06-13, paskelbta TAR 2019-06-27, i. k. 2019-10348\n\n3. Visuotinis akcininkų susirinkimas šaukiamas teismo sprendimu, jeigu:\n\n1) eilinis visuotinis akcininkų susirinkimas neįvyko per 4 mėnesius nuo finansinių metų pabaigos ir dėl to į teismą kreipėsi bent vienas bendrovės akcininkas;\n\n2) į teismą kreipėsi visuotinio akcininkų susirinkimo sušaukimo iniciatyvos teisę turintys asmenys ar bendrovės organai, kad valdyba ar bendrovės vadovas šio Įstatymo nustatytais atvejais nesušaukė visuotinio akcininkų susirinkimo;\n\n3) į teismą kreipėsi visuotinio akcininkų susirinkimo sušaukimo iniciatoriai, kad pateikus paraišką valdyba ar bendrovės vadovas nesušaukė visuotinio akcininkų susirinkimo, kaip reikalaujama pagal šio Įstatymo 23 straipsnį;\n\n4) į teismą kreipėsi bent vienas bendrovės kreditorius dėl to, kad visuotinis akcininkų susirinkimas nebuvo sušauktas, kai paaiškėjo, kad bendrovės nuosavas kapitalas tapo mažesnis kaip 1/2 įstatuose nurodyto įstatinio kapitalo dydžio.\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art25",
      "section": "25",
      "title": "25 straipsnis. Visuotinio akcininkų susirinkimo darbotvarkė",
      "content": "1. Visuotinio akcininkų susirinkimo darbotvarkę rengia bendrovės valdyba arba šio Įstatymo 23 straipsnio 3 dalyje nurodytais atvejais − bendrovės vadovas. Kai visuotinis akcininkų susirinkimas šaukiamas teismo sprendimu, darbotvarkę parengti ir kartu su kitais nustatytais dokumentais turi pateikti teismui asmuo ar asmenys, kurie kreipėsi į teismą dėl visuotinio akcininkų susirinkimo sušaukimo.\n\n2. Visuotinio akcininkų susirinkimo iniciatorių siūlomus klausimus privaloma įtraukti į susirinkimo darbotvarkę, jeigu šie klausimai atitinka visuotinio akcininkų susirinkimo kompetenciją.\n\n3. Visuotinio akcininkų susirinkimo darbotvarkė gali būti pildoma stebėtojų tarybos, valdybos (jeigu valdyba nesudaroma – bendrovės vadovo), taip pat akcininkų, kuriems priklausančios akcijos suteikia ne mažiau kaip 1/20 visų balsų, jeigu bendrovės įstatuose nenustatytas mažesnis balsų skaičius, siūlymu. Siūlymas papildyti darbotvarkę pateikiamas raštu ar elektroninių ryšių priemonėmis. Kartu su siūlymu turi būti pateikti sprendimų projektai siūlomais klausimais arba, kai sprendimų priimti nereikia, paaiškinimai dėl kiekvieno siūlomo visuotinio akcininkų susirinkimo darbotvarkės klausimo. Darbotvarkė papildoma, jeigu siūlymas gaunamas ne vėliau kaip likus 14 dienų iki visuotinio akcininkų susirinkimo.\n\n4. Stebėtojų taryba, valdyba (jeigu valdyba nesudaroma – bendrovės vadovas), taip pat akcininkai, kuriems priklausančios akcijos suteikia ne mažiau kaip 1/20 visų balsų, jeigu bendrovės įstatuose nenustatytas mažesnis balsų skaičius, bet kuriuo metu iki visuotinio akcininkų susirinkimo ar susirinkimo metu gali raštu ar elektroninių ryšių priemonėmis, jeigu užtikrinamas perduodamos informacijos saugumas ir galima nustatyti šių asmenų tapatybę, siūlyti naujus sprendimų projektus į susirinkimo darbotvarkę įtrauktais klausimais, papildomus kandidatus į bendrovės organų narius, auditorių ar audito įmonę, nepriklausomą užtikrinimo paslaugos teikėją.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n5. Jeigu visuotinio akcininkų susirinkimo darbotvarkė, nurodyta pranešime apie šaukiamą susirinkimą, buvo papildyta, apie jos papildymus akcininkams turi būti pranešta tokiu pat būdu kaip apie visuotinio akcininkų susirinkimo sušaukimą, ne vėliau kaip likus 10 dienų iki visuotinio akcininkų susirinkimo.\n\n6. Jeigu visuotinio akcininkų susirinkimo darbotvarkėje numatyta atšaukti bendrovės organų narius, auditorių ar audito įmonę, nepriklausomą užtikrinimo paslaugos teikėją, į darbotvarkę atitinkamai turi būti įtraukti naujų narių rinkimo į šiuos bendrovės organus ar naujo auditoriaus, naujos audito įmonės arba naujo nepriklausomo užtikrinimo paslaugos teikėjo rinkimo klausimai.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n7. Pakartotiniame visuotiniame akcininkų susirinkime galioja tik neįvykusio visuotinio akcininkų susirinkimo darbotvarkė.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-393, 2009-07-22, Žin., 2009, Nr. 93-3985 (2009-08-04)(įstatymo25 straipsnio 2 ir 5 dalių taikymas)\nPastaba. Pranešimas apie banko visuotinį akcininkų susirinkimą, kurio darbotvarkėje numatyti su finansinio stabilumo stiprinimo priemonių taikymu susiję klausimai, viešai skelbiamas ne vėliau kaip prieš 10 dienų iki susirinkimo dienos, o paskelbtas susirinkimo darbotvarkės projektas netikslinamas. Šiuo atveju Akcinių bendrovių įstatymo 25 straipsnio 3 ir 5 dalių, 26 straipsnio 3 dalies nuostatos netaikomos. Be to, banko visuotiniame akcininkų susirinkime, kurio darbotvarkėje numatytas klausimas dėl banko įstatinio kapitalo padidinimo papildomais valstybės įnašais ar kiti su finansinio stabilumo stiprinimo priemonių taikymu susiję klausimai, turi teisę dalyvauti ir kalbėti Vyriausybės ar jos įgaliotos institucijos atstovas. Šis atstovas taip pat turi Akcinių bendrovių įstatymo 25 straipsnio 4 dalyje nustatytas teises.\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art26",
      "section": "26",
      "title": "26 straipsnis. Informavimas apie šaukiamą visuotinį akcininkų susirinkimą",
      "content": "1. Bendrovės valdyba, bendrovės vadovas, asmenys ar institucija, priėmę sprendimą sušaukti visuotinį akcininkų susirinkimą, pateikia bendrovei informaciją ir dokumentus, reikalingus pranešimui apie visuotinio akcininkų susirinkimo sušaukimą parengti.\n\n2. Pranešime apie visuotinio akcininkų susirinkimo sušaukimą turi būti nurodyta:\n\n1) bendrovės pavadinimas, buveinė ir kodas;\n\n2) susirinkimo data, laikas ir vieta (adresas) ir (arba) elektroninių ryšių priemonės;\nStraipsnio punkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n3) susirinkimo apskaitos diena ir paaiškinta, kad dalyvauti ir balsuoti visuotiniame akcininkų susirinkime turi teisę tik tie asmenys, kurie yra akcininkai visuotinio akcininkų susirinkimo apskaitos dienos pabaigoje (akcinei bendrovei);\n\n4) teisių apskaitos diena, jeigu visuotiniame akcininkų susirinkime priimami spendimai yra susiję su akcininkų turtinėmis teisėmis, nurodytomis šio Įstatymo 15 straipsnio 1 dalies 1, 2, 3 ir 4 punktuose, ir paaiškinta, kad šias teises turės asmenys, kurie dešimtos darbo dienos pabaigoje po atitinkamą sprendimą priėmusio visuotinio akcininkų susirinkimo bus akcinės bendrovės akcininkai (akcinei bendrovei);\n\n5) susirinkimo darbotvarkė;\n\n6) visuotinio akcininkų susirinkimo sušaukimo iniciatoriai;\n\n7) bendrovės organas, asmenys ar institucija, priėmę sprendimą sušaukti visuotinį akcininkų susirinkimą;\n\n8) įstatinio kapitalo mažinimo tikslas ir numatomas būdas, kai į susirinkimo darbotvarkę įtrauktas klausimas dėl įstatinio kapitalo sumažinimo;\n\n9) dalyvavimo ir balsavimo visuotiniame akcininkų susirinkime elektroninių ryšių priemonėmis tvarka, jeigu bendrovė sudaro tokią galimybę;\n\n10) kur ir kaip gauti sprendimų dėl kiekvieno visuotinio akcininkų susirinkimo darbotvarkės klausimo projektus arba, kai sprendimų priimti nereikia, – stebėtojų tarybos, valdybos (jeigu valdyba nesudaroma, – bendrovės vadovo) ir akcininkų paaiškinimus, taip pat kitus dokumentus, kurie turi būti pateikti visuotiniam akcininkų susirinkimui, ir informaciją, susijusią su akcininko teisių įgyvendinimu.\n\n3. Šio straipsnio 2 dalies 9 punkte nurodytos tvarkos pranešime apie visuotinio akcininkų susirinkimo sušaukimą nurodyti nereikia, jeigu šiame pranešime nurodoma, kad ta tvarka yra pateikta bendrovės interneto svetainėje, ir pateikiamas šios svetainės adresas.\n\n4. Pranešimas apie visuotinio akcininkų susirinkimo sušaukimą turi būti viešai paskelbtas įstatuose nurodytame šaltinyje arba įteiktas kiekvienam akcininkui pasirašytinai ar išsiųstas registruotu laišku ne vėliau kaip likus 21 dienai iki visuotinio akcininkų susirinkimo dienos.\n\n5. Jeigu bendrovė savo akcininkams sudaro galimybę visuotiniame akcininkų susirinkime dalyvauti ir balsuoti elektroninių ryšių priemonėmis, prieinamomis visiems akcininkams, visuotinis akcininkų susirinkimas ne mažesne kaip 2/3 visų susirinkime dalyvaujančių akcininkų akcijų suteikiamų balsų dauguma gali nuspręsti, kad bendrovė apie neeilinį visuotinį akcininkų susirinkimą akcininkams praneštų šio straipsnio 4 dalyje nurodytu būdu ne vėliau kaip likus 16 dienų iki neeilinio visuotinio akcininkų susirinkimo dienos. Toks sprendimas galioja ne ilgiau kaip iki eilinio visuotinio akcininkų susirinkimo.\n\n6. Jeigu visuotinis akcininkų susirinkimas neįvyksta, pakartotinis visuotinis akcininkų susirinkimas šaukiamas ne anksčiau kaip praėjus 5 dienoms ir ne vėliau kaip praėjus 21 dienai nuo neįvykusio visuotinio akcininkų susirinkimo dienos. Apie pakartotinį visuotinį akcininkų susirinkimą akcininkams turi būti pranešta šio straipsnio 4 dalyje nustatytu būdu ne vėliau kaip likus 5 dienoms iki pakartotinio visuotinio akcininkų susirinkimo.\n\n7. Visuotinis akcininkų susirinkimas gali būti šaukiamas nesilaikant šio straipsnio 4, 5 ir 6 dalyse nustatytų terminų, jeigu visi akcininkai, kuriems priklausančios akcijos suteikia balsavimo teisę, su tuo pasirašytinai sutinka.\n\n8. Pranešimas apie visuotinio akcininkų susirinkimo sušaukimą bet kuriuo šiame Įstatyme nustatytu būdu akcininkams turi būti skelbiamas, įteikiamas ar siunčiamas neatlygintinai.\n\n9. Apie dokumentus, patvirtinančius, kad akcininkams buvo pranešta apie visuotinio akcininkų susirinkimo sušaukimą, būtina informuoti susirinkimo pradžioje.\n\n10. Ne vėliau kaip likus 10 dienų iki visuotinio akcininkų susirinkimo akcininkams turi būti sudaryta galimybė susipažinti su bendrovės turimais dokumentais, susijusiais su susirinkimo darbotvarke, įskaitant sprendimų projektus arba, kai sprendimų priimti nereikia, – stebėtojų tarybos, valdybos (jeigu valdyba nesudaroma, – bendrovės vadovo) ir akcininkų paaiškinimus dėl jų pasiūlyto visuotinio akcininkų susirinkimo darbotvarkės klausimo, taip pat visuotinio akcininkų susirinkimo sušaukimo iniciatorių pateiktą paraišką valdybai ar šio Įstatymo 23 straipsnio 3 dalyje nustatytais atvejais bendrovės vadovui. Jeigu akcininkas raštu pageidauja, bendrovės vadovas ne vėliau kaip per 3 dienas nuo rašytinio prašymo gavimo visus susirinkimo sprendimų projektus arba, kai sprendimų priimti nereikia, – stebėtojų tarybos, valdybos (jeigu valdyba nesudaroma, – bendrovės vadovo) ir akcininkų paaiškinimus dėl jų pasiūlyto visuotinio akcininkų susirinkimo darbotvarkės klausimo įteikia akcininkui pasirašytinai ar išsiunčia registruotu laišku. Sprendimų projektuose turi būti nurodyta, kieno iniciatyva jie yra pateikti. Jei sprendimo projekto iniciatorius pateikė sprendimo projekto pagrindimą, jis turi būti pridėtas prie sprendimo projekto.\n\n11. Šio straipsnio 3, 4, 5, 6, 7 ir 10 dalys netaikomos akcinėms bendrovėms, kurių akcijomis leista prekiauti reguliuojamoje rinkoje.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-393, 2009-07-22, Žin., 2009, Nr. 93-3985 (2009-08-04)(įstatymo26 straipsnio 3 dalies taikymas)\nPastaba. Pranešimas apie banko visuotinį akcininkų susirinkimą, kurio darbotvarkėje numatyti su finansinio stabilumo stiprinimo priemonių taikymu susiję klausimai, viešai skelbiamas ne vėliau kaip prieš 10 dienų iki susirinkimo dienos, o paskelbtas susirinkimo darbotvarkės projektas netikslinamas. Šiuo atveju Akcinių bendrovių įstatymo 25 straipsnio 3 ir 5 dalių, 26 straipsnio 3 dalies nuostatos netaikomos. Be to, banko visuotiniame akcininkų susirinkime, kurio darbotvarkėje numatytas klausimas dėl banko įstatinio kapitalo padidinimo papildomais valstybės įnašais ar kiti su finansinio stabilumo stiprinimo priemonių taikymu susiję klausimai, turi teisę dalyvauti ir kalbėti Vyriausybės ar jos įgaliotos institucijos atstovas. Šis atstovas taip pat turi Akcinių bendrovių įstatymo 25 straipsnio 4 dalyje nustatytas teises.\nNr. XI-564, 2009-12-15, Žin., 2009, Nr. 154-6945 (2009-12-28)\n\n26¹ straipsnis. Akcinės bendrovės, kurios akcijomis leista prekiauti reguliuojamoje rinkoje, informavimo apie šaukiamą visuotinį akcininkų susirinkimą ypatumai\n\n1. Akcinės bendrovės, kurios akcijomis leista prekiauti reguliuojamoje rinkoje, pranešime apie visuotinio akcininkų susirinkimo sušaukimą, be informacijos, nurodytos šio Įstatymo 26 straipsnio 2 dalyje, papildomai turi būti nurodyta:\n\n1) akcininkų teisė siūlyti papildyti visuotinio akcininkų susirinkimo darbotvarkę, su kiekvienu siūlomu papildomu klausimu pateikiant visuotinio akcininkų susirinkimo sprendimo projektą arba, kai sprendimo priimti nereikia, – akcininko paaiškinimą, šios teisės įgyvendinimo procedūros, kurių akcininkai privalo laikytis, ir terminas, iki kurio akcininkai turi teisę teikti siūlymus papildyti visuotinio akcininkų susirinkimo darbotvarkę;\n\n2) akcininkų teisė siūlyti sprendimų projektus dėl klausimų, kurie yra įtraukti ar bus įtraukti į visuotinio akcininkų susirinkimo darbotvarkę, šios teisės įgyvendinimo procedūros, kurių akcininkai privalo laikytis, ir terminas, iki kurio akcininkai turi teisę siūlyti sprendimų projektus;\n\n3) akcininkų teisė iš anksto pateikti bendrovei klausimų, susijusių su visuotinio akcininkų susirinkimo darbotvarkės klausimais, šios teisės įgyvendinimo procedūros, kurių akcininkai privalo laikytis, ir terminas, iki kurio akcininkai turi teisę iš anksto pateikti klausimų, susijusių su visuotinio akcininkų susirinkimo darbotvarke;\n\n4) balsavimo visuotiniame akcininkų susirinkime pagal įgaliojimą tvarka, įgaliojimo atstovauti akcininkui visuotiniame akcininkų susirinkime forma, jeigu ji yra nustatyta, ir pranešimo apie elektroninių ryšių priemonėmis duotą įgaliojimą tvarka ir terminai;\n\n5) balsavimo raštu, kai užpildomas bendrasis balsavimo biuletenis, tvarka;\n\n6) interneto svetainės, kurioje bus pateikta šio Įstatymo 262 straipsnyje nurodyta informacija, adresas.\n\n2. Akcininkų teisių, išvardytų šio straipsnio 1 dalies 1, 2 ir 3 punktuose, įgyvendinimo procedūros, kurių privalo laikytis akcininkai, pranešime apie visuotinio akcininkų susirinkimo sušaukimą gali būti nenurodomos, jeigu šiame pranešime nurodyta, kad tos procedūros yra pateiktos akcinės bendrovės, kurios akcijomis leista prekiauti reguliuojamoje rinkoje, interneto svetainėje.\n\n3. Akcinės bendrovės, kurios akcijomis leista prekiauti reguliuojamoje rinkoje, pranešimas apie šaukiamą visuotinį akcininkų susirinkimą ne vėliau kaip likus 21 dienai iki visuotinio akcininkų susirinkimo turi būti paskelbtas viešai Lietuvos Respublikoje ir visose kitose Europos Sąjungos valstybėse narėse, taip pat Europos ekonominei erdvei priklausančiose valstybėse Vertybinių popierių įstatyme nustatyta tvarka. Pranešimas apie visuotinio akcininkų susirinkimo sušaukimą papildomai gali būti skelbiamas akcinės bendrovės, kurios akcijomis leista prekiauti reguliuojamoje rinkoje, įstatuose nurodytame šaltinyje, jeigu toks papildomas skelbimo būdas nurodytas įstatuose.\n\n4. Jeigu akcinė bendrovė, kurios akcijomis leista prekiauti reguliuojamoje rinkoje, savo akcininkams sudaro galimybę visuotiniame akcininkų susirinkime dalyvauti ir balsuoti elektroninių ryšių priemonėmis, prieinamomis visiems akcininkams, visuotinis akcininkų susirinkimas ne mažesne kaip 2/3 visų susirinkime dalyvaujančių akcininkų akcijų suteikiamų balsų dauguma gali nuspręsti, kad bendrovė apie neeilinį visuotinį akcininkų susirinkimą akcininkams praneštų šio straipsnio 3 dalyje nurodytu būdu ne vėliau kaip likus 16 dienų iki neeilinio visuotinio akcininkų susirinkimo dienos. Toks sprendimas galioja ne ilgiau kaip iki eilinio visuotinio akcininkų susirinkimo.\n\n5. Jeigu visuotinis akcininkų susirinkimas neįvyksta, pakartotinis visuotinis akcininkų susirinkimas šaukiamas ne anksčiau kaip praėjus 14 dienų ir ne vėliau kaip praėjus 21 dienai nuo neįvykusio visuotinio akcininkų susirinkimo dienos. Apie pakartotinį visuotinį akcininkų susirinkimą akcininkams turi būti pranešta šio straipsnio 3 dalyje nustatytu būdu ne vėliau kaip likus 14 dienų iki pakartotinio visuotinio akcininkų susirinkimo.\n\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\n\n26² straipsnis. Akcinės bendrovės, kurios akcijomis leista prekiauti reguliuojamoje rinkoje, informacijos ir dokumentų  pateikimas interneto svetainėje\n\n1. Akcinė bendrovė, kurios akcijomis leista prekiauti reguliuojamoje rinkoje, visą laikotarpį, prasidedantį ne vėliau kaip likus 21 dienai iki visuotinio akcininkų susirinkimo, interneto svetainėje turi pateikti akcininkams bent šią informaciją ir dokumentus:\n\n1) pranešimą apie visuotinio akcininkų susirinkimo sušaukimą;\n\n2) bendrą akcijų skaičių ir balsavimo teisę suteikiančių akcijų skaičių visuotinio akcininkų susirinkimo sušaukimo dieną (įskaitant akcijų skaičių pagal klases, jeigu yra skirtingų klasių akcijų);\n\n3) sprendimų projektus dėl kiekvieno visuotinio akcininkų susirinkimo darbotvarkės klausimo arba, kai sprendimų priimti nereikia, – stebėtojų tarybos, valdybos (jeigu valdyba nesudaroma, – bendrovės vadovo) ir akcininkų paaiškinimus, taip pat kitus dokumentus, kurie turi būti pateikti visuotiniam akcininkų susirinkimui;\n\n4) bendrąjį balsavimo biuletenį ir įgaliojimo atstovauti akcininkui visuotiniame akcininkų susirinkime formą, jeigu ji yra nustatyta, kuri turi būti naudojama balsuojant pagal įgaliojimą, išskyrus atvejus, kai bendrasis balsavimo biuletenis ir įgaliojimo atstovauti akcininkui visuotiniame akcininkų susirinkime forma siunčiami tiesiogiai kiekvienam akcininkui.\n\n2. Papildyta darbotvarkė, taip pat pasiūlyti sprendimų projektai ir, kai sprendimų priimti nereikia, – stebėtojų tarybos, valdybos (jeigu valdyba nesudaroma, – bendrovės vadovo) ir akcininkų paaiškinimai nedelsiant pateikiami akcinės bendrovės, kurios akcijomis leista prekiauti reguliuojamoje rinkoje, interneto svetainėje.\n\n3. Kai dėl techninių priežasčių šio straipsnio 1 dalies 4 punkte nurodytas bendrasis balsavimo biuletenis ir įgaliojimo atstovauti akcininkui visuotiniame akcininkų susirinkime forma, jeigu ji yra nustatyta, negali būti pateikiami akcinės bendrovės, kurios akcijomis leista prekiauti reguliuojamoje rinkoje, interneto svetainėje, joje nurodoma, kaip šiuos dokumentus galima gauti spausdintus. Jeigu akcininkai pareikalauja, akcinė bendrovė, kurios akcijomis leista prekiauti reguliuojamoje rinkoje, turi neatlygintinai registruotu laišku išsiųsti bendrąjį balsavimo biuletenį ir įgaliojimo atstovauti akcininkui visuotiniame akcininkų susirinkime formą, jeigu ji yra nustatyta, arba įteikti juos asmeniškai pasirašytinai to pareikalavusiems akcininkams.\n\n4. Kai pagal šio Įstatymo 261 straipsnio 4 dalį apie neeilinį visuotinį akcininkų susirinkimą pranešama ne vėliau kaip likus 16 dienų iki visuotinio akcininkų susirinkimo, o pagal šio Įstatymo 261 straipsnio 5 dalį apie pakartotinį visuotinį akcininkų susirinkimą pranešama ne vėliau kaip likus 14 dienų iki pakartotinio visuotinio akcininkų susirinkimo, šio straipsnio 1 dalyje nurodytas terminas atitinkamai sutrumpinamas.\n\n5. Ne vėliau kaip per 7 dienas po visuotinio akcininkų susirinkimo akcinė bendrovė, kurios akcijomis leista prekiauti reguliuojamoje rinkoje, interneto svetainėje pateikia akcininkams balsavimo rezultatus, nustatytus pagal šio Įstatymo 22 straipsnio 2 ir 3 dalis.\n\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art27",
      "section": "27",
      "title": "27 straipsnis. Visuotinio akcininkų susirinkimo kvorumas ir sprendimų priėmimas",
      "content": "1. Visuotinis akcininkų susirinkimas gali priimti sprendimus ir laikomas įvykusiu, kai jame dalyvauja akcininkai, kuriems priklausančios akcijos suteikia daugiau kaip 1/2 visų balsų. Nustačius, kad kvorumas yra, laikoma, kad jis yra viso susirinkimo metu. Jei kvorumo nėra, visuotinis akcininkų susirinkimas laikomas neįvykusiu ir turi būti sušauktas pakartotinis visuotinis akcininkų susirinkimas, kuris turi teisę priimti sprendimus tik pagal neįvykusio susirinkimo darbotvarkę ir kuriam netaikomas kvorumo reikalavimas.\n\n2. Jeigu sprendimui priimti reikia kurios nors klasės akcijų savininkų sutikimo, dėl šio sutikimo sprendimą priima atitinkamos klasės akcijų savininkų susirinkimas. Toks susirinkimas gali priimti sprendimus ir laikomas įvykusiu, kai jame dalyvauja akcininkai, kuriems nuosavybės teise priklauso daugiau kaip 1/2 visų tos klasės akcijų. Šiam susirinkimui (taip pat pakartotiniam susirinkimui) taikomos šio Įstatymo visuotiniam akcininkų susirinkimui nustatytos nuostatos dėl susirinkimo sušaukimo, atstovavimo, kvorumo nustatymo, sprendimų priėmimo bei protokolo surašymo.\n\n3. Kiekvienas visuotinis akcininkų susirinkimas turi išrinkti susirinkimo pirmininką ir sekretorių. Sekretoriaus galima nerinkti, jei visuotiniame akcininkų susirinkime dalyvauja mažiau kaip 3 akcininkai. Pirmininkas ir sekretorius nerenkami, kai visi susirinkime dalyvaujantys akcininkai balsavo raštu.\n\n4. Visuotiniame akcininkų susirinkime nustatant bendrovės akcijų teikiamų balsų skaičių ir šio susirinkimo kvorumą, nesuteikiančiomis balsų akcijomis laikomos:\n\n1) bendrovės įgytos savos akcijos;\n\n2) bendrovės įstatuose nustatytos klasės privilegijuotosios akcijos, kurios nesuteikia balsavimo teisės;\n\n3) akcijos, kurių suteikiamos balsavimo teisės yra apribotos kitų įstatymų nustatytais atvejais, taip pat ginčijama nuosavybės teisė į akciją ir teismas taiko laikinąsias apsaugos priemones, kuriomis apribota akcininko teisė balsuoti visuotiniuose akcininkų susirinkimuose.\nTAR pastaba. 27 straipsnio 4 dalis netaikoma nustatant bendrą bendrovės akcijų teikiamų balsų skaičių visuotiniame akcininkų susirinkime, jeigu sprendimas sušaukti visuotinį akcininkų susirinkimą buvo priimtas iki įstatymo Nr. XIII-2357 įsigaliojimo dienos (2019-07-21). Tokiu atveju bendras bendrovės akcijų teikiamų balsų skaičius nustatomas pagal iki šio įstatymo įsigaliojimo dienos galiojusias Lietuvos Respublikos akcinių bendrovių įstatymo nuostatas.\n\nStraipsnio dalies pakeitimai:\nNr. XIII-2357, 2019-07-16, paskelbta TAR 2019-07-19, i. k. 2019-11979\n\n5. Jeigu akcininkas pasinaudoja savo teise balsuoti raštu, jis, susipažinęs su visuotinio akcininkų susirinkimo darbotvarke bei sprendimų projektais, užpildo ir pateikia bendrovei bendrąjį balsavimo biuletenį – jame jis praneša visuotiniam akcininkų susirinkimui savo valią „už“ ar „prieš“ atskirai dėl kiekvieno sprendimo. Raštu iš anksto balsavę akcininkai laikomi dalyvaujančiais visuotiniame akcininkų susirinkime ir jų balsai įskaitomi į susirinkimo kvorumą bei balsavimo rezultatus. Pakartotiniame visuotiniame akcininkų susirinkime galioja neįvykusio susirinkimo bendrieji balsavimo biuleteniai. Akcininkas neturi teisės balsuoti visuotiniame akcininkų susirinkime svarstant sprendimą, dėl kurio jis iš anksto pareiškė savo valią raštu.\n\n51. Jeigu akcinė bendrovė sudaro galimybę akcininkams visuotiniame akcininkų susirinkime pateikti balsavimo nurodymą, tokiu būdu iš anksto balsavę akcininkai laikomi dalyvaujančiais visuotiniame akcininkų susirinkime ir jų balsai įskaitomi į šio susirinkimo kvorumą bei balsavimo rezultatus. Pakartotiniame visuotiniame akcininkų susirinkime galioja neįvykusio susirinkimo balsavimo nurodymai. Akcininkas neturi teisės balsuoti visuotiniame akcininkų susirinkime svarstant sprendimą, dėl kurio jis iš anksto yra pareiškęs savo valią pateikdamas balsavimo nurodymą.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6. Jei šio Įstatymo nustatytais atvejais akcininkas negali balsuoti priimant sprendimus atskirais klausimais, balsavimo rezultatai šiais atskirais klausimais nustatomi pagal susirinkime dalyvaujančių ir turinčių balsavimo teisę sprendžiant šį klausimą akcininkų balsų skaičių.\n\n7. Balsavimas visuotiniame akcininkų susirinkime yra atviras. Slaptas balsavimas yra privalomas visiems akcininkams tais klausimais, dėl kurių nors vienas akcininkas pageidauja slapto balsavimo ir jeigu tam pritaria akcininkai, kuriems priklausančios akcijos suteikia ne mažiau kaip 1/10 balsų šiame visuotiniame akcininkų susirinkime.\n\n8. Visuotinio akcininkų susirinkimo sprendimas laikomas priimtu, kai už jį gauta daugiau akcininkų balsų negu prieš, jeigu šis Įstatymas ar bendrovės įstatai nenustato didesnės daugumos.\n\n9. Visuotinis akcininkų susirinkimas neturi teisės priimti sprendimų darbotvarkėje nepaskelbtais klausimais, išskyrus atvejus, kai jame dalyvauja visi akcininkai, kuriems priklausančios akcijos suteikia balsavimo teisę, ir nė vienas akcininkas nebalsavo raštu, užpildęs bendrąjį balsavimo biuletenį arba pateikęs balsavimo nurodymą.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n10. Jeigu akcinė bendrovė savo akcininkams sudaro galimybę visuotiniame akcininkų susirinkime dalyvauti ir balsuoti elektroninių ryšių priemonėmis, visuotiniame akcininkų susirinkime dalyvaujančio ir balsuojančio asmens tapatybė turi būti nustatoma prieš visuotinį akcininkų susirinkimą ir kiekvieną jame svarstomą klausimą. Reikalavimas nustatyti asmens tapatybę prieš kiekvieną klausimą netaikomas, jeigu visi visuotiniame akcininkų susirinkime dalyvaujantys akcininkai balsuoja elektroninių ryšių priemonėmis, kuriomis tiesiogiai perduodamas vaizdas viso susirinkimo metu, taip pat kai balsuojama raštu, užpildžius bendrąjį balsavimo biuletenį arba pateikus balsavimo nurodymą.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190"
    },
    {
      "provision_ref": "art28",
      "section": "28",
      "title": "28 straipsnis. Sprendimai, priimami kvalifikuota balsų dauguma",
      "content": "1. Visuotinis akcininkų susirinkimas kvalifikuota balsų dauguma, kuri negali būti mažesnė kaip 2/3 visų susirinkime dalyvaujančių akcininkų akcijų suteikiamų balsų, priima sprendimus:\n\n1) keisti bendrovės įstatus, išskyrus šiame Įstatyme nustatytas išimtis;\n\n2) nustatyti bendrovės išleidžiamų akcijų klasę, skaičių, nominalią vertę ir minimalią emisijos kainą;\n\n3) konvertuoti bendrovės vienos klasės akcijas į kitos, tvirtinti akcijų konvertavimo tvarkos aprašą;\nStraipsnio punkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4) keisti bendrovės išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5) keisti uždarosios akcinės bendrovės akcijų sertifikatus į akcijas;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n6) dėl pelno (nuostolių) paskirstymo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n7) dėl rezervų sudarymo, naudojimo, sumažinimo ir naikinimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n8) dėl dividendų už trumpesnį negu finansiniai metai laikotarpį skyrimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n9) išleisti konvertuojamąsias obligacijas;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n10) padidinti įstatinį kapitalą;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n11) sumažinti įstatinį kapitalą, išskyrus šiame Įstatyme nustatytas išimtis;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n12) patvirtinti Akcijų suteikimo taisykles;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n13) patvirtinti akcinių bendrovių, kurių akcijomis leista prekiauti reguliuojamoje rinkoje, atlygio politiką;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n14) dėl bendrovės reorganizavimo ar atskyrimo ir reorganizavimo ar atskyrimo sąlygų patvirtinimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n15) dėl bendrovės pertvarkymo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n16) dėl bendrovės restruktūrizavimo;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n17) dėl bendrovės likvidavimo ir likvidavimo atšaukimo, išskyrus šiame Įstatyme nustatytas išimtis.\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n2. Kvalifikuota balsų dauguma, kuri negali būti mažesnė kaip 3/4 visų visuotiniame akcininkų susirinkime dalyvaujančių ir turinčių balsavimo teisę sprendžiant šį klausimą akcininkų akcijų suteikiamų balsų, priimamas sprendimas atšaukti visiems akcininkams pirmumo teisę įsigyti bendrovės išleidžiamų konkrečios emisijos akcijų ar bendrovės išleidžiamų konkrečios emisijos konvertuojamųjų obligacijų.\n\n3. Bendrovės įstatai gali numatyti ir didesnę nei 2/3 kvalifikuotą balsų daugumą, reikalingą šio straipsnio 1 dalyje nurodytiems sprendimams priimti, bei didesnę nei 3/4 balsų daugumą, reikalingą šio straipsnio 2 dalyje nurodytam sprendimui priimti.\n\nStraipsnio pakeitimai:\nNr. XI-1798, 2011-12-15, Žin., 2011, Nr. 160-7565 (2011-12-28)"
    },
    {
      "provision_ref": "art29",
      "section": "29",
      "title": "29 straipsnis. Visuotinio akcininkų susirinkimo protokolas",
      "content": "1. Visuotiniai akcininkų susirinkimai turi būti protokoluojami. Protokolas gali būti nerašomas, kai priimtus sprendimus pasirašo visi bendrovės akcininkai, taip pat kai bendrovėje yra vienas akcininkas.\n\n2. Protokolą pasirašo visuotinio akcininkų susirinkimo pirmininkas ir sekretorius, kartu gali pasirašyti ir visuotinio akcininkų susirinkimo įgalioti asmenys. Kai susirinkimo sekretorius nerenkamas, protokolą pasirašo susirinkimo pirmininkas. Kai visi dalyvaujantys susirinkime akcininkai balsavo raštu, protokolą pagal gautus balsus surašo ir pasirašo bendrovės vadovas.\n\n3. Protokolas turi būti surašytas ir pasirašytas ne vėliau kaip per 7 dienas nuo visuotinio akcininkų susirinkimo dienos. Elektroniniu būdu pasirašomas protokolas turi būti pasirašomas kvalifikuotu elektroniniu parašu, naudojant kvalifikuotą elektroninio parašo sertifikatą, kuris atitinka 2014 m. liepos 23 d. Europos Parlamento ir Tarybos reglamento (ES) Nr. 910/2014 dėl elektroninės atpažinties ir elektroninių operacijų patikimumo užtikrinimo paslaugų vidaus rinkoje, kuriuo panaikinama Direktyva 1999/93/EB, I priede nustatytus reikalavimus. Trečiųjų valstybių kvalifikuoti elektroniniai parašai, sudaryti naudojant kvalifikuotą elektroninio parašo sertifikatą, pripažįstami vadovaujantis Reglamento (ES) Nr. 910/2014 14 straipsniu.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4. Visuotiniame akcininkų susirinkime dalyvavę asmenys turi teisę susipažinti su protokolu ir per 3 dienas nuo susipažinimo su juo momento, bet ne vėliau kaip per 10 dienų nuo visuotinio akcininkų susirinkimo dienos raštu pateikti savo pastabas ar nuomonę dėl protokole išdėstytų faktų ir protokolo surašymo.\n\n5. Prie visuotinio akcininkų susirinkimo protokolo turi būti pridedama:\n\n1) visuotiniame akcininkų susirinkime dalyvavusių akcininkų registravimo sąrašas;\n\n2) įgaliojimai ir kiti dokumentai, patvirtinantys asmenų teisę balsuoti;\n\n3) iš anksto raštu balsavusių akcininkų bendrieji balsavimo biuleteniai;\n\n4) dokumentai, įrodantys, kaip buvo balsuota elektroninių ryšių priemonėmis;\n\n5) dokumentai, įrodantys, kad akcininkai buvo informuoti apie visuotinio akcininkų susirinkimo sušaukimą;\n\n6) pastabos dėl protokolo ir protokolą pasirašiusių asmenų išvada dėl šių pastabų.\n\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6. Kai visuotinio akcininkų susirinkimo protokolas teikiamas tretiesiems asmenims, prie protokolo turi būti pridedami šio straipsnio 5 dalies 1, 5 ir 6 punktuose nurodyti dokumentai.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7. Jeigu bendrovės visų akcijų savininkas yra vienas asmuo, jo raštiški sprendimai prilyginami visuotinio akcininkų susirinkimo sprendimams.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n8. Protokolai ar kiti dokumentai, kuriais įforminti visuotinio akcininkų susirinkimo sprendimai, yra oficialūs dokumentai. Jie saugomi ir tvarkomi Dokumentų ir archyvų įstatymo nustatyta tvarka. Šių dokumentų klastojimas baudžiamas įstatymų nustatyta tvarka.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art30",
      "section": "30",
      "title": "30 straipsnis. Bendrasis balsavimo biuletenis",
      "content": "1. Jei balsavimo teisę turintys akcininkai raštu pareikalauja, bendrovė turi parengti ir ne vėliau kaip likus 10 dienų iki visuotinio akcininkų susirinkimo išsiųsti bendruosius balsavimo biuletenius to pareikalavusiems akcininkams registruotu laišku ar įteikti juos asmeniškai pasirašytinai.\n\n2. Bendrajame balsavimo biuletenyje turi būti nurodyta:\n\n1) visų iki bendrojo balsavimo biuletenio išsiuntimo dienos pasiūlytų sprendimų projektai. Jie turi būti suformuluoti taip, kad akcininkas galėtų balsuoti už ar prieš sprendimą;\n\n2) kandidatai į visuotinio akcininkų susirinkimo renkamų bendrovės organų narius, renkamą auditorių, įmonės kandidatės į renkamą audito įmonę ar nepriklausomą užtikrinimo paslaugos teikėją. Kandidatai turi būti nurodyti taip, kad akcininkas galėtų pažymėti, už kurį kandidatą balsuoja ar kiek balsų skiria kiekvienam kandidatui.\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n3. Užpildytame bendrajame balsavimo biuletenyje turi būti nurodytas akcininko fizinio asmens vardas, pavardė ir asmens kodas; akcininko juridinio asmens pavadinimas ir kodas.\n\n4. Užpildytą bendrąjį balsavimo biuletenį turi pasirašyti akcininkas arba kitas asmuo, turintis teisę balsuoti šiam akcininkui priklausančiomis akcijomis. Jeigu užpildytą bendrąjį balsavimo biuletenį pasirašo asmuo, kuris nėra akcininkas, prie užpildyto bendrojo balsavimo biuletenio turi būti pridėtas teisę balsuoti patvirtinantis dokumentas. Bendrąjį balsavimo biuletenį pasirašant elektroniniu būdu taikoma šio Įstatymo 29 straipsnio 3 dalis.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5. Bendrasis balsavimo biuletenis laikomas galiojančiu ir negali būti atšauktas, jeigu jis atitinka šio straipsnio 3 ir 4 dalyse nustatytus reikalavimus ir bendrovė jį gavo iki visuotinio akcininkų susirinkimo.\n\n6. Jeigu bendrasis balsavimo biuletenis neatitinka šio straipsnio 3 ir 4 dalyse nustatytų reikalavimų, laikoma, kad akcininkas iš anksto nebalsavo.\n\n7. Jeigu bendrasis balsavimo biuletenis užpildytas taip, kad atskiru klausimu neįmanoma nustatyti akcininko valios, laikoma, kad akcininkas šiuo klausimu iš anksto nebalsavo.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art301",
      "section": "301",
      "title": "301 straipsnis. Balsavimas pagal įgaliojimą",
      "content": "1. Visuotiniame akcininkų susirinkime įgaliotinis turi tokias pat teises, kokias turėtų jo atstovaujamas akcininkas. Balsavimo nurodymo pateikimas nėra laikomas balsavimu pagal įgaliojimą.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Įgaliotinis tame pačiame visuotiniame akcininkų susirinkime gali būti įgaliotas daugiau negu vieno akcininko.\n\n3. Įgaliotinis visuotiniame akcininkų susirinkime turi balsuoti laikydamasis akcininko duotų nurodymų. Jeigu įgaliotinis tame pačiame visuotiniame akcininkų susirinkime yra įgaliotas daugiau negu vieno akcininko, jis gali balsuoti skirtingai pagal kiekvieno akcininko duotus nurodymus.\n\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art302",
      "section": "302",
      "title": "302 straipsnis. Elektroninių ryšių priemonėmis duodamo įgaliojimo ir pranešimo apie jį akcinei bendrovei, kurios akcijomis leista prekiauti reguliuojamoje rinkoje, ypatumai",
      "content": "1. Akcinės bendrovės, kurios akcijomis leista prekiauti reguliuojamoje rinkoje, akcininkas gali elektroninių ryšių priemonėmis įgalioti fizinį ar juridinį asmenį dalyvauti ir balsuoti jo vardu visuotiniame akcininkų susirinkime. Toks akcininko įgaliojimas notaro netvirtinamas.\n\n2. Akcininkas apie elektroninių ryšių priemonėmis duotą įgaliojimą privalo pranešti akcinei bendrovei, kurios akcijomis leista prekiauti reguliuojamoje rinkoje.\n\n3. Šio straipsnio 1 dalyje nurodytas įgaliojimas ir šio straipsnio 2 dalyje nurodytas pranešimas apie duotą įgaliojimą turi būti rašytiniai. Akcinei bendrovei, kurios akcijomis leista prekiauti reguliuojamoje rinkoje, jie pateikiami elektroninių ryšių priemonėmis.\n\n4. Akcinė bendrovė, kurios akcijomis leista prekiauti reguliuojamoje rinkoje, privalo sudaryti sąlygas akcininkams šio straipsnio 1 dalyje nurodytus įgaliojimus ir šio straipsnio 2 dalyje nurodytus pranešimus apie duotus įgaliojimus pateikti elektroninių ryšių priemonėmis, jeigu užtikrinamas perduodamos informacijos saugumas ir galima nustatyti akcininko tapatybę.\n\n5. Šio straipsnio 1 dalyje nurodytam įgaliojimui, šio straipsnio 2 dalyje nurodytam pranešimui apie duotą įgaliojimą ir balsavimo nurodymų pateikimui įgaliotiniui gali būti taikomi tik tokie reikalavimai, kurie yra būtini akcininko ir įgaliotinio tapatybei nustatyti ir balsavimo nurodymų turiniui patikrinti, ir tik tuo atveju, kai jie yra proporcingi šiems tikslams pasiekti.\n\n6. Šio straipsnio 1–5 dalys mutatis mutandis taikomos ir įgaliojimo atšaukimui.\n\n7. Jeigu akcininko turimos akcinės bendrovės, kurios akcijomis leista prekiauti reguliuojamoje rinkoje, akcijos yra laikomos keliose vertybinių popierių sąskaitose, akcininkas gali įgalioti po atskirą įgaliotinį dalyvauti ir balsuoti visuotiniame akcininkų susirinkime pagal kiekvienoje vertybinių popierių sąskaitoje laikomų akcijų suteikiamas teises. Tokiu atveju akcininko duoti įgaliojimai galioja vienam visuotiniam akcininkų susirinkimui.\n\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art303",
      "section": "303",
      "title": "303 straipsnis. Informacijos pateikimas akcinėms bendrovėms, kurių akcijomis leista prekiauti reguliuojamoje rinkoje",
      "content": "1. Akcininkas, turintis akcinės bendrovės, kurios akcijomis leista prekiauti reguliuojamoje rinkoje, akcijų, įgytų savo vardu, bet dėl kitų asmenų interesų, prieš balsuodamas visuotiniame akcininkų susirinkime turi atskleisti akcinei bendrovei, kurios akcijomis leista prekiauti reguliuojamoje rinkoje, galutinio kliento tapatybę, akcijų, kuriomis balsuojama, skaičių ir jam pateiktų balsavimo nurodymų turinį ar kitokį paaiškinimą dėl sutarto su klientu dalyvavimo ir balsavimo visuotiniame akcininkų susirinkime.\n\n2. Šio straipsnio 1 dalyje nurodytas akcininkas dalies akcijų suteikiamais balsais gali balsuoti skirtingai nuo kitos akcijų dalies suteikiamų balsų.\n\nĮstatymas papildytas straipsniu:\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art31",
      "section": "31",
      "title": "31 straipsnis. Stebėtojų tarybos sudarymas",
      "content": "1. Stebėtojų taryba yra kolegialus bendrovės veiklos priežiūrą atliekantis organas. Stebėtojų tarybai vadovauja jos pirmininkas.\n\n2. Stebėtojų tarybos narių skaičių nustato bendrovės įstatai. Turi būti ne mažiau kaip 3 ir ne daugiau kaip 15 stebėtojų tarybos narių.\n\n3. Stebėtojų tarybą renka visuotinis akcininkų susirinkimas. Renkant stebėtojų tarybos narius, kiekvienas akcininkas turi tokį balsų skaičių, kuris lygus balsų skaičiaus, kurį suteikia jam priklausančios akcijos, ir renkamų stebėtojų tarybos narių skaičiaus sandaugai. Šiuos balsus akcininkas skirsto savo nuožiūra – už vieną ar kelis kandidatus. Išrenkami daugiau balsų surinkę kandidatai. Jei kandidatų, surinkusių po lygiai balsų, yra daugiau nei laisvų vietų stebėtojų taryboje, rengiamas pakartotinis balsavimas, kuriame kiekvienas akcininkas gali balsuoti tik už vieną iš lygų balsų skaičių surinkusių kandidatų.\n\n4. Stebėtojų taryba renkama bendrovės įstatuose nustatytam, bet ne ilgesniam kaip 4 metų laikotarpiui. Stebėtojų taryba savo funkcijas atlieka įstatuose nustatytą laiką arba iki bus išrinkta nauja stebėtojų taryba, bet ne ilgiau kaip iki stebėtojų tarybos kadencijos pabaigos metais vyksiančio eilinio visuotinio akcininkų susirinkimo. Stebėtojų tarybos nario kadencijų skaičius neribojamas.\n\n5. Stebėtojų taryba iš savo narių renka stebėtojų tarybos pirmininką.\n\n6. Stebėtojų tarybos nariu negali būti:\n\n1) bendrovės vadovas;\n\n2) bendrovės valdybos narys;\n\n3) auditorius, užtikrinimo specialistas, audito įmonės ar nepriklausomo užtikrinimo paslaugos teikėjo darbuotojas, dalyvaujantis ir (ar) dalyvavęs atliekant bendrovės finansinių ataskaitų auditą, vadovybės ataskaitoje teikiamos informacijos tvarumo klausimais patikrinimą, nuo kurių atlikimo nepraėjo 2 metų laikotarpis;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4) dukterinės bendrovės valdymo organo narys;\n\n5) asmuo, kuris pagal teisės aktus neturi teisės eiti šių pareigų.\n\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n7. Daugiau kaip pusė stebėtojų tarybos narių turi būti nesusiję darbo santykiais su bendrove.\n\n8. Akcinės bendrovės, kurios akcijomis leista prekiauti reguliuojamoje rinkoje, ne mažiau kaip 1/3 stebėtojų tarybos narių turi:\n\n1) ne mažiau kaip metus neturėti darbo santykių su bendrove, patronuojančia bendrove ar dukterinėmis bendrovėmis;\n\n2) ne mažiau kaip metus nebūti bendrovės, patronuojančios bendrovės ar dukterinės bendrovės vadovu ar valdybos nariu, ar akcininku, kuriam priklausančios akcijos suteikia ne mažiau kaip 1/5 balsų visuotiniame akcininkų susirinkime;\n\n3) nebūti akcininko, kuriam priklauso daugiau kaip 1/5 balsų visuotiniame akcininkų susirinkime suteikiančių akcijų, bendrovės arba patronuojančios bendrovės ar dukterinės bendrovės vadovo ar kolegialių organų narių artimi asmenys – sutuoktinis, sugyventinis, partneris, kai partnerystė įregistruota įstatymų nustatyta tvarka, taip pat jų tėvai (įtėviai), vaikai (įvaikiai), broliai (įbroliai), seserys (įseserės), seneliai, vaikaičiai ir jų sutuoktiniai, sugyventiniai ar partneriai;\n\n4) neturėti verslo ryšių su patronuojančia bendrove ar dukterine bendrove ar su juridiniu asmeniu, kurio dalyvė, dalininkė ar steigėja yra bendrovė, patronuojanti bendrovė ar dukterinė bendrovė, nei tiesiogiai, nei kaip turinčios tokių ryšių bendrovės akcininkas, kolegialaus valdymo organo narys ar vadovas. Turinčiu verslo ryšių laikomas fizinis asmuo ar juridinis asmuo, kuris yra prekių tiekėjas arba paslaugų teikėjas (įskaitant finansines, teisines, patariamąsias ir konsultacines paslaugas), kuris gauna pajamų iš bendrovės ar šiame punkte nurodytų juridinių asmenų, išskyrus atlygį už veiklą vykdant kolegialaus organo nario ar komiteto nario pareigas;\n\n5) paskutinius dvejus metus nebūti audito įmonės, kuri atlieka ar atliko bendrovės, patronuojančios bendrovės ar dukterinės bendrovės auditą, partneriu, dalyviu, vadovu, kolegialaus organo nariu arba darbuotoju;\n\n6) nebūti bendrovės kolegialaus organo nariu ilgiau kaip 10 metų. Šis laikotarpis apskaičiuojamas prie kolegialaus organo nario pareigų ėjimo laikotarpio pridedant praėjusius bendrovės kolegialaus organo nario pareigų ėjimo laikotarpius, tarp kurių yra ne didesnis kaip vienų metų laiko tarpas.\nTAR pastaba. 31 straipsnio 8 dalies nuostatos taikomos akcinėse bendrovėse:\n1) renkant naują stebėtojų tarybą ar valdybą, atliekančią Akcinių bendrovių įstatymo 34 straipsnio 11 dalyje nustatytas priežiūros funkcijas;\n2) renkant pavienius 1 punkte nurodytų organų narius.\n\nPapildyta straipsnio dalimi:\nNr. XIII-784, 2017-11-21, paskelbta TAR 2017-11-28, i. k. 2017-18847\nStraipsnio dalies pakeitimai:\nNr. XIII-3183, 2020-06-26, paskelbta TAR 2020-07-10, i. k. 2020-15506\n\n9. Stebėtojų taryba ar jos nariai savo veiklą pradeda pasibaigus stebėtojų tarybą ar jos narius išrinkusiam visuotiniam akcininkų susirinkimui.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n10. Kai bendrovės įstatai keičiami dėl stebėtojų tarybos sudarymo ar jos narių skaičiaus padidinimo, naujai išrinkti stebėtojų tarybos nariai savo veiklą gali pradėti tik nuo pakeistų įstatų įregistravimo dienos. Šiuo atveju sprendimo dėl įstatų pakeitimo priėmimas ir naujų stebėtojų tarybos narių rinkimas gali vykti tame pačiame visuotiniame akcininkų susirinkime, jei tai numatyta susirinkimo darbotvarkėje.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n11. Visuotinis akcininkų susirinkimas gali atšaukti visą stebėtojų tarybą arba pavienius jos narius nesibaigus stebėtojų tarybos kadencijai.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n12. Stebėtojų tarybos narys gali atsistatydinti iš pareigų kadencijai nesibaigus, apie tai ne vėliau kaip prieš 14 dienų raštu įspėjęs bendrovę.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n13. Jeigu stebėtojų tarybos narys atšaukiamas, atsistatydina ar dėl kitų priežasčių nustoja eiti pareigas ir akcininkai, kuriems priklausančios akcijos suteikia ne mažiau kaip 1/10 visų balsų, pavienių stebėtojų tarybos narių rinkimui prieštarauja, stebėtojų taryba netenka įgaliojimų ir turi būti renkama visa stebėtojų taryba. Jeigu renkami pavieniai stebėtojų tarybos nariai, jie renkami tik iki veikiančios stebėtojų tarybos kadencijos pabaigos.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n14. Už veiklą stebėtojų taryboje jos nariams gali būti mokamos tantjemos šio Įstatymo 59 straipsnyje nustatyta tvarka.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XII-912, 2014-06-05, paskelbta TAR 2014-06-16, i. k. 2014-07641\nPastaba: šio įstatymo 31 straipsnio 7 dalies nuostatos taikomos bendrovėse renkant naują valdybą ir stebėtojų tarybą. Iki šio įstatymo įsigaliojimo išrinkta valdyba ar stebėtojų taryba savo funkcijas atlieka iki kadencijos, kuriai ji buvo išrinkta, pabaigos arba iki bus išrinkta nauja valdyba ar stebėtojų taryba."
    },
    {
      "provision_ref": "art32",
      "section": "32",
      "title": "32 straipsnis. Stebėtojų tarybos kompetencija ir sprendimų priėmimas",
      "content": "1. Stebėtojų taryba:\n\n1) svarsto ir tvirtina bendrovės veiklos strategiją, analizuoja ir vertina informaciją apie bendrovės veiklos strategijos įgyvendinimą, šią informaciją teikia eiliniam visuotiniam akcininkų susirinkimui;\n\n2) renka valdybos narius (jeigu valdyba nesudaroma, – bendrovės vadovą) ir atšaukia juos iš pareigų. Jeigu bendrovė dirba nuostolingai, stebėtojų taryba privalo svarstyti, ar valdybos nariai (jeigu valdyba nesudaroma, – bendrovės vadovas) tinka eiti pareigas;\n\n3) priima sprendimus dėl sandorių su susijusiomis šalimis, kaip nustatyta šio Įstatymo 372 straipsnyje;\n\n4) tvirtina sandorių su susijusiomis šalimis, kurie sudaromi įprastinėmis rinkos sąlygomis verčiantis įprasta ūkine veikla, kaip nustatyta šio Įstatymo 372 straipsnio 11 dalyje, vertinimo tvarkos ir sąlygų aprašą;\nPapildyta straipsnio punktu:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5) prižiūri valdybos ir bendrovės vadovo veiklą;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6) pateikia visuotiniam akcininkų susirinkimui atsiliepimus ir pasiūlymus dėl Akcijų suteikimo taisyklių projekto;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7) pateikia visuotiniam akcininkų susirinkimui atsiliepimus ir pasiūlymus dėl metinių finansinių ataskaitų rinkinio, vadovybės ataskaitos, pelno (nuostolių) paskirstymo projekto, taip pat valdybos ir bendrovės vadovo veiklos;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n8) pateikia visuotiniam akcininkų susirinkimui atsiliepimus ir pasiūlymus dėl sprendimo dėl dividendų už trumpesnį negu finansiniai metai laikotarpį skyrimo projekto ir jam priimti parengto tarpinių finansinių ataskaitų rinkinio;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n9) teikia siūlymus valdybai ir bendrovės vadovui atšaukti jų sprendimus, kurie prieštarauja įstatymams ir kitiems teisės aktams, bendrovės įstatams ar visuotinio akcininkų susirinkimo sprendimams;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n10) pateikia visuotiniam akcininkų susirinkimui ir valdybai atsiliepimus ir pasiūlymus dėl akcinių bendrovių, kurių akcijomis leista prekiauti reguliuojamoje rinkoje, atlygio politikos projekto ir vadovybės ataskaitoje teikiamos informacijos apie atlygį (toliau – informacija apie atlygį) projekto;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n11) sprendžia kitus bendrovės įstatuose, taip pat visuotinio akcininkų susirinkimo sprendimuose stebėtojų tarybos kompetencijai priskirtus bendrovės ir jos valdymo organų veiklos priežiūros klausimus.\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n2. Stebėtojų taryba neturi teisės šio Įstatymo ir bendrovės įstatų jos kompetencijai priskirtų funkcijų pavesti ar perduoti vykdyti kitiems bendrovės organams.\n\n3. Stebėtojų taryba turi teisę prašyti bendrovės valdybą ir bendrovės vadovą pateikti su bendrovės veikla susijusius dokumentus, duomenis ir kitą informaciją.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n4. Stebėtojų tarybos nariai privalo saugoti bendrovės komercines (gamybines) paslaptis, konfidencialią informaciją, kurias jie sužinojo būdami stebėtojų tarybos nariais.\n\n5. Stebėtojų tarybos posėdžius šaukia stebėtojų tarybos pirmininkas. Stebėtojų tarybos posėdžiai taip pat gali būti šaukiami ne mažiau kaip 1/3 stebėtojų tarybos narių sprendimu.\n\n6. Stebėtojų tarybos narys turi teisę duoti paprastos rašytinės formos įgaliojimą kitam tos bendrovės stebėtojų tarybos nariui, kuris atstovautų jam balsuojant bendrovės stebėtojų tarybos posėdyje, jeigu įstatuose nenustatyta kitaip.\n\n7. Stebėtojų tarybos nariai turi lygias teises. Balsavimo metu kiekvienas narys turi vieną balsą. Balsams „už“ ir „prieš“ pasiskirsčius po lygiai, lemia stebėtojų tarybos pirmininko balsas.\n\n8. Stebėtojų tarybos narys savo valią − už ar prieš balsuojamą sprendimą, su kurio projektu jis susipažinęs, – gali pranešti balsuodamas raštu ar elektroninių ryšių priemonėmis, jeigu užtikrinamas perduodamos informacijos saugumas ir galima nustatyti balsavusio asmens tapatybę.\n\n9. Stebėtojų taryba gali priimti sprendimus ir jos posėdis laikomas įvykusiu, kai posėdyje dalyvauja daugiau kaip pusė stebėtojų tarybos narių. Iš anksto balsavę stebėtojų tarybos nariai laikomi dalyvavusiais posėdyje. Stebėtojų tarybos sprendimas yra priimtas, kai už jį gauta daugiau balsų negu prieš, jeigu bendrovės įstatai nenustato didesnės daugumos. Sprendimas atšaukti valdybos narį gali būti priimtas, jei už jį balsuoja ne mažiau kaip 2/3 posėdyje dalyvaujančių stebėtojų tarybos narių.\n\n10. Stebėtojų tarybos posėdžiai turi būti protokoluojami.\n\n11. Stebėtojų tarybos darbo tvarką nustato stebėtojų tarybos priimtas jos darbo reglamentas.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1798, 2011-12-15, Žin., 2011, Nr. 160-7565 (2011-12-28)"
    },
    {
      "provision_ref": "art33",
      "section": "33",
      "title": "33 straipsnis. Valdybos sudarymas",
      "content": "1. Valdyba yra kolegialus bendrovės valdymo organas.\n\n2. Valdybos narių skaičių nustato bendrovės įstatai. Turi būti ne mažiau kaip 3 valdybos nariai.\n\n3. Valdybą renka stebėtojų taryba bendrovės įstatuose nustatytam, bet ne ilgesniam kaip 4 metų, laikotarpiui. Jeigu stebėtojų taryba nesudaroma, valdybą renka visuotinis akcininkų susirinkimas šio Įstatymo 31 straipsnio 3 ir 13 dalyse nustatyta stebėtojų tarybos rinkimų tvarka. Jeigu renkami pavieniai valdybos nariai, jie renkami tik iki veikiančios valdybos kadencijos pabaigos.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n4. Valdyba iš savo narių renka valdybos pirmininką.\n\n5. Valdyba savo funkcijas atlieka įstatuose nustatytą laiką arba iki bus išrinkta ir pradės dirbti nauja valdyba, bet ne ilgiau kaip iki valdybos kadencijos pabaigos metais vyksiančio eilinio visuotinio akcininkų susirinkimo.\n\n6. Valdybos nariu gali būti renkamas tik fizinis asmuo. Valdybos nario kadencijų skaičius neribojamas. Bendrovės valdybos nariu negali būti:\n\n1) bendrovės stebėtojų tarybos narys;\n\n2) asmuo, kuris pagal teisės aktus neturi teisės eiti šių pareigų;\n\n3) bendrovės vadovas, jeigu bendrovėje stebėtojų taryba nesudaroma ir bendrovės įstatuose nustatyta, kad valdyba atlieka šio Įstatymo 34 straipsnio 11 dalyje nustatytas priežiūros funkcijas;\n\n4) auditorius, audito įmonės darbuotojas, dalyvaujantis ir (ar) dalyvavęs atliekant bendrovės finansinių ataskaitų auditą, užtikrinimo specialistas, audito įmonės, nepriklausomo užtikrinimo paslaugos teikėjo darbuotojas, dalyvaujantis ir (ar) dalyvavęs atliekant bendrovės vadovybės ataskaitoje teikiamos informacijos tvarumo klausimais patikrinimą, nuo kurių atlikimo nepraėjo 2 metų laikotarpis, su kuriais sudaryta sutartis dėl bendrovės finansinių ataskaitų audito ir (arba) vadovybės ataskaitoje teikiamos informacijos tvarumo klausimais užtikrinimo.\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n7. Kai bendrovės, kurioje stebėtojų taryba nesudaroma, įstatuose nustatyta, kad valdyba atlieka šio Įstatymo 34 straipsnio 11 dalyje nustatytas priežiūros funkcijas, daugiau kaip pusė valdybos narių turi būti nesusiję darbo santykiais su bendrove. Akcinės bendrovės, kurios akcijomis leista prekiauti reguliuojamoje rinkoje, ne mažiau kaip 1/3 valdybos, atliekančios šio Įstatymo 34 straipsnio 11 dalyje nustatytas priežiūros funkcijas, nariai turi atitikti šio Įstatymo 31 straipsnio 8 dalies 1, 3, 4, 5 ir 6 punktuose nurodytus reikalavimus ir ne mažiau kaip metus nebūti bendrovės, patronuojančios bendrovės ar dukterinės bendrovės vadovu ar stebėtojų tarybos nariu, ar akcininku, kuriam priklausančios akcijos suteikia ne mažiau kaip 1/5 balsų visuotiniame akcininkų susirinkime. Reikalavimas ne mažiau kaip metus nebūti bendrovės, patronuojančios bendrovės ar dukterinės bendrovės stebėtojų tarybos nariu netaikomas, kai bendrovės įstatai keičiami dėl valdybos, atliekančios šio Įstatymo 34 straipsnio 11 dalyje nustatytas priežiūros funkcijas, sudarymo.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIII-3183, 2020-06-26, paskelbta TAR 2020-07-10, i. k. 2020-15506\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n8. Valdyba ar jos nariai savo veiklą pradeda pasibaigus valdybą ar jos narius išrinkusiems visuotiniam akcininkų susirinkimui ar stebėtojų tarybos posėdžiui.\n\n9. Kai bendrovės įstatai keičiami dėl valdybos sudarymo ar jos narių skaičiaus padidinimo, naujai išrinkti valdybos nariai savo veiklą gali pradėti tik nuo pakeistų įstatų įregistravimo dienos. Šiuo atveju sprendimo pakeisti įstatus priėmimas ir naujų valdybos narių rinkimas gali vykti tame pačiame visuotiniame akcininkų susirinkime, jei tai numatyta susirinkimo darbotvarkėje.\n\n10. Stebėtojų taryba (jei stebėtojų taryba nesudaroma – visuotinis akcininkų susirinkimas) gali atšaukti visą valdybą arba pavienius jos narius nesibaigus jų kadencijai.\n\n11. Valdybos narys gali atsistatydinti iš pareigų kadencijai nesibaigus, apie tai ne vėliau kaip prieš 14 dienų raštu įspėjęs bendrovę.\n\n12. Už veiklą valdyboje jos nariams gali būti mokamos tantjemos šio Įstatymo 59 straipsnyje nustatyta tvarka.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XII-912, 2014-06-05, paskelbta TAR 2014-06-16, i. k. 2014-07641\nPastaba: šio įstatymo 33 straipsnio 7 dalies nuostatos taikomos bendrovėse renkant naują valdybą ir stebėtojų tarybą. Iki šio įstatymo įsigaliojimo išrinkta valdyba ar stebėtojų taryba savo funkcijas atlieka iki kadencijos, kuriai ji buvo išrinkta, pabaigos arba iki bus išrinkta nauja valdyba ar stebėtojų taryba."
    },
    {
      "provision_ref": "art34",
      "section": "34",
      "title": "34 straipsnis. Valdybos kompetencija",
      "content": "1. Valdyba svarsto ir tvirtina:\n\n1) neteko galios nuo 2017-11-29;\nStraipsnio punkto pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n2) vadovybės ataskaitą;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n3) Neteko galios nuo 2024-07-01\nStraipsnio punkto naikinimas:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4) bendrovės valdymo struktūrą ir darbuotojų pareigybes;\n\n5) pareigybes, į kurias darbuotojai priimami konkurso tvarka;\n\n6) bendrovės filialų ir atstovybių nuostatus;\n\n7) dalyvavimo ir balsavimo visuotiniame akcininkų susirinkime elektroninių ryšių priemonėmis tvarkos aprašą.\nPapildyta straipsnio punktu:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Valdyba renka ir atšaukia bendrovės vadovą, nustato jo atlygį, kitas darbo sutarties sąlygas, tvirtina pareiginius nuostatus, skatina jį ir skiria nuobaudas.\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n21. Akcinės bendrovės, kurios akcijomis leista prekiauti reguliuojamoje rinkoje, valdyba, nustatydama bendrovės vadovo atlygį, vadovaujasi atlygio politika, kaip nustatyta šio Įstatymo 373 straipsnyje.\nPapildyta straipsnio dalimi:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n3. Valdyba nustato informaciją, kuri laikoma bendrovės komercine (gamybine) paslaptimi ir konfidencialia informacija. Komercine (gamybine) paslaptimi ir konfidencialia informacija negali būti laikoma informacija, kuri pagal šį ir kitus įstatymus turi būti vieša.\n\n31. Valdybai patvirtinus vadovybės ataskaitą, visuotinis akcininkų susirinkimas turi teisę priimti sprendimą pritarti informacijai apie atlygį. Visuotinio akcininkų susirinkimo pritarimas nepanaikina valdybos atsakomybės už priimtą sprendimą. Jeigu visuotinis akcininkų susirinkimas priima sprendimą nepritarti informacijai apie atlygį, valdyba, tvirtindama kitų metų informaciją apie atlygį, joje nurodo, kaip buvo atsižvelgta į visuotinio akcininkų susirinkimo nepritarimo argumentus.\nPapildyta straipsnio dalimi:\nNr. XIII-2249, 2019-06-27, paskelbta TAR 2019-07-05, i. k. 2019-11167\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4. Valdyba priima:\n\n1) sprendimus bendrovei tapti kitų juridinių asmenų steigėja, dalyve;\n\n2) sprendimus steigti bendrovės filialus ir atstovybes;\n\n3) sprendimus dėl ilgalaikio turto, kurio balansinė vertė didesnė kaip 1/20 bendrovės įstatinio kapitalo, investavimo, perleidimo, nuomos (skaičiuojama atskirai kiekvienai sandorio rūšiai), jeigu įstatuose nenurodyta kitokia vertė;\n\n4) sprendimus dėl ilgalaikio turto, kurio balansinė vertė didesnė kaip 1/20 bendrovės įstatinio kapitalo, įkeitimo ir hipotekos (skaičiuojama bendra sandorių suma), jeigu įstatuose nenurodyta kitokia vertė;\n\n5) sprendimus dėl kitų asmenų prievolių, kurių suma didesnė kaip 1/20 bendrovės įstatinio kapitalo, įvykdymo laidavimo ar garantavimo, jeigu įstatuose nenurodyta kitokia suma;\n\n6) sprendimus įsigyti ilgalaikio turto už kainą, didesnę kaip 1/20 bendrovės įstatinio kapitalo, jeigu įstatuose nenurodyta kitokia kaina;\n\n7) neteko galios nuo 2014-06-17;\n\n8) kitus šiame Įstatyme, bendrovės įstatuose ar visuotinio akcininkų susirinkimo sprendimuose valdybos kompetencijai priskirtus sprendimus.\n\n5. Įstatuose gali būti numatyta, kad valdyba, prieš priimdama šio straipsnio 4 dalies 3, 4, 5 ir 6 punktuose nurodytus sprendimus, turi gauti visuotinio akcininkų susirinkimo ar stebėtojų tarybos pritarimą. Visuotinio akcininkų susirinkimo ar stebėtojų tarybos pritarimas nepanaikina valdybos atsakomybės už priimtus sprendimus.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n6. Valdyba, prieš priimdama sprendimą investuoti lėšas ar kitą turtą į kitą juridinį asmenį, turi apie tai pranešti kreditoriams, su kuriais bendrovė yra neatsiskaičiusi per nustatytą terminą, jeigu bendra įsiskolinimo suma šiems kreditoriams yra didesnė kaip 1/20 bendrovės įstatinio kapitalo.\n\n7. Valdyba analizuoja ir vertina bendrovės vadovo pateiktą medžiagą apie:\n\n1) neteko galios nuo 2017-11-29;\nStraipsnio punkto pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n2) bendrovės veiklos organizavimą;\n\n3) bendrovės finansinę būklę;\n\n4) ūkinės veiklos rezultatus, pajamų ir išlaidų sąmatas, inventorizacijos ir kitus turto pasikeitimo apskaitos duomenis.\n\n8. Bendrovės, kurioje sudaroma stebėtojų taryba, valdyba analizuoja, vertina bendrovės vadovo pateiktą veiklos strategijos projektą ir informaciją apie bendrovės veiklos strategijos įgyvendinimą ir juos kartu su atsiliepimais ir pasiūlymais dėl jų teikia stebėtojų tarybai, o bendrovės, kurioje nesudaroma stebėtojų taryba, valdyba atlieka šio Įstatymo 32 straipsnio 1 dalies 1 punkte nustatytą funkciją.\nPapildyta straipsnio dalimi:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n9. Valdyba analizuoja, vertina bendrovės metinių finansinių ataskaitų rinkinį, pelno (nuostolių) paskirstymo projektą ir kartu su atsiliepimais ir pasiūlymais dėl jų bei vadovybės ataskaita teikia stebėtojų tarybai ir visuotiniam akcininkų susirinkimui.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n91. Valdyba analizuoja, vertina Akcijų suteikimo taisyklių projektą, kurį kartu su atsiliepimais ir pasiūlymais dėl jo teikia stebėtojų tarybai ir visuotiniam akcininkų susirinkimui.\nPapildyta straipsnio dalimi:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n92. Valdyba analizuoja ir vertina akcinių bendrovių, kurių akcijomis leista prekiauti reguliuojamoje rinkoje, atlygio politikos projektą ir jį kartu su atsiliepimais ir pasiūlymais dėl jo teikia stebėtojų tarybai ir visuotiniam akcininkų susirinkimui.\nPapildyta straipsnio dalimi:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n10. Valdyba analizuoja, vertina sprendimo dėl dividendų už trumpesnį negu finansiniai metai laikotarpį skyrimo projektą ir jam priimti parengtą tarpinių finansinių ataskaitų rinkinį, kuriuos kartu su atsiliepimais ir pasiūlymais dėl jų teikia stebėtojų tarybai ir visuotiniam akcininkų susirinkimui.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n11. Bendrovės, kurioje stebėtojų taryba nesudaroma, įstatuose gali būti nustatyta, kad valdyba atlieka visas šias priežiūros funkcijas:\n\n1) priima sprendimus dėl sandorių su susijusiomis šalimis, kaip nustatyta šio Įstatymo 372 straipsnyje;\n\n2) tvirtina sandorių su susijusiomis šalimis, kurie sudaromi įprastinėmis rinkos sąlygomis verčiantis įprasta ūkine veikla, kaip nustatyta šio Įstatymo 372 straipsnio 11 dalyje, vertinimo tvarkos ir sąlygų aprašą;\nPapildyta straipsnio punktu:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n3) prižiūri bendrovės vadovo veiklą, pateikia visuotiniam akcininkų susirinkimui atsiliepimus ir pasiūlymus dėl bendrovės vadovo veiklos;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4) svarsto, ar bendrovės vadovas tinka eiti pareigas, jeigu bendrovė dirba nuostolingai;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5) teikia siūlymus bendrovės vadovui atšaukti jo sprendimus, kurie prieštarauja įstatymams ir kitiems teisės aktams, bendrovės įstatams, visuotinio akcininkų susirinkimo ar valdybos sprendimams;\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6) sprendžia kitus bendrovės įstatuose, taip pat visuotinio akcininkų susirinkimo sprendimuose valdybos kompetencijai priskirtus bendrovės ir bendrovės vadovo veiklos priežiūros klausimus.\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n12. Neteko galios 2020-01-01.\nStraipsnio dalies pakeitimai:\nNr. XIII-2231, 2019-06-13, paskelbta TAR 2019-06-27, i. k. 2019-10348\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n13. Valdyba atsako už visuotinių akcininkų susirinkimų sušaukimą ir rengimą laiku.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n14. Valdyba privalo pateikti stebėtojų tarybai jos prašomus su bendrovės veikla susijusius dokumentus, duomenis ir kitą informaciją.\nStraipsnio dalies pakeitimai:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n15. Valdybos nariai privalo saugoti bendrovės komercines (gamybines) paslaptis, konfidencialią informaciją, kurias sužinojo būdami valdybos nariais.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\n16. Valdybos darbo tvarką nustato jos priimtas valdybos darbo reglamentas.\nStraipsnio dalies numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art35",
      "section": "35",
      "title": "35 straipsnis. Valdybos sprendimų priėmimas",
      "content": "1. Valdybos posėdžio šaukimo iniciatyvos teisę turi kiekvienas valdybos narys.\n\n2. Valdybos narys turi teisę duoti paprastos rašytinės formos įgaliojimą kitam tos bendrovės valdybos nariui, kuris atstovautų jam balsuojant bendrovės valdybos posėdyje, jeigu įstatuose nenustatyta kitaip.\n\n3. Balsavimo metu kiekvienas narys turi vieną balsą. Balsams „už“ ir „prieš“ pasiskirsčius po lygiai, lemia valdybos pirmininko balsas.\n\n4. Valdybos narys savo valią – už ar prieš balsuojamą sprendimą, su kurio projektu jis susipažinęs, – gali pranešti balsuodamas iš anksto raštu ar elektroninių ryšių priemonėmis, jeigu užtikrinamas perduodamos informacijos saugumas ir galima nustatyti balsavusio asmens tapatybę.\n\n5. Valdyba gali priimti sprendimus ir jos posėdis laikomas įvykusiu, kai jame dalyvauja 2/3 ir daugiau valdybos narių, jei bendrovės įstatuose nenustatytas didesnis dalyvaujančių posėdyje šių narių skaičius. Iš anksto balsavę valdybos nariai laikomi dalyvaujančiais posėdyje. Valdybos sprendimas yra priimtas, kai už jį gauta daugiau balsų negu prieš, jeigu bendrovės įstatai nenustato didesnės daugumos.\n\n6. Valdybos narys neturi teisės balsuoti, kai valdybos posėdyje sprendžiamas su jo veikla valdyboje susijęs ar jo atsakomybės klausimas. Civilinio kodekso 2.87 straipsnio 5 dalyje nurodytu atveju valdyba sprendžia dėl valdybos nario nušalinimo nuo balsavimo priimant sprendimą konkrečiu klausimu.\n\n7. Valdyba į kiekvieną savo posėdį turi pakviesti bendrovės vadovą, jei jis nėra valdybos narys, ir sudaryti jam galimybes susipažinti su informacija darbotvarkės klausimais.\n\n8. Valdybos posėdžiai turi būti protokoluojami.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art36",
      "section": "36",
      "title": "36 straipsnis. Neteko galios nuo 2006-07-27.",
      "content": "Straipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)"
    },
    {
      "provision_ref": "art37",
      "section": "37",
      "title": "37 straipsnis. Bendrovės vadovas",
      "content": "1. Bendrovės vadovas yra vienasmenis bendrovės valdymo organas.\n\n2. Bendrovės vadovu turi būti fizinis asmuo. Bendrovės vadovu negali būti asmuo, kuris pagal teisės aktus neturi teisės eiti tokių pareigų.\n\n3. Bendrovės vadovą renka ir atšaukia bei atleidžia iš pareigų, nustato jo atlygį, tvirtina pareiginius nuostatus, skatina jį ir skiria nuobaudas bendrovės valdyba (jeigu valdyba nesudaroma, – stebėtojų taryba, o jeigu nesudaroma ir stebėtojų taryba, – visuotinis akcininkų susirinkimas). Bendrovės vadovas pradeda eiti pareigas nuo jo išrinkimo dienos, jeigu su juo sudarytoje sutartyje nenustatyta kitaip.\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\n4. Su bendrovės vadovu sudaroma darbo sutartis. Sutartį su bendrovės vadovu bendrovės vardu pasirašo valdybos pirmininkas ar kitas valdybos įgaliotas narys (jei valdyba nesudaroma – stebėtojų tarybos pirmininkas ar kitas stebėtojų tarybos įgaliotas narys, o jei nesudaroma ir stebėtojų taryba – visuotinio akcininkų susirinkimo įgaliotas asmuo). Sutartį su bendrovės vadovu, kuris yra bendrovės valdybos pirmininkas, pasirašo valdybos įgaliotas valdybos narys. Su bendrovės vadovu gali būti sudaryta jo visiškos materialinės atsakomybės sutartis. Bendrovės vadovą išrinkusiam organui priėmus sprendimą atšaukti vadovą, su juo sudaryta darbo sutartis nutraukiama. Darbo ginčai tarp bendrovės vadovo ir bendrovės nagrinėjami teisme.\n\n5. Bendrovės vadovas turi teisę atsistatydinti pateikdamas rašytinį atsistatydinimo pranešimą jį išrinkusiam bendrovės organui. Bendrovės vadovą išrinkusi valdyba ar stebėtojų taryba sprendimą atšaukti bendrovės vadovą turi priimti per 15 dienų nuo atsistatydinimo pranešimo gavimo dienos. Visuotinio akcininkų susirinkimo išrinktas bendrovės vadovas turi sušaukti visuotinį akcininkų susirinkimą, į kurio darbotvarkę būtų įtraukti bendrovės vadovo atšaukimo ir naujo bendrovės vadovo rinkimo klausimai. Jeigu vadovą išrinkęs bendrovės organas nepriima sprendimo atšaukti bendrovės vadovą, su juo sudaryta darbo sutartis pasibaigia:\n\n1) šešioliktą dieną nuo atsistatydinimo pranešimo gavimo dienos, jeigu bendrovės vadovą išrinko valdyba arba stebėtojų taryba;\n\n2) kitą dieną po visuotinio akcininkų susirinkimo, šiam neįvykus, – kitą dieną po pakartotinio visuotinio akcininkų susirinkimo dienos, jeigu bendrovės vadovą išrinko visuotinis akcininkų susirinkimas.\n\n6. Apie bendrovės vadovo išrinkimą, atšaukimą, taip pat darbo sutarties su juo pasibaigimą kitais pagrindais, bendrovės vadovą išrinkusio bendrovės organo įgaliotas asmuo ne vėliau kaip per 5 dienas privalo pranešti juridinių asmenų registro tvarkytojui. Jeigu bendrovės vadovą išrinkęs bendrovės organas nepriima sprendimo atšaukti atsistatydinimo pranešimą pateikusį vadovą, apie darbo sutarties su juo pasibaigimą juridinių asmenų registro tvarkytojui praneša atsistatydinęs bendrovės vadovas, pateikdamas dokumentus, patvirtinančius atsistatydinimo pranešimo pateikimą vadovą išrinkusiai valdybai ar stebėtojų tarybai, arba tuo atveju, kai vadovą išrinko visuotinis akcininkų susirinkimas, – dokumentus, patvirtinančius visuotinio akcininkų susirinkimo sušaukimą, šiam neįvykus, – patvirtinančius ir pakartotinio visuotinio akcininkų susirinkimo sušaukimą.\n\n7. Bendrovės vadovas savo veikloje vadovaujasi įstatymais, kitais teisės aktais, bendrovės įstatais, visuotinio akcininkų susirinkimo sprendimais, stebėtojų tarybos bei valdybos sprendimais ir pareiginiais nuostatais.\n\n8. Bendrovės vadovas organizuoja kasdieninę bendrovės veiklą, priima į darbą ir atleidžia darbuotojus, sudaro ir nutraukia su jais darbo sutartis, skatina juos ir skiria nuobaudas.\n\n9. Neteko galios nuo 2008 m. lapkričio 25 d.\n\n10. Bendrovės vadovas veikia bendrovės vardu ir turi teisę vienvaldiškai sudaryti sandorius, išskyrus atvejus, kai bendrovės įstatuose nustatytas kiekybinis atstovavimas bendrovei. Šio Įstatymo 34 straipsnio 4 dalies 3, 4, 5 ir 6 punktuose nurodytus sandorius bendrovės vadovas gali sudaryti, kai yra bendrovės valdybos (jeigu bendrovėje valdyba sudaroma) sprendimas šiuos sandorius sudaryti. Jeigu bendrovėje valdyba nesudaroma, bendrovės vadovas priima sprendimus ir atlieka veiksmus, nustatytus šio Įstatymo 34 straipsnio 1, 3, 4, 5, 6, 9, 10, 13 ir 14 dalyse. Bendrovės, kurioje nesudaroma nei valdyba, nei stebėtojų taryba, vadovas priima sprendimus ir atlieka veiksmus, nustatytus šio Įstatymo 32 straipsnio 1 dalies 1 punkte.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n11. Bendrovės vadovas privalo saugoti bendrovės komercines (gamybines) paslaptis, konfidencialią informaciją, kurias sužinojo eidamas šias pareigas.\n\n12. Bendrovės vadovas atsako už:\n\n1) bendrovės veiklos organizavimą bei jos tikslų įgyvendinimą;\n\n2) metinių finansinių ataskaitų rinkinio ir vadovybės ataskaitos parengimą ir metinių finansinių ataskaitų rinkinio arba audituoto metinių finansinių ataskaitų rinkinio, jeigu bendrovės metinių finansinių ataskaitų auditas yra privalomas pagal įstatymus, pateikimą tvirtinti visuotiniam akcininkų susirinkimui;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n3) dalyvavimo ir balsavimo visuotiniame akcininkų susirinkime elektroninių ryšių priemonėmis tvarkos aprašo projekto parengimą;\nPapildyta straipsnio punktu:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4) sandorių su susijusiomis šalimis, kurie sudaromi įprastinėmis rinkos sąlygomis verčiantis įprasta ūkine veikla, vertinimo tvarkos ir sąlygų aprašo projekto parengimą;\nPapildyta straipsnio punktu:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5) atlygio politikos projekto parengimą;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6) informacijos apie atlygį projekto parengimą;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7) atlygio politikos ir informacijos apie atlygį viešą paskelbimą akcinės bendrovės, kurios akcijomis leista prekiauti reguliuojamoje rinkoje, interneto svetainėje;\nPapildyta straipsnio punktu:\nNr. XIII-2249, 2019-06-27, paskelbta TAR 2019-07-05, i. k. 2019-11167\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n8) sprendimo dėl dividendų už trumpesnį negu finansiniai metai laikotarpį skyrimo projekto parengimą, tarpinių finansinių ataskaitų rinkinio parengimą;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n9) Akcijų suteikimo taisyklių projekto parengimą;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n10) sutarties su auditoriumi ar audito įmone sudarymą, kai auditas privalomas pagal įstatymus, ir sutarties su auditoriumi, audito įmone ar nepriklausomu tvarumo atskaitomybės užtikrinimo paslaugos teikėju sudarymą, kai į vadovybės ataskaitą pagal Įmonių ir įmonių grupių atskaitomybės įstatymą privalo būti įtraukta informacija tvarumo klausimais;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n11) informacijos ir dokumentų pateikimą visuotiniam akcininkų susirinkimui, stebėtojų tarybai ir valdybai šio Įstatymo nustatytais atvejais ar jų prašymu;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n12) bendrovės dokumentų ir duomenų pateikimą juridinių asmenų registro tvarkytojui;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n13) akcinės bendrovės dokumentų pateikimą Lietuvos bankui ir Centriniam vertybinių popierių depozitoriumui;\nStraipsnio punkto pakeitimai:\nNr. XIII-465, 2017-06-20, paskelbta TAR 2017-06-27, i. k. 2017-10825\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n14) šiame Įstatyme nustatytos informacijos viešą paskelbimą įstatuose nurodytame šaltinyje;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n15) pranešimą akcininkams, stebėtojų tarybai ir valdybai apie svarbiausius įvykius, turinčius reikšmės bendrovės veiklai;\nPapildyta straipsnio punktu:\nNr. XIII-784, 2017-11-21, paskelbta TAR 2017-11-28, i. k. 2017-18847\nStraipsnio punkto numeracijos pakeitimas:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n16) informacijos pateikimą akcininkams;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n17) neteko galios nuo 2017-07-13;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nStraipsnio punkto numeracijos pakeitimas:\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n18) kitų šiame ir kituose įstatymuose bei teisės aktuose, taip pat bendrovės įstatuose ir bendrovės vadovo pareiginiuose nuostatuose nustatytų pareigų vykdymą.\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIII-784, 2017-11-21, paskelbta TAR 2017-11-28, i. k. 2017-18847\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n13. Uždarosios akcinės bendrovės vadovas atsako už akcininkų nematerialių akcijų savininkų asmeninių vertybinių popierių sąskaitų tvarkymą ir materialių akcijų savininkų registravimą bendrovėje, išskyrus atvejus, kai nematerialių akcijų apskaita yra perduota sąskaitų tvarkytojams juridiniams asmenims, kurie, vadovaujantis Lietuvos Respublikos finansinių priemonių rinkų įstatymu, turi teisę atidaryti ir tvarkyti finansinių priemonių asmenines sąskaitas.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n14. Kai visas akcinės bendrovės akcijas įgyja vienas asmuo arba bendrovės visų akcijų savininkas perleidžia visas ar dalį bendrovės akcijų kitiems asmenims, asmuo įgyja dalį akcinės bendrovės akcijų iš šios akcinės bendrovės visų akcijų savininko, akcinės bendrovės vadovas apie tai ne vėliau kaip per 5 dienas nuo šio Įstatymo 14 straipsnio 4 dalyje nurodyto pranešimo gavimo dienos turi pranešti juridinių asmenų registro tvarkytojui.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n15. Bendrovės vadovas turi užtikrinti, kad auditoriui, užtikrinimo specialistui būtų pateikti visi sutartyje su auditoriumi, audito įmone ar nepriklausomu užtikrinimo paslaugos teikėju nurodytam patikrinimui reikalingi bendrovės dokumentai.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1689, 2011-11-17, Žin., 2011, Nr. 146-6835 (2011-12-01)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art371",
      "section": "371",
      "title": "371 straipsnis. Bendrovės, kurios akcijos ar dalis akcijų, suteikiančių daugiau kaip 1/2 visų balsų šios bendrovės visuotiniame akcininkų susirinkime, priklauso valstybei ar savivaldybei nuosavybės teise, ir jos dukterinės įmonės vadovo priėmimo į darbą ypatumai",
      "content": "1. Bendrovės, taip pat jos dukterinės bendrovės (toliau – grupė) vadovas priimamas į darbą 5 metų kadencijai. Tas pats asmuo tos pačios grupės vadovu gali būti renkamas ne daugiau kaip dvi kadencijas iš eilės.\n\n2. Pasibaigus pirmajai kadencijai, grupės vadovas gali būti renkamas antrajai 5 metų kadencijai, atsižvelgiant į tai, ar grupės vadovo pirmosios kadencijos laikotarpiu grupė pasiekė visus jai nustatytus veiklos tikslus. Grupės pasiektų veiklos tikslų atitiktis jai nustatytiems veiklos tikslams vertinama Vyriausybės ar savivaldybės tarybos nustatyta tvarka. Pasibaigus antrajai kadencijai, grupės vadovas yra atšaukiamas iš pareigų.\n\n3. Jeigu grupės vadovas buvo išrinktas grupės valdybos nariu, atšaukus jį iš pareigų, jis atšaukiamas ir iš grupės valdybos narių.\n\nPapildyta straipsniu:\nNr. XIII-356, 2017-05-11, paskelbta TAR 2017-05-22, i. k. 2017-08566"
    },
    {
      "provision_ref": "art372",
      "section": "372",
      "title": "372 straipsnis. Akcinės bendrovės, kurios akcijomis leista prekiauti reguliuojamoje rinkoje, sandoriams su susijusia šalimi taikomi reikalavimai",
      "content": "1. Šio straipsnio nuostatos, išskyrus šio straipsnio 10, 11 ir 12 dalis, taikomos akcinės bendrovės, kurios akcijomis leista prekiauti reguliuojamoje rinkoje, sandoriams dėl turto investavimo, įsigijimo, perleidimo, nuomos, įkeitimo ir hipotekos, prievolių įvykdymo laidavimo ar garantavimo, kai sandorio arba bendra tokių sandorių suma per finansinius metus viršija 1/10 akcinės bendrovės, kurios akcijomis leista prekiauti reguliuojamoje rinkoje, vėliausiai sudarytame balanse nurodytos turto vertės, su susijusia šalimi, jeigu jie:\n\n1) sudaromi neįprastinėmis rinkos sąlygomis ir (ar)\n\n2) nepriskiriami bendrovės įprastai ūkinei veiklai.\n\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Su akcine bendrove, kurios akcijomis leista prekiauti reguliuojamoje rinkoje, susijusi šalis suprantama taip, kaip ji apibrėžta šios bendrovės taikomuose finansinės atskaitomybės standartuose.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n3. Susijusi šalis, ketinanti sudaryti šio straipsnio 1 dalyje nurodytą sandorį su akcine bendrove, kurios akcijomis leista prekiauti reguliuojamoje rinkoje, turi informuoti šios akcinės bendrovės vadovą apie priežastis, dėl kurių ji galėtų būti laikoma susijusia šalimi.\n\n4. Akcinės bendrovės, kurios akcijomis leista prekiauti reguliuojamoje rinkoje, vadovas, prieš sudarydamas akcinės bendrovės vardu sandorį su susijusia šalimi, turi gauti stebėtojų tarybos arba valdybos, atliekančios šio Įstatymo 34 straipsnio 11 dalyje nustatytas priežiūros funkcijas, pritarimą.\n\n5. Akcinės bendrovės, kurios akcijomis leista prekiauti reguliuojamoje rinkoje, vadovas dėl sandorio su susijusia šalimi kreipiasi į šios akcinės bendrovės audito komitetą ir pateikia jam informaciją, susijusią su tokiu sandoriu. Akcinės bendrovės, kurios akcijomis leista prekiauti reguliuojamoje rinkoje, audito komitetas, vadovaudamasis šios akcinės bendrovės vadovo pateikta informacija ir vertinimu dėl sandorio, ne vėliau kaip per 20 darbo dienų nuo informacijos pateikimo dienos parengia ir raštu pateikia akcinei bendrovei, kurios akcijomis leista prekiauti reguliuojamoje rinkoje, nuomonę, kurioje turi būti nurodyta ši informacija:\n\n1) ar sandoris sudaromas rinkos sąlygomis;\n\n2) ar sandoris yra sąžiningas ir pagrįstas akcinės bendrovės, kurios akcijomis leista prekiauti reguliuojamoje rinkoje, ir jos akcininkų, kurie nėra sandorio šalis, atžvilgiu;\n\n3) prielaidos, kriterijai ir argumentai, kuriais grindžiama nuomonė.\n\n6. Akcinės bendrovės, kurios akcijomis leista prekiauti reguliuojamoje rinkoje, vadovas apie šio straipsnio 5 dalyje nurodytos audito komiteto rašytinės nuomonės gavimą nedelsdamas turi pranešti akcininkams, priežiūros ir valdymo organų nariams ir susijusiai šaliai, taip pat turi būti sudaryta galimybė susipažinti su šia nuomone akcinės bendrovės buveinėje. Akcininko rašytiniu ar elektroninių ryšių priemonėmis perduotu prašymu akcinės bendrovės vadovas ne vėliau kaip per 3 dienas nuo prašymo gavimo dienos šios nuomonės kopiją perduoda akcininkui pasirašytinai ar išsiunčia registruotu laišku arba perduoda elektroninių ryšių priemonėmis, jeigu užtikrinamas perduodamos informacijos saugumas ir galima nustatyti akcininko tapatybę.\n\n7. Akcinės bendrovės, kurios akcijomis leista prekiauti reguliuojamoje rinkoje, stebėtojų taryba arba valdyba, atliekanti šio Įstatymo 34 straipsnio 11 dalyje nustatytas priežiūros funkcijas, sprendimą dėl sandorio su susijusia šalimi privalo priimti ne vėliau kaip per 7 dienas nuo šio straipsnio 5 dalyje nurodytos nuomonės gavimo akcinėje bendrovėje dienos.\n\n8. Susijusi šalis rengiant nuomonę dėl šio sandorio nedalyvauja ir priimant sprendimą dėl šio sandorio nebalsuoja.\n\n9. Vėliausiai sandorio su susijusia šalimi sudarymo metu akcinės bendrovės, kurios akcijomis leista prekiauti reguliuojamoje rinkoje, interneto svetainėje turi būti pateikiama ši informacija:\n\n1) kaip akcinė bendrovė yra susijusi su kita sandorio šalimi;\n\n2) susijusios šalies duomenys (juridinio asmens pavadinimas, teisinė forma, kodas, buveinė, registras, kuriame kaupiami ir saugomi duomenys apie šį asmenį; fizinio asmens vardas, pavardė, korespondencijos adresas);\nStraipsnio punkto pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n3) sandorio data ir vertė;\n\n4) kita informacija, įvertinant, ar sandoris yra sąžiningas ir pagrįstas akcinės bendrovės ir jos akcininkų, kurie nėra sandorio šalys, atžvilgiu.\n\n10. Šio straipsnio nuostatos netaikomos akcinės bendrovės, kurios akcijomis leista prekiauti reguliuojamoje rinkoje, sandoriams:\n\n1) kuriuos siūloma sudaryti visiems šios akcinės bendrovės akcininkams tomis pačiomis sąlygomis;\n\n2) dėl šios akcinės bendrovės vadovo, valdybos ar stebėtojų tarybos narių atlygio;\n\n3) sudaromiems su dukterine bendrove, kurios visų akcijų savininkė yra ši akcinė bendrovė.\n\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n11. Sandoriai dėl turto investavimo, įsigijimo, perleidimo, nuomos, įkeitimo ir hipotekos, prievolių įvykdymo laidavimo ar garantavimo, kai sandorio arba bendra tokių sandorių suma per finansinius metus viršija 1/10 akcinės bendrovės, kurios akcijomis leista prekiauti reguliuojamoje rinkoje, vėliausiai parengtame balanse nurodytos turto vertės, su susijusia šalimi sudaromi įprastinėmis rinkos sąlygomis verčiantis įprasta ūkine veikla ir periodiškai vertinami dėl atitikties šioms sąlygoms, vadovaujantis stebėtojų tarybos arba valdybos, atliekančios šio Įstatymo 34 straipsnio 11 dalyje nustatytas priežiūros funkcijas, nustatyta tvarka ir sąlygomis. Susijusios šalys vertinant sandorius nedalyvauja. Informacija apie tokius sandorius, sudarytus per finansinius metus su ta pačia susijusia šalimi, papildomai pateikiama šios akcinės bendrovės vadovybės ataskaitoje, kurioje nurodomos sandorio šalys (juridinio asmens pavadinimas, teisinė forma, kodas, buveinė, registras, kuriame kaupiami ir saugomi duomenys apie šį asmenį; fizinio asmens vardas, pavardė, korespondencijos adresas) ir sandorio vertė.\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\nNr. XIV-2637, 2024-05-16, paskelbta TAR 2024-05-30, i. k. 2024-09673\nNr. XIV-2820, 2024-06-25, paskelbta TAR 2024-06-30, i. k. 2024-12157\nNr. XIV-2913, 2024-07-11, paskelbta TAR 2024-07-24, i. k. 2024-13548\n\n12. Apie šio straipsnio 1 dalyje nurodytus kriterijus atitinkančius sandorius, sudaromus tarp su akcine bendrove, kurios akcijomis leista prekiauti reguliuojamoje rinkoje, susijusios šalies ir šios akcinės bendrovės dukterinės bendrovės, vėliausiai sandorio sudarymo metu paskelbiama akcinės bendrovės, kurios akcijomis leista prekiauti reguliuojamoje rinkoje, interneto svetainėje, kurioje nurodoma informacija apie sandorio šalis (juridinio asmens pavadinimas, teisinė forma, kodas, buveinė, registras, kuriame kaupiami ir saugomi duomenys apie šį asmenį; fizinio asmens vardas, pavardė, korespondencijos adresas), kaip akcinė bendrovė yra susijusi su sandorį sudariusia susijusia šalimi – sandorio data ir vertė, taip pat pateikiamas vertinimas, ar sandoris yra sąžiningas ir pagrįstas akcinės bendrovės ir jos akcininkų, kurie nėra sandorio šalys, atžvilgiu.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\nNr. XIV-2637, 2024-05-16, paskelbta TAR 2024-05-30, i. k. 2024-09673\n\nPapildyta straipsniu:\nNr. XIII-784, 2017-11-21, paskelbta TAR 2017-11-28, i. k. 2017-18847"
    },
    {
      "provision_ref": "art373",
      "section": "373",
      "title": "373 straipsnis. Akcinės bendrovės, kurios akcijomis leista prekiauti reguliuojamoje rinkoje, atlygio politika",
      "content": "1. Akcinė bendrovė, kurios akcijomis leista prekiauti reguliuojamoje rinkoje, turi patvirtinti atlygio politiką. Atlygio politika turi būti taikoma bent bendrovės vadovui, valdybos ir stebėtojų tarybos nariams.\n\n2. Akcinės bendrovės, kurios akcijomis leista prekiauti reguliuojamoje rinkoje, vadovui, valdybos ir stebėtojų tarybos nariams atlygis mokamas vadovaujantis visuotinio akcininkų susirinkimo patvirtinta atlygio politika.\n\n3. Akcinės bendrovės, kurios akcijomis leista prekiauti reguliuojamoje rinkoje, vadovas nedelsdamas po visuotinio akcininkų susirinkimo, kuriame patvirtinta atlygio politika, bendrovės interneto svetainėje paskelbia atlygio politiką, visuotinio akcininkų susirinkimo datą ir balsavimo rezultatus, kurie viešai skelbiami ir nemokamai prieinami visą atlygio politikos taikymo laikotarpį.\n\n4. Akcinės bendrovės, kurios akcijomis leista prekiauti reguliuojamoje rinkoje, atlygio politikoje turi būti nurodyta:\n\n1) kaip atlygio politika atitinka bendrovės veiklos strategiją, ilgalaikius tikslus ir interesus;\n\n2) visos atlygio sudedamosios dalys, įskaitant fiksuotas ir kintamąsias atlygio dalis, premijas, priemokas, taip pat šių atlygio sudedamųjų dalių santykinė dalis, atsižvelgiant į visą atlygį. Jeigu akcinė bendrovė moka kintamąją atlygio dalį, atlygio politikoje turi būti nurodyti aiškūs, išsamūs ir varijuojantys kintamosios atlygio dalies kriterijai;\n\n3) informacija apie bet kokio atlygio mokėjimo atidėjimo laikotarpius ir galimybes susigrąžinti kintamąjį atlygį;\n\n4) nuo finansinių ir nefinansinių veiklos rezultatų priklausantys atlygio nustatymo kriterijai ir kaip jais prisidedama prie bendrovės veiklos strategijos, ilgalaikių tikslų ir interesų, taip pat metodai, kurie turi būti taikomi siekiant nustatyti, kokiu mastu rezultatų kriterijai tenkinami;\n\n5) sutarčių su bendrovės vadovu, valdybos ir stebėtojų tarybos nariais terminai ir taikomi įspėjimo terminai, esminės susitarimų dėl papildomų pensijų ar išankstinio išėjimo į pensiją sąlygos, sutarties nutraukimo sąlygos ir su sutarties nutraukimu susiję mokėjimai;\n\n6) kaip, nustatant atlygio politiką, atsižvelgta į bendrovės darbuotojų atlygio ir įdarbinimo sąlygas;\n\n7) kai taikoma, nurodyta su socialine atsakomybe susiję kriterijai ir paaiškinta, kaip jais prisidedama prie bendrovės veiklos strategijos, ilgalaikių tikslų ir interesų;\n\n8) jeigu skiriamas atlygis suteikiant akcijas, turi būti nurodyta, kaip šio Įstatymo 471 straipsnio 4 dalyje nustatyta tvarka visuotinio akcininkų susirinkimo patvirtintos Akcijų suteikimo taisyklės prisideda prie bendrovės veiklos strategijos, ilgalaikių tikslų ir interesų;\n\n9) atlygio politikos rengimo, vykdymo, peržiūrėjimo ir įgyvendinimo procesas, sprendimų, susijusių su atlygio politika, priėmimo procesas, įskaitant interesų konflikto vengimo ir valdymo priemones;\n\n10) jeigu yra sudaryti, atlygio komiteto ar kito atitinkamo komiteto vaidmuo;\n\n11) jeigu atlygio politika keičiama, apibūdinami ir paaiškinami esminiai atlygio politikos pakeitimai ir, jeigu keičiama atlygio politika jau buvo svarstyta visuotiniame akcininkų susirinkime, bet jai nepritarta, – visuotinio akcininkų susirinkimo sprendime nurodyti argumentai;\n\n12) kita akcininkų nuomonei dėl atlygio politikos pareikšti svarbi informacija.\n\n5. Atlygio politika teikiama tvirtinti visuotiniam akcininkų susirinkimui ne rečiau kaip kas ketverius metus, taip pat jeigu esama esminių atlygio politikos pakeitimų. Keičiant atlygio politiką, visuotiniam akcininkų susirinkimui pateikiamos visos vadovybės ataskaitos, kuriose pateikta informacija apie atlygį ir kurios patvirtintos po paskutinio visuotinio akcininkų susirinkimo balsavimo dėl atlygio politikos.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n6. Kai siūloma keisti visuotinio akcininkų susirinkimo patvirtintą atlygio politiką, tačiau visuotinis akcininkų susirinkimas nepatvirtina naujos atlygio politikos, akcinės bendrovės, kurios akcijomis leista prekiauti reguliuojamoje rinkoje, vadovui, valdybos ir stebėtojų tarybos nariams atlygis mokamas vadovaujantis galiojančia atlygio politika, o siūloma nauja atlygio politika teikiama tvirtinti kitame visuotiniame akcininkų susirinkime.\n\n7. Šiame straipsnyje nustatyti papildomi reikalavimai, palyginti su kitų įstatymų ir Europos Sąjungos teisės aktus įgyvendinančių teisės aktų, reglamentuojančių finansinių paslaugų teikimą ar finansų įstaigų veiklą arba finansų įstaigų ir finansų įstaigų sistemos stabilumą, reikalavimais, finansų įstaigoms taikomi kartu su šių teisės aktų reikalavimais.\n\nPapildyta straipsniu:\nNr. XIII-2249, 2019-06-27, paskelbta TAR 2019-07-05, i. k. 2019-11167\n\nŠEŠTASIS skirsnis\nBENDROVĖS KAPITALAS"
    },
    {
      "provision_ref": "art38",
      "section": "38",
      "title": "38 straipsnis. Bendrovės nuosavo kapitalo sudėtis",
      "content": "1. Bendrovės nuosavą kapitalą sudaro:\n\n1) apmokėto įstatinio kapitalo dydis;\n\n2) akcijų priedai (akcijų nominalios vertės perviršis);\n\n3) perkainojimo rezervas;\n\n4) privalomasis rezervas;\n\n5) rezervas savoms akcijoms įsigyti;\n\n6) rezervas akcijoms suteikti;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n7) kiti rezervai;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n8) nepaskirstytasis rezultatas − pelnas (nuostoliai).\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2. Įstatinio kapitalo dydis yra lygus visų pasirašytų bendrovės akcijų nominalių verčių sumai.\n\n3. Jeigu bendrovės nuosavas kapitalas tapo mažesnis kaip 1/2 įstatuose nurodyto įstatinio kapitalo dydžio, valdyba (jeigu valdyba nesudaroma, – bendrovės vadovas) ne vėliau kaip per 3 mėnesius nuo dienos, kurią sužinojo ar turėjo sužinoti apie susidariusią padėtį, privalo sušaukti visuotinį akcininkų susirinkimą, kuris turi svarstyti klausimus dėl sprendimų, nurodytų šio Įstatymo 59 straipsnio 10 dalies 2 punkte ir 11 dalyje. Bendrovėje susidariusi padėtis turi būti ištaisyta ne vėliau kaip per 6 mėnesius nuo dienos, kurią valdyba sužinojo ar turėjo sužinoti apie susidariusią padėtį. Jeigu tokia padėtis susidaro uždarojoje akcinėje bendrovėje, nuo kurios įsteigimo nepraėjo 18 mėnesių, susidariusi padėtis turi būti ištaisyta ne vėliau kaip per 12 mėnesių nuo dienos, kurią valdyba sužinojo ar turėjo sužinoti apie susidariusią padėtį.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Jeigu visuotinis akcininkų susirinkimas šio straipsnio 3 dalyje nurodytu atveju nepriėmė sprendimo ištaisyti bendrovėje susidariusią padėtį ar tokia padėtis nebuvo ištaisyta per šio straipsnio 3 dalyje nurodytus terminus, bendrovės valdyba (jeigu valdyba nesudaroma, − bendrovės vadovas) ne vėliau kaip per 2 mėnesius nuo įvykusio visuotinio akcininkų susirinkimo dienos privalo kreiptis į teismą dėl bendrovės įstatinio kapitalo sumažinimo suma, kuria nuosavas kapitalas tapo mažesnis už įstatinį kapitalą, tačiau, jeigu po sumažinimo įstatinis kapitalas būtų mažesnis už šio Įstatymo 2 straipsnyje nustatytą minimalų įstatinio kapitalo dydį, jis gali būti mažinamas tik iki šio Įstatymo 2 straipsnyje nustatyto minimalaus įstatinio kapitalo dydžio.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Įsiteisėjus teismo sprendimui sumažinti bendrovės įstatinį kapitalą, bendrovės valdyba (jei valdyba nesudaroma − bendrovės vadovas) bendrovės įstatuose privalo atitinkamai pakeisti įstatinio kapitalo dydį bei akcijų skaičių ar (ir) nominalią vertę, taip pat anuliuoti akcijas. Pirmiausia anuliuojamos bendrovės įgytos savos akcijos. Jei to nepakanka, sumažinamos likusių akcijų nominalios vertės ar (ir) anuliuojama dalis akcijų. Akcijų skaičius visiems akcininkams mažinamas proporcingai skaičiui jiems nuosavybės teise priklausančių bendrovės akcijų, kurias jie turi pakeistų bendrovės įstatų įregistravimo juridinių asmenų registre dienos pabaigoje. Pakeisti bendrovės įstatai, pasirašyti valdybos pirmininko (jei valdyba nesudaroma − bendrovės vadovo), turi būti pateikti juridinių asmenų registro tvarkytojui ne vėliau kaip per 30 dienų nuo teismo sprendimo įsiteisėjimo. Kartu su įstatymų nustatytais dokumentais juridinių asmenų registro tvarkytojui turi būti pateiktas dokumentas, patvirtinantis akcijų anuliavimą, jeigu akcijos anuliuojamos.\n\nStraipsnio pakeitimai:\nNr. XI-1798, 2011-12-15, Žin., 2011, Nr. 160-7565 (2011-12-28)"
    },
    {
      "provision_ref": "art39",
      "section": "39",
      "title": "39 straipsnis. Rezervai ir akcijų priedai",
      "content": "1. Bendrovėje sudaromi rezervai iš paskirstytinojo pelno, taip pat perkainojimo rezervas.\n\n2. Privalomasis rezervas sudaromas iš paskirstytinojo pelno. Jis turi būti ne mažesnis kaip 1/10 įstatinio kapitalo dydžio ir gali būti naudojamas tik bendrovės nuostoliams padengti. Privalomojo rezervo dalis, viršijanti 1/10 įstatinio kapitalo, skirstant kitų finansinių metų pelną gali būti perskirstyta. Panaudojus privalomąjį rezervą nuostoliams padengti, jo dydis atkuriamas šio Įstatymo 59 straipsnio 5 dalyje nustatyta tvarka iš paskirstytinojo pelno.\n\n3. Šio Įstatymo 54 straipsnio 6 dalyje nustatyto dydžio bendrovės rezervas savoms akcijoms įsigyti ir šio Įstatymo 471 straipsnio 3 dalies 1 punkte nustatyto dydžio bendrovės rezervas akcijoms suteikti sudaromi iš paskirstytinojo pelno.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Kiti rezervai sudaromi iš paskirstytinojo pelno ir naudojami konkretiems bendrovės tikslams įgyvendinti. Jie gali būti naudojami bendrovės nuostoliams padengti ir įstatiniam kapitalui didinti.\n\n5. Šio straipsnio 3 ir 4 dalyse nurodyti rezervai gali būti sudaromi tik po to, kai yra atliktas šio Įstatymo 59 straipsnio 5 dalyje nustatyto dydžio atskaitymas į privalomąjį rezervą.\n\n6. Jeigu šio straipsnio 3 ir 4 dalyse nurodyti rezervai nepanaudoti ir nenumatoma jų panaudoti, skirstant kitų finansinių metų pelną jie gali būti perskirstyti.\n\n7. Perkainojimo rezervas – ilgalaikio materialiojo turto, nematerialiojo turto ir finansinio turto vertės padidėjimo (sumažėjimo) suma, gauta perkainojus turtą pagal taikomus finansinės atskaitomybės standartus. Perkainojimo rezervu arba jo dalimi gali būti didinamas įstatinis kapitalas. Perkainojimo rezervo nei tiesiogiai, nei netiesiogiai paskirstyti negalima.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n8. Akcijų priedai (nominalios vertės perviršis) − bendrovės nuosavo kapitalo dalis, lygi akcijų emisijos kainos ir nominalios vertės skirtumui. Akcijų priedai gali būti naudojami bendrovės įstatiniam kapitalui didinti ir nuostoliams dengti.\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)"
    },
    {
      "provision_ref": "art40",
      "section": "40",
      "title": "40 straipsnis. Akcijos",
      "content": "1. Akcijos – tai vertybiniai popieriai, patvirtinantys jų savininko (akcininko) teisę dalyvauti valdant bendrovę, jeigu įstatymai nenustato ko kita, teisę gauti dividendą, teisę į dalį bendrovės turto, likusio po jos likvidavimo, ir kitas įstatymų nustatytas teises.\n\n2. Visos bendrovių akcijos yra vardinės.\n\n3. Akcijos pagal jų savininkams suteikiamas teises skirstomos į klases.\n\n4. Skirtingų klasių akcijų suteikiamos teisės turi būti nurodytos bendrovės įstatuose. Visų tos pačios klasės akcijų nominalios vertės ir suteikiamos teisės turi būti vienodos.\n\n5. Akcija į dalis nedalijama. Jei viena akcija priklauso keliems savininkams, tai visi jos savininkai laikomi vienu akcininku. Akcininkui šiuo atveju atstovauja vienas iš akcijos savininkų pagal visų rašytinį įgaliojimą, patvirtintą notaro. Pagal akcininko prievoles akcijos savininkai atsako solidariai.\n\n6. Akcijos nominali vertė turi būti išreikšta eurais euro centų tikslumu.\nStraipsnio dalies pakeitimai:\nNr. XII-1224, 2014-10-14, paskelbta TAR 2014-10-22, i. k. 2014-14524\n\n7. Akcinių bendrovių akcijos gali būti tik nematerialios.\n\n8. Uždarųjų akcinių bendrovių akcijos gali būti nematerialios arba materialios.\n\n9. Nematerialios akcijos savininkas (akcininkas) yra asmuo, kurio vardu atidaryta asmeninė vertybinių popierių sąskaita, išskyrus įstatymų nustatytas išimtis.\n\n10. Materialios akcijos savininkas (akcininkas) yra akcijoje nurodytas asmuo.\n\n11. Materialioje akcijoje turi būti nurodyta:\n\n1) pavadinimas „Akcija“, akcijos klasė ir akcijos numeris;\n\n2) uždarosios akcinės bendrovės pavadinimas ir kodas;\n\n3) akcijos nominali vertė;\n\n4) privilegijuotosios akcijos dividendo dydis, balsavimo ir kitos teisės;\n\n5) akcijos išleidimo data;\n\n6) duomenys apie akcijos savininką, tapatūs duomenims, nurodytiems šio Įstatymo 7 straipsnio 21 dalyje.\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n12. Uždarosios akcinės bendrovės įstatuose gali būti nustatyta, kad vietoj materialių akcijų akcininkams išduodami akcijų sertifikatai.\n\n13. Akcijų sertifikate turi būti nurodyta:\n\n1) pavadinimas „Akcijų sertifikatas“ ir sertifikato numeris;\n\n2) uždarosios akcinės bendrovės pavadinimas ir kodas;\n\n3) akcijų, kurias atitinka sertifikatas, skaičius;\n\n4) akcijos nominali vertė;\n\n5) akcijų klasė;\n\n6) privilegijuotųjų akcijų dividendo dydis, balsavimo ir kitos teisės;\n\n7) išdavimo data;\n\n8) duomenys apie akcijų sertifikato savininką, tapatūs duomenims, nurodytiems šio Įstatymo 7 straipsnio 21 dalyje.\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n14. Materiali akcija patvirtinama valdybos pirmininko (jei valdyba nesudaroma – bendrovės vadovo) parašu.\n\n15. Akcijų sertifikatų apskaitai, perleidimui, keitimui, pripažinimui negaliojančiais taikomi šio Įstatymo materialioms akcijoms nustatyti reikalavimai.\n\n16. Akcijos į antrinę apyvartą gali būti išleidžiamos tik visiškai jas apmokėjus emisijos kaina.\n\n17. Bendrovė negali išleisti akcijų, kurias būtų galima keisti į obligacijas.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190"
    },
    {
      "provision_ref": "art41",
      "section": "41",
      "title": "41 straipsnis. Akcininkų asmeninių vertybinių popierių sąskaitų tvarkymas",
      "content": "1. Bendrovės nematerialios akcijos yra fiksuojamos įrašais akcininkų asmeninėse vertybinių popierių sąskaitose.\n\n2. Akcinės bendrovės akcininkų asmeninės vertybinių popierių sąskaitos tvarkomos vertybinių popierių rinką reglamentuojančių teisės aktų nustatyta tvarka.\n\n3. Uždarųjų akcinių bendrovių akcininkų − nematerialių akcijų savininkų − asmeninių vertybinių popierių sąskaitų tvarkymo ir materialių akcijų savininkų registravimo uždarosiose akcinėse bendrovėse taisykles nustato Lietuvos Respublikos Vyriausybė ar jos įgaliota institucija. Uždarųjų akcinių bendrovių akcininkų − nematerialių akcijų savininkų − asmeninių vertybinių popierių sąskaitas tvarko jas išleidusi uždaroji akcinė bendrovė. Uždaroji akcinė bendrovė sutartimi gali perduoti akcininkų asmeninių vertybinių popierių sąskaitų tvarkymą juridiniam asmeniui, kuris, vadovaujantis Lietuvos Respublikos finansinių priemonių rinkų įstatymu, turi teisę atidaryti ir tvarkyti finansinių priemonių asmenines sąskaitas. Su šia sutartimi uždaroji akcinė bendrovė turi supažindinti akcininkus.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Juridinis asmuo, kuris, vadovaujantis Finansinių priemonių rinkų įstatymu, yra atidaręs akcininko asmeninę vertybinių popierių sąskaitą, akcininko prašymu turi išduoti išrašą iš šios sąskaitos. Išraše turi būti nurodytas akcijų skaičius bei kita teisės aktuose nustatyta informacija apie akcijas, kurios įrašytos į sąskaitą. Uždaroji akcinė bendrovė akcininko prašymu turi išduoti išrašą iš materialių akcijų savininkų registravimo dokumentų ir jame turi būti nurodytas akcijų skaičius bei kita teisės aktuose nustatyta informacija apie įrašytas akcijas.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Akcinė bendrovė turi teisę vertybinių popierių rinką reglamentuojančių teisės aktų nustatyta tvarka gauti iš juridinių asmenų, kurie, vadovaujantis Finansinių priemonių rinkų įstatymu, turi teisę atidaryti ir tvarkyti finansinių priemonių asmenines sąskaitas, informaciją apie jų tvarkomose akcininkų asmeninėse vertybinių popierių sąskaitose įrašytas tos bendrovės akcijas, akcininkų sąrašus ir duomenis apie juos.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art411",
      "section": "411",
      "title": "411 straipsnis. Juridinių asmenų dalyvių informacinės sistemos duomenys",
      "content": "1. Juridinių asmenų dalyvių informacinės sistemos tvarkytojui teikiami šie duomenys apie uždarosios akcinės bendrovės akcininkus:\n\n1) duomenys apie akcininką, tapatūs duomenims, nurodytiems šio Įstatymo 7 straipsnio 21 dalyje;\n\n2) akcininkui nuosavybės teise priklausančių akcijų skaičius, įskaitant akcijų skaičių pagal klases, jeigu yra skirtingų klasių akcijų, akcijos nominali vertė;\n\n3) akcijų įgijimas, nurodant įgijimo būdą (įsteigus uždarąją akcinę bendrovę, padidinus jos įstatinį kapitalą ar įgijus iš kito asmens) ir įgijimo datą, įskaitant akcijų skaičių pagal klases, jeigu yra skirtingų klasių akcijų;\n\n4) akcijų perleidimas, nurodant perleidimo datą, įskaitant akcijų skaičių pagal klases, jeigu yra skirtingų klasių akcijų;\n\n5) akcijų anuliavimas, nurodant anuliavimo datą, įskaitant akcijų skaičių pagal klases, jeigu yra skirtingų klasių akcijų;\n\n6) akcijų klasės konvertavimas, nurodant konvertavimo datą;\n\n7) akcijų skaičiaus ir akcijos nominalios vertės keitimas nekeičiant įstatinio kapitalo dydžio, nurodant akcijų skaičiaus ir akcijos nominalios vertės keitimo datą.\n\n2. Šio straipsnio 1 dalyje nurodyti duomenys Juridinių asmenų dalyvių informacinės sistemos tvarkytojui pateikiami Juridinių asmenų dalyvių informacinės sistemos nuostatuose nustatyta tvarka. Uždarąją akcinę bendrovę įregistravus juridinių asmenų registre, duomenys apie uždarosios akcinės bendrovės akcininkus, parengti steigimo akto ar steigimo sutarties pagrindu, pateikiami Juridinių asmenų dalyvių informacinės sistemos tvarkytojui ne vėliau kaip per 5 dienas nuo uždarosios akcinės bendrovės įregistravimo juridinių asmenų registre. Pasikeitus uždarosios akcinės bendrovės akcininkams ar jų duomenims, duomenys apie uždarosios akcinės bendrovės akcininkus Juridinių asmenų dalyvių informacinės sistemos tvarkytojui pateikiami ne vėliau kaip per 5 dienas nuo dokumentų, kurių pagrindu daromi įrašai uždarosios akcinės bendrovės akcininkų – nematerialių akcijų savininkų – asmeninių vertybinių popierių sąskaitose ar materialių akcijų savininkų registravimo žurnale, gavimo dienos.\n\n3. Už šio straipsnio 1 dalyje nurodytų duomenų pateikimą Juridinių asmenų dalyvių informacinės sistemos tvarkytojui atsakingas bendrovės vadovas.\n\n4. Ginčus dėl šio straipsnio 1 dalyje nurodytų duomenų ir jų pateikimo Juridinių asmenų dalyvių informacinės sistemos tvarkytojui sprendžia teismas.\n\n5. Juridinių asmenų dalyvių informacinėje sistemoje kaupiama informacija turintiems teisę ją gauti fiziniams ir juridiniams asmenims teikiama už atlyginimą, išskyrus atvejus, kai ji:\n\n1) teikiama uždarosios akcinės bendrovės akcininkams, kai Juridinių asmenų dalyvių informacinėje sistemoje tvarkomi duomenys apie juos, kartą per kalendorinius metus;\n\n2) perduodama susijusiems registrams, valstybės informacinėms sistemoms;\n\n3) teikiama valstybės ir savivaldybių institucijoms ir įstaigoms teisės aktuose nustatytoms funkcijoms atlikti pagal prašymą ir (arba) sutartis.;\nStraipsnio punkto pakeitimai:\nNr. XIII-849, 2017-12-07, paskelbta TAR 2017-12-18, i. k. 2017-20332\n\n4) teikiama žurnalistams Lietuvos Respublikos visuomenės informavimo įstatymo nustatytomis sąlygomis.\nPapildyta straipsnio punktu:\nNr. XIV-241, 2021-04-15, paskelbta TAR 2021-04-28, i. k. 2021-08845\n\n6. Atlyginimo už informacijos teikimą dydis neturi viršyti Juridinių asmenų dalyvių informacinės sistemos administravimo išlaidų kartu su pagrįsta investicijų grąža.\n\nĮstatymas papildytas straipsniu:\nNr. XI-564, 2009-12-15, Žin., 2009, Nr. 154-6945 (2009-12-28)\nStraipsnio pakeitimai:\nNr. XII-594, 2013-11-14, Žin., 2013, Nr. 120-6058 (2013-11-23)\nStraipsnio pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059"
    },
    {
      "provision_ref": "art42",
      "section": "42",
      "title": "42 straipsnis. Paprastosios ir privilegijuotosios akcijos",
      "content": "1. Visų paprastųjų akcijų nominalios vertės turi būti vienodos.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Bendrovė gali išleisti skirtingų klasių privilegijuotąsias akcijas. Privilegijuotosios akcijos be balso teisės negali sudaryti daugiau kaip 1/2 įstatinio kapitalo dalies. Bendrovės privilegijuotųjų akcijų klasės ir jų suteikiamos teisės nustatomos bendrovės įstatuose.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n3. Visos paprastosios akcijos suteikia balso teisę. Paprastųjų akcijų savininkų teisė į dividendą įgyvendinama tik po to, kai yra įgyvendintos atitinkamos privilegijuotųjų akcijų savininkų turtinės teisės.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4. Tik paprastųjų akcijų savininkai turi teisę gauti naujų akcijų, kurios išleidžiamos, kai iš bendrovės nepaskirstytojo pelno ar sudarytų iš paskirstytojo pelno rezervų šio Įstatymo nustatyta tvarka didinamas įstatinis kapitalas. Jeigu įstatinis kapitalas didinamas iš akcijų priedų ar perkainojimo rezervo, privilegijuotųjų ir paprastųjų akcijų savininkai turi lygias teises gauti naujų akcijų.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5. Bendrovės paprastosios akcijos negali būti konvertuojamos į privilegijuotąsias akcijas. Bendrovei neleidžiama įstatuose ar akcijų pasirašymo sutartyje nustatyti dividendo dydį paprastųjų akcijų savininkams.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n6. Bendrovės privilegijuotosios akcijos gali būti konvertuotos į paprastąsias akcijas arba kitos klasės privilegijuotąsias akcijas visuotinio akcininkų susirinkimo sprendimu, jeigu kvalifikuota balsų dauguma šiam sprendimui balsuodami atskirai pritaria kiekvienos klasės akcijų savininkai. Bendrovės privilegijuotosios akcijos konvertuojamos vadovaujantis visuotinio akcininkų susirinkimo patvirtintu akcijų konvertavimo tvarkos aprašu. Kai konvertuojamos ne visos visuotinio akcininkų susirinkimo, priėmusio sprendimą konvertuoti privilegijuotąsias akcijas į kitos klasės akcijas, sprendime numatytos akcijos ir šiame visuotinio akcininkų susirinkimo sprendime buvo numatyta tokia galimybė, bendrovės valdyba (jeigu valdyba nesudaroma – bendrovės vadovas) bendrovės įstatuose turi atitinkamai pakeisti akcijų skaičių pagal klases ir (ar) nominalią vertę ir pateikti pakeistus įstatus juridinių asmenų registro tvarkytojui. Konvertuodama privilegijuotąsias akcijas su kaupiamuoju dividendu į paprastąsias, taip pat į kitos klasės privilegijuotąsias akcijas su nekaupiamuoju dividendu, bendrovė turi visiškai atsiskaityti su privilegijuotųjų akcijų savininkais arba įsipareigoti įsiskolinimą padengti ne vėliau kaip iki kitų finansinių metų pabaigos.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n7. Bendrovės, kuri išleidžia privilegijuotąsias akcijas, įstatuose turi būti nustatytas konkretus (nekintamas) privilegijuotųjų akcijų dividendo dydis procentais, skaičiuojant nuo akcijos nominalios vertės, arba jo apskaičiavimo tvarka.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n8. Privilegijuotosios akcijos pagal klases gali būti su kaupiamuoju arba su nekaupiamuoju dividendu, su balso teise ar be balso teisės. Bendrovė gali išleisti ir kitokias pagal suteikiamas teises privilegijuotąsias akcijas, jeigu tokia galimybė yra numatyta bendrovės įstatuose.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n9. Privilegijuotųjų akcijų su kaupiamuoju dividendu savininkui garantuojama teisė į šiose akcijose nurodyto dydžio dividendą.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n10. Jeigu dividendams skirtos paskirstytinojo pelno dalies nepakanka visam nustatytam dividendui privilegijuotųjų akcijų savininkams išmokėti, jiems išmokama proporcingai sumažinta suma. Privilegijuotųjų akcijų su kaupiamuoju dividendu savininkams neišmokėta suma perkeliama į kitus finansinius metus. Privilegijuotųjų akcijų su nekaupiamuoju dividendu savininkams neišmokėta suma į kitus finansinius metus neperkeliama.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n11. Jeigu bendrovėje paskirti dividendai už trumpesnį negu finansiniai metai laikotarpį, iš dividendams skirtos sumos pirmiausia turi būti išmokama privilegijuotųjų akcijų su kaupiamuoju dividendu savininkams už praėjusius finansinius metus ir už tų pačių finansinių metų trumpesnį negu finansiniai metai laikotarpį neišmokėta suma.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n12. Jeigu per 2 finansinius metus iš eilės bendrovė neskiria privilegijuotųjų akcijų su kaupiamuoju dividendu be balso teisės savininkams viso nustatyto dividendo, šios akcijos įgyja balso teisę iki tų finansinių metų, kuriais visiškai atsiskaityta su šių akcijų savininkais, pabaigos.\nStraipsnio dalies numeracijos pakeitimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio pakeitimai:\nNr. XI-1798, 2011-12-15, Žin., 2011, Nr. 160-7565 (2011-12-28)"
    },
    {
      "provision_ref": "art43",
      "section": "43",
      "title": "43 straipsnis. Darbuotojų akcijos",
      "content": "1. Bendrovė, jeigu tai yra nustatyta jos įstatuose, gali išleisti darbuotojų akcijų statusą turinčių paprastųjų akcijų emisiją. Ši emisija negali būti išleidžiama tol, kol nepasibaigęs akcijų, pasirašytų bendrovės steigimo metu, apmokėjimo terminas. Darbuotojų akcijų statusą turinčioms akcijoms taikomus perleidimo apribojimus patvirtinantis dokumentas pateikiamas juridinių asmenų registro tvarkytojui per 10 dienų nuo sprendimo padidinti įstatinį kapitalą išleidžiant darbuotojų akcijų statusą turinčių paprastųjų akcijų emisiją priėmimo dienos.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2. Teisę įsigyti darbuotojų akcijų turi tokias akcijas išleidusios bendrovės darbuotojai, išskyrus darbuotojus, kurie yra šios bendrovės stebėtojų tarybos ar valdybos nariai arba bendrovės vadovas.\n\n3. Akcijų pasirašymo sutartyje turi būti nustatytas terminas, per kurį darbuotojų akcijų savininkas gali perleisti akcijas tik kito bendrovės darbuotojo nuosavybėn. Šis apribojimas negali būti nustatytas ilgesniam kaip 3 metų laikotarpiui, skaičiuojant nuo akcijų pasirašymo dienos. Pasibaigus akcijų perleidimo apribojimo terminui, darbuotojų akcijos laikomos paprastosiomis akcijomis. Darbuotojų akcijas paveldėjus, šių akcijų statusas nesikeičia iki akcijų perleidimo apribojimo termino pabaigos.\n\n4. Už pasirašytas akcijas darbuotojas turi įmokėti pradinius įnašus pinigais per akcijų pasirašymo sutartyje nustatytą terminą. Likusi įmokėti dalis gali būti apmokama atskaičiuojant iš darbo užmokesčio, jei darbuotojas to pageidauja. Neleidžiama versti darbuotoją pirkti bendrovės akcijų, taip pat neleidžiami atskaitymai iš darbo užmokesčio apmokėti tas akcijas, kurių jis nepasirašęs.\n\n5. Darbuotojas turi apmokėti pasirašytas darbuotojų akcijas iki akcijų perleidimo apribojimo termino pabaigos."
    },
    {
      "provision_ref": "art44",
      "section": "44",
      "title": "44 straipsnis. Akcijų pasirašymas",
      "content": "1. Akcijos pasirašomos bendrovei ir fiziniam ar juridiniam asmeniui sudarant akcijų pasirašymo sutartį, išskyrus bendrovės steigimo atvejį. Akcijų pasirašymo sutartimi viena šalis įsipareigoja pateikti tam tikrą skaičių naujų akcijų, o kita šalis – apmokėti visą pasirašytų akcijų emisijos kainą. Akcinių bendrovių akcijų, išleidžiamų didinant įstatinį kapitalą ir platinamų pasitelkiant reguliuojamos rinkos, daugiašalės prekybos sistemos, organizuotos prekybos sistemos ir (arba) atsiskaitymų sistemos operatorių technines organizacines priemones, pasirašymo, kainos nustatymo ir apmokėjimo tvarka nustatoma, kaip tai numatyta Vertybinių popierių įstatyme.\nStraipsnio dalies pakeitimai:\nNr. XIII-2357, 2019-07-16, paskelbta TAR 2019-07-19, i. k. 2019-11979\n\n2. Akcijų pasirašymo sutartis yra paprastos rašytinės formos, išskyrus atvejus, kai Civilinis kodeksas nustato privalomą notarinę formą (visa ar dalis pasirašytų akcijų emisijos kainos apmokama nepiniginiu įnašu – nekilnojamuoju turtu).\nStraipsnio dalies pakeitimai:\nNr. XII-1092, 2014-09-18, paskelbta TAR 2014-09-23, i. k. 2014-12714\n\n3. Akcijų pasirašymo sutartyje turi būti nurodyta:\n\n1) bendrovės pavadinimas, teisinė forma, kodas ir buveinė;\n\n2) įregistruotas įstatinio kapitalo dydis;\n\n3) įstatinio kapitalo padidinimo suma;\n\n4) visuotinio akcininkų susirinkimo, priėmusio sprendimą padidinti įstatinį kapitalą, data;\n\n5) dokumento, kuriuo pažymimas akcinės bendrovės akcijų prospekto patvirtinimas, data ir numeris, jeigu prospektas turi būti tvirtinamas vertybinių popierių rinką reglamentuojančių teisės aktų nustatyta tvarka;\nStraipsnio punkto pakeitimai:\nNr. XIII-2357, 2019-07-16, paskelbta TAR 2019-07-19, i. k. 2019-11979\n\n6) akcijos nominali vertė ir emisijos kaina, išleidžiamų kiekvienos klasės akcijų skaičius ir jų suteikiamos teisės;\n\n7) akcijų apmokėjimo tvarka ir terminai;\n\n8) akcijų skirstymo jas pasirašiusiems asmenims tvarka, jeigu būtų pasirašyta daugiau akcijų, negu yra numatyta jų išleisti;\n\n9) bendrovės įstatinio kapitalo padidinimo galimybė ir tvarka, jeigu būtų pasirašyta mažiau akcijų, negu yra numatyta jų išleisti;\n\n10) pasirašančiojo duomenys, tapatūs duomenims, nurodytiems šio Įstatymo 7 straipsnio 21 dalyje;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n11) pasirašomų akcijų skaičius pagal klases.\n\n4. Už akcijų pasirašymo sutarties projekto parengimą ir duomenų teisingumą atsako bendrovės vadovas.\n\n5. Jei bendrovė akcijų pasirašymo sutartyje pateikė neteisingus ar ne visus šio straipsnio 3 dalyje nurodytus duomenis, akciją pasirašęs asmuo iki bendrovės pakeistų dėl įstatinio kapitalo padidinimo įstatų įregistravimo turi teisę raštu reikalauti grąžinti jo įnašą už pasirašytas akcijas. Bendrovė nedelsdama privalo jo įnašą grąžinti be jokių atskaitymų.\n\n6. Bendrovė negali pati pasirašyti savų akcijų.\n\n7. Dukterinė bendrovė negali pasirašyti patronuojančios bendrovės akcijų.\n\n8. Bendrovės organo nariai, priėmę sprendimą bendrovei pasirašyti savas ar patronuojančios bendrovės akcijas, šias akcijas turi apmokėti patys. Apmokėjusieji akcijas įgyja į jas nuosavybės teisę.\n\n9. Kai bendrovės akcijas pasirašo asmuo, veikiantis savo vardu, bet dėl šios bendrovės interesų, laikoma, kad akcijų pasirašymo sutartį sudaro pats asmuo.\n\n10. Už šio straipsnio 8 ir 9 dalyse nurodytų sąlygų laikymąsi yra atsakingas bendrovės vadovas.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-1689, 2011-11-17, Žin., 2011, Nr. 146-6835 (2011-12-01)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art45",
      "section": "45",
      "title": "45 straipsnis. Akcijų apmokėjimas",
      "content": "1. Akcijų apmokėjimas yra jų emisijos kainos apmokėjimas. Akcijos gali būti apmokamos pinigais ir (ar) akcijas apmokančiam asmeniui nuosavybės teise priklausančiais nepiniginiais įnašais. Šio Įstatymo 52 straipsnio 5 dalyje nurodytu atveju išleistos naujos akcijos turi būti apmokamos pinigais. Šio Įstatymo 471 straipsnyje ir Akcijų suteikimo taisyklėse nustatyta tvarka suteiktų akcijų, kai akcijos suteikiamos išleidžiant naują akcijų emisiją, apmokėjimo ypatumai nustatyti šio Įstatymo 472 straipsnyje.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2. Akcijos emisijos kaina turi būti ne mažesnė už jos nominalią vertę. Vienos akcijų emisijos metu akcijos gali būti leidžiamos skirtingomis akcijų emisijos kainomis.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n3. Nepiniginiais įnašais gali būti turtas, įskaitant ir turtines teises. Nepiniginiais įnašais negali būti išimtas iš civilinės apyvartos turtas, taip pat darbai ir paslaugos.\n\n4. Akcinėje bendrovėje kiekvieno akcijas pasirašiusio asmens pradinis įnašas pinigais turi būti ne mažesnis kaip 1/4 visų jo pasirašytų akcijų nominalios vertės ir visų pasirašytų akcijų nominalios vertės perviršio suma, o uždarojoje akcinėje bendrovėje kiekvieno akcijas pasirašiusio asmens pradinis įnašas pinigais turi būti ne mažesnis kaip 1/4 visų jo pasirašytų akcijų nominalios vertės. Likusi dalis už pasirašytas akcijas gali būti apmokama tiek pinigais, tiek nepiniginiais įnašais.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n5. Jei didinant bendrovės įstatinį kapitalą akcijos visiškai ar iš dalies apmokamos nepiniginiu įnašu, įnašas turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka. Turto vertinimo ataskaitai taikomi reikalavimai, nustatyti šio Įstatymo 8 straipsnio 8 dalyje. Turto vertinimo ataskaita turi būti pateikta bendrovei iki akcijų pasirašymo. Turto vertinimo ataskaita turi būti pateikta juridinių asmenų registro tvarkytojui kartu su kitais dėl įstatinio kapitalo padidinimo pakeistiems bendrovės įstatams įregistruoti įstatymų nustatytais dokumentais.\n\n6. Visuotinio akcininkų susirinkimo sprendime dėl įstatinio kapitalo padidinimo, be kita ko, turi būti nurodytas kiekvienas asmuo, kuris apmoka akcijas nepiniginiu įnašu (fizinio asmens vardas, pavardė, asmens kodas ir korespondencijos adresas; juridinio asmens pavadinimas, teisinė forma, kodas ir buveinė), akcijų, kurios apmokamos nepiniginiu įnašu, nominali vertė ir emisijos kaina.\nStraipsnio dalies pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n7. Akcijų, kurios apmokamos nepiniginiu įnašu, nominalių verčių suma negali būti didesnė už turto vertinimo ataskaitoje nurodytą nepiniginio įnašo vertę.\n\n8. Bendrovės išleistos akcijos turi būti visiškai apmokėtos per akcijų pasirašymo sutartyje nustatytą terminą. Šis terminas negali būti ilgesnis kaip 12 mėnesių nuo akcijų pasirašymo sutarties sudarymo dienos.\n\n9. Jeigu didinant įstatinį kapitalą nepiniginiais įnašais apmokama visa pasirašytų akcijų emisijos kaina, visas nepiniginis įnašas turi būti perduotas bendrovei per pradinių įnašų mokėjimo terminą.\n\n10. Akcijos laikomos apmokėtomis, kai jas pasirašęs asmuo įmoka paskutinį piniginį įnašą ar perduoda visą akcijų pasirašymo sutartyje nurodytą nepiniginį įnašą (paskutinę nepiniginio įnašo dalį) bendrovės nuosavybėn.\n\n11. Bendrovė negali atleisti akcijas pasirašiusio asmens nuo jo įsipareigojimų bendrovei apmokėti pasirašytas akcijas, išskyrus šio Įstatymo 73 straipsnio 12 dalyje nustatytą išimtį.\n\n12. Jeigu akcijas pasirašęs asmuo per akcijų pasirašymo sutartyje nustatytą terminą akcijų neapmoka, laikoma, kad akcijas įgijo pati bendrovė ir akcijų pasirašymo sutartis su tuo asmeniu negalioja, įnašai už pasirašytas akcijas negrąžinami. Ne vėliau kaip per 12 mėnesių nuo akcijų apmokėjimo termino pabaigos bendrovė turi perleisti akcijas kitų asmenų nuosavybėn arba sumažinti įstatinį kapitalą anuliuodama akcijas.\n\nStraipsnio pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. X-1015, 2007-01-12, Žin., 2007, Nr. 12-489 (2007-01-30)\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art451",
      "section": "451",
      "title": "451 straipsnis. Akcijų apmokėjimo nepiniginiu įnašu, bendrovei didinant įstatinį kapitalą, ypatumai",
      "content": "1. Šio Įstatymo 45 straipsnio 5 dalyje nustatytų nepiniginio įnašo įvertinimo reikalavimų gali būti nesilaikoma, jeigu, bendrovei didinant įstatinį kapitalą, akcijos visiškai ar iš dalies apmokamos:\n\n1) perleidžiamaisiais vertybiniais popieriais arba pinigų rinkos priemonėmis, jeigu tokiais perleidžiamaisiais vertybiniais popieriais arba pinigų rinkos priemonėmis yra prekiaujama vienoje ar keliose rinkose, kurios pagal Finansinių priemonių rinkų įstatymą laikomos reguliuojamomis ir veikia Lietuvos Respublikoje ar kitoje Europos Sąjungos valstybėje narėje, taip pat Europos ekonominei erdvei priklausančioje valstybėje. Tokių perleidžiamųjų vertybinių popierių arba pinigų rinkos priemonių verte yra laikoma jų vidutinė svertinė rinkos kaina per 6 mėnesius iki apmokėjimo tokiais nepiniginiais įnašais dienos;\n\n2) nepiniginiu įnašu, išskyrus perleidžiamuosius vertybinius popierius ar pinigų rinkos priemones, kurio vertę jau yra nustatęs nepriklausomas turto vertintojas ir jeigu nepiniginio įnašo vertinimas atliktas teisės aktų, reglamentuojančių turto vertinimą, nustatyta tvarka, o nepiniginio įnašo vertė nustatyta ne anksčiau kaip prieš 6 mėnesius iki apmokėjimo nepiniginiu įnašu dienos.\n\n2. Sprendimą dėl akcijų apmokėjimo nepiniginiu įnašu, nesilaikant šio Įstatymo 45 straipsnio 5 dalyje nustatytų nepiniginio įnašo įvertinimo reikalavimų, priima bendrovės valdyba (jei valdyba nesudaroma, – bendrovės vadovas).\n\n3. Bendrovės valdybos (jei valdyba nesudaroma, – bendrovės vadovo) iniciatyva nepiniginis įnašas turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka ir pagal šio Įstatymo 8 straipsnio 8 dalyje nustatytus reikalavimus turi būti parengta turto vertinimo ataskaita, jei:\n\n1) šio straipsnio 1 dalies 1 punkte nurodytų perleidžiamųjų vertybinių popierių arba pinigų rinkos priemonių vertei nustatyti įtakos turėjo išimtinės aplinkybės, kurios iki apmokėjimo nepiniginiu įnašu dienos ir apmokėjimo nepiniginiu įnašu dieną labai pakeistų tokio nepiniginio įnašo vertę, įskaitant atvejus, kai perleidžiamieji vertybiniai popieriai arba pinigų rinkos priemonės tapo nelikvidūs;\n\n2) atsirado naujų svarbių aplinkybių, kurios iki akcijų apmokėjimo nepiniginiu įnašu dienos ir apmokėjimo nepiniginiu įnašu dieną labai pakeistų nepiniginio įnašo vertę, nustatytą šio straipsnio 1 dalies 2 punkte nurodytu būdu.\n\n4. Neatlikus nepiniginio įnašo vertinimo šio straipsnio 3 dalies 2 punkte nurodytu atveju, vienas ar daugiau akcininkų, kuriems visuotinio akcininkų susirinkimo sprendimo dėl įstatinio kapitalo didinimo dieną (akcinėje bendrovėje – susirinkimo apskaitos dienos pabaigoje) iš viso priklauso ne mažiau kaip 5 procentai bendrovės akcijų, gali reikalauti, kad nepiniginis įnašas būtų įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka ir pagal šio Įstatymo 8 straipsnio 8 dalyje nustatytus reikalavimus būtų parengta turto vertinimo ataskaita. Toks akcininkas arba akcininkai gali pateikti reikalavimą iki apmokėjimo nepiniginiu įnašu dienos, jeigu reikalavimo pateikimo dieną tokiam akcininkui ar akcininkams vis dar priklauso ne mažiau kaip 5 procentai bendrovės akcijų.\n\n5. Jeigu apmokėjimas nepiniginiu įnašu atliekamas nesilaikant šio Įstatymo 45 straipsnio 5 dalyje nustatytų nepiniginio įnašo įvertinimo reikalavimų, ne vėliau kaip per 10 dienų nuo apmokėjimo nepiniginiu įnašu dienos turi būti parengta pažyma. Pažymoje nurodoma:\n\n1) akcijų, apmokėtų nepiniginiu įnašu, skaičius, nominali vertė, kiekvieno iš įvertinto turto elementų aprašymas ir duomenys apie asmenį, kuris apmoka akcijas nepiniginiu įnašu, tapatūs duomenims, nurodytiems šio Įstatymo 7 straipsnio 21 dalyje;\nStraipsnio punkto pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2) nepiniginio įnašo vertė, vertės nustatymo šaltinis ir, kai akcijos visiškai ar iš dalies apmokamos nepiniginiu įnašu, kurio vertė nustatyta šio straipsnio 1 dalies 2 punkte nurodytu būdu, vertės nustatymo metodas;\n\n3) išvada, ar nustatyta nepiniginio įnašo vertė atitinka akcijų, numatomų išleisti už šį įnašą, skaičių pagal jų nominalių verčių ir akcijų priedų (akcijų nominalių verčių perviršio) sumą;\n\n4) išvada, kad neiškilo išimtinių ar naujų svarbių aplinkybių, susijusių su pirminiu nepiniginio įnašo vertės nustatymu.\n\n6. Šio straipsnio 1 dalyje nustatytais atvejais nepiniginis įnašas turi būti perduotas bendrovei per pradinių įnašų mokėjimo terminą.\n\n7. Šio straipsnio 1 dalies 2 punkte, 3 ir 4 dalyse nurodyta turto vertinimo ataskaita kartu su kitais dėl įstatinio kapitalo padidinimo pakeistiems bendrovės įstatams įregistruoti įstatymų nustatytais dokumentais turi būti pateikta juridinių asmenų registro tvarkytojui. Šio straipsnio 5 dalyje nurodyta pažyma turi būti pateikta juridinių asmenų registro tvarkytojui ne vėliau kaip per vieną mėnesį nuo apmokėjimo nepiniginiu įnašu dienos.\n\n8. Už šiame straipsnyje nurodytų sąlygų laikymąsi yra atsakingas bendrovės vadovas.\n\nĮstatymas papildytas straipsniu:\nNr. X-1540, 2008-05-15, Žin., 2008, Nr. 63-2378 (2008-06-03)\nStraipsnio pakeitimai:\nNr. XI-393, 2009-07-22, Žin., 2009, Nr. 93-3985 (2009-08-04)(įstatymo 45 straipsnio 5 dalies taikymas)\nPastaba: Kai valstybė įsigyja naujai išleistas banko akcijas, Akcinių bendrovių įstatymo 45 straipsnio 5 dalies, 50 straipsnio 2 dalies nuostatos netaikomos."
    },
    {
      "provision_ref": "art452",
      "section": "452",
      "title": "452 straipsnis. Finansinės pagalbos teikimo bendrovės akcijoms įsigyti apribojimai",
      "content": "1. Bendrovė negali tiesiogiai ar netiesiogiai iš anksto išmokėti lėšų, suteikti paskolos ar užtikrinti prievolių įvykdymo fiziniams ir (ar) juridiniams asmenims, jeigu šiais veiksmais siekiama sudaryti sąlygas šiems asmenims įsigyti tos bendrovės akcijų, išskyrus šio straipsnio 2 dalyje ir Finansų įstaigų įstatyme nustatytas išimtis.\n\n2. Šio straipsnio 1 dalyje nustatytas apribojimas netaikomas bendrovei, kuri tiesiogiai ar netiesiogiai iš anksto išmoka lėšų, suteikia paskolą ar užtikrina prievolių įvykdymą savo darbuotojams, patronuojančios ar dukterinės bendrovės darbuotojams, taip pat fiziniams ir (ar) juridiniams asmenims, jeigu šiais veiksmais siekiama sudaryti sąlygas bendrovės akcijų įgyti savo darbuotojams, patronuojančios ar dukterinės bendrovės darbuotojams, išskyrus atvejus, kai šie darbuotojai yra bendrovės ar patronuojančios bendrovės valdymo organo nariai.\n\n3. Šio straipsnio 2 dalyje ir Finansų įstaigų įstatyme nustatytų išimčių atveju bendrovės nuosavas kapitalas, įvertinus nuosavo kapitalo sumažėjimą, įvykusį bendrovei tiesiogiai ar netiesiogiai iš anksto išmokėjus lėšų, suteikus paskolą ar užtikrinus prievolių įvykdymą fiziniams ir (ar) juridiniams asmenims, turi būti ne mažesnis kaip apmokėto įstatinio kapitalo, privalomojo rezervo ir rezervo savoms akcijoms įsigyti suma.\n\n4. Už šiame straipsnyje nurodytų reikalavimų laikymąsi yra atsakingas bendrovės vadovas.\n\nĮstatymas papildytas straipsniu:\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art46",
      "section": "46",
      "title": "46 straipsnis. Akcijų perleidimas",
      "content": "1. Materialios akcijos ar akcijų sertifikatai perleidžiami kitų asmenų nuosavybėn perdavimu, padarius atitinkamą įrašą akcijoje ar akcijų sertifikate, tai yra indosamentą. Indosamente įrašomi duomenys apie asmenį, kuriam akcija ar akcijų sertifikatas perleidžiami, tapatūs duomenims, nurodytiems šio Įstatymo 7 straipsnio 21 dalyje, taip pat įrašo data. Indosamentą pasirašo akciją ar akcijų sertifikatą perleidžiantis asmuo ir akciją ar akcijų sertifikatą įgyjantis asmuo.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2. Nematerialių akcijų perleidimas fiksuojamas įrašais jų perleidėjo ir jų įgijėjo asmeninėse vertybinių popierių sąskaitose.\n\n3. Sudariusios sandorį dėl nematerialių akcijų perleidimo, sandorio šalys juridiniams asmenims, kurie, vadovaujantis Finansinių priemonių rinkų įstatymu, yra atidarę ir tvarko jų asmenines vertybinių popierių sąskaitas, turi pateikti rašytinę sutartį, kurioje, be kitų sutarties sąlygų, turi būti nurodyta:\n\n1) bendrovės, kurios akcijos perleidžiamos, pavadinimas, teisinė forma, kodas ir buveinė;\n\n2) perleidžiamų akcijų skaičius pagal klases ir jų nominali vertė;\n\n3) akcinių bendrovių akcijoms – Centrinio vertybinių popierių depozitoriumo suteiktas akcijų emisijos kodas (jeigu akcinė bendrovė, kurios akcijos perleidžiamos, yra išleidusi skirtingų emisijų akcijas);\n\n4) privilegijuotųjų akcijų dividendo dydis, balsavimo ir kitos teisės.\n\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n4. Sutartis, kurioje nėra bent vieno iš šio straipsnio 3 dalyje nurodytų duomenų, yra negaliojanti nuo jos sudarymo momento ir juridiniai asmenys, kurie, vadovaujantis Finansinių priemonių rinkų įstatymu, turi teisę atidaryti ir tvarkyti finansinių priemonių asmenines sąskaitas, neturi teisės pagal ją daryti įrašų.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Šio straipsnio 3 ir 4 dalių reikalavimai netaikomi akcijų perleidimo sutartims, kurios sudaromos reguliuojamoje rinkoje.\n\n6. Iki bendrovės įsteigimo arba dėl įstatinio kapitalo padidinimo pakeistų įstatų įregistravimo juridinių asmenų registre akcijas pasirašęs asmuo neturi teisės perleisti akcijų kitiems asmenims.\n\n7. Akcininkas neturi teisės perleisti kitiems asmenims nevisiškai apmokėtų akcijų.\n\n8. Akcinė bendrovė neturi teisės varžyti akcininkų teisės šio Įstatymo ar kitų teisės aktų nustatyta tvarka perleisti visiškai apmokėtas akcijas kito asmens nuosavybėn, išskyrus atvejus, kai nepasibaigęs darbuotojų akcijų perleidimo apribojimo terminas, taip pat kai disponavimo suteiktomis akcijomis sąlygos (suvaržymai) ir jų taikymo terminai buvo nustatyti Akcijų suteikimo taisyklėse.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. X-715, 2006-06-22, Žin., 2006, Nr. 77-2964 (2006-07-14)"
    },
    {
      "provision_ref": "art461",
      "section": "461",
      "title": "461 straipsnis. Bendrovės akcijų išpirkimas",
      "content": "1. Bendrovės akcininkas, veikdamas savarankiškai ar kartu su kitais sutartinai veikiančiais asmenimis, įsigijęs ne mažiau kaip 95 procentus balsų visuotiniame akcininkų susirinkime suteikiančių bendrovės akcijų, turi teisę reikalauti, kad visi kiti tos bendrovės akcininkai privalomai parduotų sau nuosavybės teise priklausančias balsavimo teisę suteikiančias bendrovės akcijas (išpirkimo teisė), laikantis šiame straipsnyje nustatytos akcijų išpirkimo tvarkos.\n\n2. Bendrovės akcininkas turi teisę reikalauti kito tos bendrovės akcininko, kuris, veikdamas savarankiškai ar kartu su kitais sutartinai veikiančiais asmenimis, įsigijo ne mažiau kaip 95 procentus balsų visuotiniame akcininkų susirinkime suteikiančių bendrovės akcijų, išpirkti jam nuosavybės teise priklausančias balsavimo teisę suteikiančias bendrovės akcijas, o pastarasis privalo šias akcijas išpirkti (išpirkimo pareiga) laikydamasis šiame straipsnyje nustatytos akcijų išpirkimo tvarkos.\n\n3. Bendrovės akcijų išpirkimas gali būti inicijuojamas per 3 mėnesius nuo dienos, kai bendrovės akcininkas, veikdamas savarankiškai ar kartu su kitais sutartinai veikiančiais asmenimis, įsigyja ne mažiau kaip 95 procentus balsų visuotiniame akcininkų susirinkime suteikiančių bendrovės akcijų.\n\n4. Akcininkas, veikdamas savarankiškai ar kartu su kitais sutartinai veikiančiais asmenimis, pasiekęs arba viršijęs 95 procentų balsų ribą, privalo ne vėliau kaip per 5 darbo dienas raštu pranešti bendrovei apie turimų balsų skaičių. Šią pareigą asmuo turi ir tuo atveju, kai šioje dalyje nurodytos balsų ribos peržengiamos mažėjimo tvarka. Apie tai bendrovė nedelsdama, bet ne vėliau kaip kitą darbo dieną privalo kiekvienam bendrovės akcininkui, kuris turi teisę reikalauti išpirkti jam nuosavybės teise priklausančias balsavimo teisę suteikiančias bendrovės akcijas, pranešti pasirašytinai arba išsiųsti registruotu laišku pranešimą.\n\n5. Akcininko, veikiančio savarankiškai ar kartu su kitais sutartinai veikiančiais asmenimis, balsai skaičiuojami vadovaujantis Vertybinių popierių įstatymo 16 straipsnio nuostatomis. Sutartinai veikiantys asmenys solidariai atsako už pareigos išpirkti akcijas įvykdymą, o kiekvieno iš jų išperkamų akcijų skaičius yra proporcingas jo turimų bendrovės balsų skaičiui, buvusiam šio straipsnio 7 dalyje nustatyto pranešimo apie akcijų išpirkimą pateikimo metu, jeigu jie nesusitarė kitaip. Laikoma, kad Vertybinių popierių įstatymo 16 straipsnyje nustatytais atvejais asmenys veikia sutartinai.\n\n6. Bendrovės akcininkas, ketinantis pasinaudoti išpirkimo teise, ir akcininkas, reikalaujantis, kad būtų išpirktos jam nuosavybės teise priklausančios balsavimo teisę suteikiančios bendrovės akcijos, apie tai raštu informuoja bendrovę.\n\n7. Bendrovės akcininkas, ketinantis pasinaudoti išpirkimo teise ar vykdantis išpirkimo pareigą, apie akcijų išpirkimą informuoja bendrovę pateikdamas bendrovei pranešimą apie akcijų išpirkimą, kuriame turi būti nurodyta:\n\n1) bendrovės, dėl kurios akcijų teikiamas pranešimas, pavadinimas, teisinė forma, kodas ir buveinė;\n\n2) akcijas išperkančio akcininko duomenys (fizinio asmens vardas, pavardė, korespondencijos adresas; juridinio asmens pavadinimas, teisinė forma, kodas ir buveinė) ir jo turimų akcijų skaičius, įskaitant akcijų skaičių pagal klases, jų suteikiamų balsų skaičius;\nStraipsnio punkto pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n3) akcijas išperkančio akcininko reikalavimas, kad bendrovės akcininkai, kuriems skirtas pranešimas, parduotų sau nuosavybės teise priklausančias balsavimo teisę suteikiančias bendrovės akcijas;\n\n4) akcijos išpirkimo kaina, o jeigu pranešimas yra susijęs su skirtingų klasių akcijomis, – kiekvienos klasės akcijos išpirkimo kaina ir jos nustatymo būdas;\n\n5) akcijų išpirkimo tvarka;\n\n6) ne trumpesnis kaip 6 savaičių terminas, per kurį bendrovės akcininkai, kuriems skirtas pranešimas, turi atlikti šio straipsnio 13 dalyje nurodytus veiksmus.\n\n8. Bendrovės akcininkas, vykdantis išpirkimo pareigą, šio straipsnio 7 dalyje nurodytą pranešimą apie akcijų išpirkimą bendrovei turi pateikti ne vėliau kaip per 20 darbo dienų nuo bendrovės pranešimo apie akcininko reikalavimą, kad būtų išpirktos jam nuosavybės teise priklausančios balsavimo teisę suteikiančios bendrovės akcijos, gavimo dienos.\n\n9. Bendrovė gautą šio straipsnio 7 dalyje nurodytą pranešimą apie akcijų išpirkimą ne vėliau kaip per 5 darbo dienas viešai paskelbia bendrovės įstatuose nurodytame šaltinyje ir raštu informuoja reikalavimą išpirkti akcijas pateikusį bendrovės akcininką.\n\n10. Siūloma akcijos išpirkimo kaina turi būti teisinga. Akcijos vertę nustato nepriklausomas turto vertintojas teisės aktų, reglamentuojančių turto vertinimą, nustatyta tvarka. Prie šio straipsnio 7 dalyje nurodyto pranešimo apie akcijų išpirkimą turi būti pridedami dokumentai, kuriais pagrindžiamas akcijos vertės nustatymas. Už išperkamas akcijas atsiskaitoma pinigais.\n\n11. Visiems bendrovės, dėl kurios akcijų teikiamas pranešimas apie išpirkimą, išleistų tos pačios klasės akcijų savininkams turi būti siūlomos vienodos akcijų išpirkimo sąlygos.\n\n12. Bendrovės valdyba (jeigu valdyba nesudaroma – bendrovės vadovas) ne vėliau kaip per 10 darbo dienų nuo pranešimo apie akcijų išpirkimą gavimo dienos turi parengti ataskaitą. Šioje ataskaitoje pateikiama motyvuota bendrovės valdybos (jeigu valdyba nesudaroma – bendrovės vadovo) nuomonė dėl akcijų išpirkimo sąlygų ir galimo akcijų išpirkimo poveikio bendrovei. Ataskaita iki bendrovės akcijų išpirkimo dienos skelbiama bendrovės interneto svetainėje, o jeigu bendrovė jos neturi, suinteresuotiems asmenims turi būti sudaroma galimybė susipažinti su ataskaita bendrovės buveinėje.\n\n13. Bendrovės akcijų, dėl kurių teikiamas pranešimas apie išpirkimą, savininkai per pranešime nurodytą terminą turi parduoti sau nuosavybės teise priklausančias balsavimo teisę suteikiančias bendrovės akcijas pranešime nurodytomis sąlygomis arba kreiptis į teismą dėl akcijos išpirkimo kainos atitikties teisingumo reikalavimams, apie tai informavę akcijas išperkantį akcininką ir bendrovę. Kreipimosi į teismą atveju mutatis mutandis taikoma Civilinio kodekso 2.115 straipsnio 2 dalis ir 2.118, 2.119 ir 2.120 straipsniai.\n\n14. Jeigu bent vienas akcininkas kreipiasi į teismą, teismas gali privalomą akcijų išpirkimo procedūrą sustabdyti iki teismo nutarties dėl akcijų kainos nustatymo įsiteisėjimo dienos. Kol akcijų išpirkimo procedūra sustabdyta, akcininkai neprivalo nei parduoti, nei pirkti akcijų, taip pat sustabdomi šiame straipsnyje nustatyti akcininkų įsipareigojimų įvykdymo terminai.\n\n15. Jeigu teismo nustatyta akcijos išpirkimo kaina yra didesnė nei ta, kuri nurodyta pranešime apie akcijų išpirkimą, teismo nustatyta akcijos išpirkimo kaina taikoma visiems bendrovės išleistų tos pačios klasės akcijų, dėl kurių teikiamas pranešimas apie išpirkimą, savininkams nepriklausomai nuo to, ar jie kreipėsi į teismą.\n\n16. Jeigu akcininkas per pranešime apie akcijų išpirkimą nustatytą terminą akcijų nepardavė, laikoma, kad paskutinę pranešime apie akcijų išpirkimą nustatyto termino dieną akcijas išperkantis akcininkas įgijo teisę ne vėliau kaip per 30 dienų kreiptis į teismą ir pateikti dokumentus, kuriais įrodoma, kad atliktas mokėjimas į akcijų nepardavusio akcininko depozitinę sąskaitą Civilinio kodekso 6.56 straipsnyje nustatyta tvarka ar kitu būdu, ir reikalauti išduoti uždarosios akcinės bendrovės materialiąsias akcijas ar įpareigoti sąskaitų tvarkytojus vertybinių popierių sąskaitose padaryti įrašus apie akcijų nuosavybės teisės perėjimą akcijas superkančiam akcininkui. Teismo sprendimas išduoti uždarosios akcinės bendrovės materialiąsias akcijas ar padaryti įrašus bendrovių akcininkų asmeninėse vertybinių popierių sąskaitose laikomas teisėtu pagrindu, kuriuo remiantis išduodamos materialiosios akcijos arba padaromi įrašai akcininkų asmeninėse vertybinių popierių sąskaitose. Šioje dalyje nurodytos civilinės bylos nagrinėjamos byloms dėl juridinę reikšmę turinčių faktų nustatymo nagrinėti nustatyta tvarka.\n\n17. Jeigu akcijas išperkantis akcininkas per pranešime apie akcijų išpirkimą nurodytą terminą nesumoka pranešime nurodytos akcijos išpirkimo kainos, laikoma, kad jo teisė išpirkti akcijas pasibaigė ir asmuo praranda teisę ateityje reikalauti kitų tos bendrovės akcininkų parduoti sau nuosavybės teise priklausančias balsavimo teisę suteikiančias bendrovės akcijas šiame straipsnyje nustatyta tvarka.\n\n18. Akcininkas, neįvykdęs pareigos išpirkti akcijas ir neužginčijęs akcijų išpirkimo kainos, privalo sumokėti 10 procentų metinių palūkanų nuo sumos, kurios mokėjimo terminas praleistas.\n\n19. Šio straipsnio nuostatos mutatis mutandis taikomos ir išperkant konvertuojamąsias obligacijas, kurios gali būti keičiamos į balsavimo teisę suteikiančias bendrovės akcijas.\n\n20. Šio straipsnio nuostatos netaikomos akcinėms bendrovėms, kurios pagal Vertybinių popierių įstatymą laikomos vertybinių popierių emitentais, ir atvirojo tipo kolektyvinio investavimo subjektams, veikiantiems pagal Kolektyvinio investavimo subjektų įstatymą.\n\nPapildyta straipsniu:\nNr. XIV-1540, 2022-11-17, paskelbta TAR 2022-11-29, i. k. 2022-24190"
    },
    {
      "provision_ref": "art47",
      "section": "47",
      "title": "47 straipsnis. Uždarosios akcinės bendrovės akcijų pardavimo ypatumai",
      "content": "Pakeistas straipsnio pavadinimas:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n1. Apie ketinimą parduoti visas ar dalį uždarosios akcinės bendrovės akcijų akcininkas privalo raštu pranešti uždarajai akcinei bendrovei, nurodydamas perleidžiamų akcijų skaičių pagal klases ir pardavimo kainą.\n\n2. Pirmumo teisę įsigyti visas parduodamas uždarosios akcinės bendrovės akcijas turi akcininko pranešimo apie ketinimą parduoti akcijas gavimo uždarojoje akcinėje bendrovėje dieną buvę jos akcininkai.\n\n3. Uždarosios akcinės bendrovės vadovas ne vėliau kaip per 5 dienas nuo akcininko pranešimo apie ketinimą parduoti akcijas gavimo dienos privalo kiekvienam uždarosios akcinės bendrovės akcininkui pranešti pasirašytinai arba išsiųsti registruotu laišku pranešimą, kuriame turi būti nurodyta parduodamų akcijų skaičius pagal klases, siūloma pardavimo kaina ir terminas, per kurį akcininkas gali pranešti uždarajai akcinei bendrovei apie pageidavimą pirkti parduodamų akcijų. Terminas negali būti trumpesnis kaip 10 dienų ir ilgesnis kaip 21 diena nuo bendrovės pranešimo ar registruoto laiško išsiuntimo dienos.\n\n4. Ne vėliau kaip per 30 dienų nuo akcininko pranešimo apie ketinimą parduoti akcijas gavimo dienos uždarosios akcinės bendrovės vadovas turi pranešti akcininkui apie kitų akcininkų pageidavimą pirkti visas jo parduodamas akcijas.\n\n5. Jei vienas ar keli uždarosios akcinės bendrovės akcininkai per nustatytą terminą pareiškė pageidavimą pirkti visas akcininko parduodamas uždarosios akcinės bendrovės akcijas, akcininkas šias akcijas privalo parduoti pageidavimą pareiškusiems akcininkams (vienam ar keliems), o pageidavimą pareiškę akcininkai visas šias akcijas už kainą, ne mažesnę, nei buvo nurodyta pranešime, privalo nupirkti apmokėdami ne vėliau kaip per 2 mėnesius nuo tos dienos, kurią uždaroji akcinė bendrovė gavo pranešimą apie ketinimą parduoti akcijas, jei su akcijas parduodančiu akcininku nesusitariama kitaip. Akcijas parduodantis asmuo turi teisę pareikalauti, kad pirkėjas pateiktų adekvatų kainos už akcijas apmokėjimo užtikrinimą (banko garantiją, įkeitimą ir kt.).\n\n6. Jei siūlomų parduoti akcijų paklausa viršija jų pasiūlą, pageidaujantiems įsigyti naujų akcijų akcininkams akcijos skirstomos proporcingai jiems priklausančių akcijų skaičiui.\n\n7. Jei per šiame straipsnyje nustatytus terminus uždarosios akcinės bendrovės vadovas akcininkui praneša, kad kiti akcininkai nepageidauja įsigyti visų ketinamų parduoti akcijų, arba pranešimo nepateikia, akcininkas įgyja teisę savo nuožiūra akcijas parduoti už kainą, ne mažesnę, nei buvo nurodyta jo pranešime apie ketinimą parduoti akcijas.\n\n8. Uždarosios akcinės bendrovės akcininkas turi teisę parduoti akcijas nesilaikydamas šiame straipsnyje nustatytos akcijų pardavimo tvarkos, jeigu uždarojoje akcinėje bendrovėje yra du akcininkai ir vienas iš jų visas ar dalį akcijų parduoda kitam tos uždarosios akcinės bendrovės akcininkui.\n\n9. Uždarosios akcinės bendrovės įstatuose gali būti nustatyta, kad pirmumo teisė, numatyta šio straipsnio 2 dalyje, netaikoma, taip pat gali būti nustatyta kitokia, nei šio straipsnio 1 ir 3–8 dalyse nustatyta, akcijų pardavimo tvarka.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n10. Uždarosios akcinės bendrovės akcijų pirkimo–pardavimo sutartis yra paprastos rašytinės formos, išskyrus atvejus, kai Civilinis kodeksas nustato privalomą notarinę formą.\nPapildyta straipsnio dalimi:\nNr. XII-1092, 2014-09-18, paskelbta TAR 2014-09-23, i. k. 2014-12714\n\n11. Neteko galios nuo 2022-11-30.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIV-1540, 2022-11-17, paskelbta TAR 2022-11-29, i. k. 2022-24190\nStraipsnio dalies numeracijos pakeitimas:\nNr. XII-1092, 2014-09-18, paskelbta TAR 2014-09-23, i. k. 2014-12714\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art471",
      "section": "471",
      "title": "471 straipsnis. Akcijų suteikimas",
      "content": "1. Akcijos gali būti suteikiamos bendrovės, patronuojančios ar dukterinės bendrovės darbuotojams, įskaitant bendrovės, patronuojančios ar dukterinės bendrovės vadovą, bendrovės, patronuojančios ar dukterinės bendrovės stebėtojų tarybos nariams, valdybos nariams, kurie šias akcijas įgyja neatlygintinai arba iš dalies atlygintinai, šiame straipsnyje nustatyta tvarka. Akcijos gali būti suteikiamos tik fiziniams asmenims. Akcijos negali būti suteikiamos asmeniui, kuris yra bendrovės, patronuojančios ar dukterinės bendrovės akcininkas ir kuriam nuosavybės teise priklausančios akcijos suteikia 1/20 ar daugiau visų balsų. Kai akcijas suteikia bankas ar finansų maklerio įmonė, nustatant galimybę akcininkui šiame straipsnyje nustatyta tvarka suteikti akcijų ir tuo tikslu skaičiuojant akcininkui nuosavybės teise priklausančių akcijų suteikiamų balsų dydį, neįtraukiamos tos jam nuosavybės teise priklausančios akcijos, kurios skirtos kaip išmoka už veiklos rezultatus jam kaip darbuotojui, kurio profesinė veikla ir (ar) priimami sprendimai gali turėti reikšmingą įtaką prisiimamai rizikai.\n\n2. Akcijos suteikiamos išleidžiant naują akcijų (paprastųjų akcijų, privilegijuotųjų akcijų ar darbuotojų akcijų statusą turinčių paprastųjų akcijų) emisiją arba perleidžiant bendrovės turimas savas akcijas.\n\n3. Suteikti akcijas bendrovė gali šiais atvejais:\n\n1) bendrovėje yra sudarytas rezervas akcijoms suteikti, kai akcijos suteikiamos išleidžiant naują akcijų emisiją. Rezervo akcijoms suteikti dydis turi būti ne mažesnis už suteikiamų akcijų emisijos kainų sumą, kai akcijos suteikiamos neatlygintinai, ir (ar) suteikiamų akcijų emisijos kainų sumos ir sumų, kurias už akcijas moka jas įgyjantys asmenys, skirtumą, kai akcijos suteikiamos iš dalies atlygintinai;\n\n2) bendrovė turi įsigijusi savų akcijų šio Įstatymo 54 straipsnyje nustatyta tvarka, kai akcijos suteikiamos perleidžiant bendrovės savas akcijas.\n\n4. Akcijos suteikiamos vadovaujantis Akcijų suteikimo taisyklėmis. Akcijų suteikimo taisyklių rengimo iniciatyvos teisę turi bendrovės akcininkai, kuriems priklausančios akcijos suteikia ne mažiau kaip 1/20 visų balsų, bendrovės darbuotojų grupė, kuri sudaro ne mažiau kaip 1/3 visų bendrovės darbuotojų, taip pat bendrovės vadovas, valdyba, stebėtojų taryba. Akcijų suteikimo taisyklių rengimo iniciatoriai, išskyrus bendrovės vadovą, bendrovės vadovui pateikia paraišką, kurioje turi būti pagrindžiamas akcijų suteikimo darbuotojams ir (ar) organų nariams tikslingumas ir pateikiami pasiūlymai dėl Akcijų suteikimo taisyklių turinio. Bendrovės vadovas Akcijų suteikimo taisyklių projektą parengia ne vėliau kaip per 30 dienų nuo paraiškos gavimo bendrovėje dienos ir pateikia jį svarstyti valdybos, jeigu valdyba nesudaryta, – stebėtojų tarybos posėdyje, o jeigu nesudaryta ir stebėtojų taryba, – inicijuoja visuotinio akcininkų susirinkimo sušaukimą. Visuotinio akcininkų susirinkimo sprendimas dėl Akcijų suteikimo taisyklių patvirtinimo turi būti priimtas ne vėliau kaip per 6 mėnesius nuo paraiškos gavimo bendrovėje dienos arba nuo Akcijų suteikimo taisyklių projekto parengimo dienos, kai Akcijų suteikimo taisyklių rengimo iniciatorius yra bendrovės vadovas.\n\n5. Akcijų suteikimo taisyklėse turi būti nustatyta:\n\n1) suteikiamų akcijų klasė, nominali vertė;\n\n2) asmenų grupės, kurioms suteikiamos akcijos;\n\n3) būdas, kuriuo suteikiamos akcijos (neatlygintinai ir (ar) iš dalies atlygintinai) (toliau šiame straipsnyje – akcijų suteikimo būdas);\n\n4) bendrovės organas (organai), kuris (kurie) priima sprendimą dėl akcijų suteikimo;\n\n5) tvarka, kuria privalo vadovautis bendrovės organas, priimdamas sprendimą dėl akcijų suteikimo;\n\n6) informacijos apie šių taisyklių taikymą pateikimo visuotiniam akcininkų susirinkimui tvarka;\n\n7) susipažinimo su šiomis taisyklėmis tvarka, jeigu šios taisyklės nėra skelbiamos bendrovės interneto svetainėje.\n\n6. Akcijų suteikimo taisyklėse gali būti nustatyta maksimali įstatinio kapitalo dalis, kurią gali sudaryti suteikiamos akcijos, akcijų suteikimo šaltinis (nauja akcijų emisija ir (ar) savų akcijų perleidimas), taip pat šio Įstatymo 15 straipsnio 1 dalies 2, 3 ir 6 punktuose nustatytų turtinių teisių apribojimai ir disponavimo suteiktomis akcijomis sąlygos (suvaržymai) bei šių apribojimų ir sąlygų (suvaržymų) taikymo terminai.\n\n7. Akcijų suteikimo taisyklės gali būti nuolatinio pobūdžio arba jų taikymas gali būti apibrėžtas konkrečiu laikotarpiu ar įvykiu, kuris nurodomas Akcijų suteikimo taisyklėse.\n\n8. Kai Akcijų suteikimo taisyklėse nurodoma, kad akcijos gali būti suteikiamos iš dalies atlygintinai, Akcijų suteikimo taisyklėse papildomai nurodoma apmokėjimo už akcijas tvarka, nurodant, kokią akcijos nominalios vertės dalį (sumą) turi apmokėti ją įgyjantis asmuo, arba nustatoma šios dalies (sumos) apskaičiavimo tvarka.\n\n9. Kai Akcijų suteikimo taisyklėse nurodoma, kad akcijos gali būti suteikiamos neatlygintinai arba iš dalies atlygintinai, Akcijų suteikimo taisyklėse turi būti nustatyta akcijų suteikimo būdo pasirinkimo tvarka.\n\n10. Jeigu Akcijų suteikimo taisyklėse nurodytos kelios asmenų grupės, kurioms suteikiamos akcijos ir atitinkamai keli bendrovės organai, kurie turi teisę priimti sprendimą dėl akcijų suteikimo, šiose taisyklėse turi būti aiškiai atskirta šių bendrovės organų kompetencija.\n\n11. Sprendimo dėl akcijų suteikimo negali priimti bendrovės organas, kurio nariams akcijos suteikiamos.\n\n12. Akcijų suteikimo taisyklės skelbiamos bendrovės interneto svetainėje arba sudaroma galimybė bendrovės akcininkams, darbuotojams ir (ar) organų nariams ir, jeigu taip nustatyta šiose taisyklėse, kitiems asmenims su jomis susipažinti bendrovės buveinėje. Kai Akcijų suteikimo taisyklėse nustatomos disponavimo suteiktomis akcijomis sąlygos (suvaržymai), šių sąlygų (suvaržymų) faktą patvirtinantis dokumentas pateikiamas juridinių asmenų registro tvarkytojui per 10 darbo dienų nuo visuotinio akcininkų susirinkimo sprendimo dėl Akcijų suteikimo taisyklių patvirtinimo dienos.\nTAR pastaba. 471 straipsnio nuostatos netaikomos grupei, kaip ši sąvoka apibrėžta Akcinių bendrovių įstatymo 371 straipsnyje.\n\n13. Šio straipsnio nuostatos netaikomos bendrovėms, kurių akcijos ar dalis akcijų, suteikiančių daugiau kaip 1/2 visų balsų šių bendrovių visuotiniame akcininkų susirinkime, priklauso valstybei ar savivaldybei nuosavybės teise, taip pat šių bendrovių dukterinėms bendrovėms.\nPapildyta straipsnio dalimi:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nPapildyta straipsniu:\nNr. XIII-556, 2017-06-29, paskelbta TAR 2017-07-12, i. k. 2017-12059"
    },
    {
      "provision_ref": "art472",
      "section": "472",
      "title": "472 straipsnis. Suteiktų akcijų, kai akcijos suteikiamos išleidžiant naują akcijų emisiją, apmokėjimas",
      "content": "1. Šio Įstatymo 471 straipsnyje ir Akcijų suteikimo taisyklėse nustatyta tvarka suteikiant akcijas neatlygintinai, už akcijas sumokama bendrovės lėšomis.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n2. Šio Įstatymo 471 straipsnyje ir Akcijų suteikimo taisyklėse nustatyta tvarka suteikiant akcijas iš dalies atlygintinai, už akcijas sumokama Akcijų suteikimo taisyklėse nustatyta tvarka pinigais ir (ar) akcijas apmokančiam asmeniui nuosavybės teise priklausančiais nepiniginiais įnašais, taip pat bendrovės lėšomis.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n3. Kai akcijos suteikiamos neatlygintinai arba iš dalies atlygintinai, terminas akcijoms apmokėti bendrovės lėšomis negali būti ilgesnis kaip 5 darbo dienos nuo akcijų pasirašymo sutarties sudarymo dienos.\n\n4. Bendrovei įvykdžius savo įsipareigojimus dėl neatlygintinai arba iš dalies atlygintinai suteikiamų bendrovės akcijų apmokėjimo, atitinkama suma sumažinamas bendrovės rezervas akcijoms suteikti.\n\n5. Akcijas suteikiant neatlygintinai, šio Įstatymo 14 straipsnio 2 dalis, 43 straipsnio 4 ir 5 dalyse ir 44 straipsnio 1 dalyje nustatyti reikalavimai dėl pasirašytų akcijų apmokėjimo, taip pat šio Įstatymo 45 straipsnio 4, 8, 10, 11 ir 12 dalys netaikomos.\n\n6. Akcijas suteikiant iš dalies atlygintinai, šio Įstatymo 14 straipsnio 2 dalyje, 44 straipsnio 1 dalyje ir 45 straipsnio 9 dalyje įtvirtinti įsipareigojimai bendrovei, susiję su apmokėjimu už pasirašytas akcijas, taikomi akcijų emisijos kainos daliai (sumai), kurią turi apmokėti akcijas įgyjantis asmuo.\n\n7. Kai akcijos suteikiamos iš dalies atlygintinai, šio Įstatymo 45 straipsnio 4 dalyje nustatytas reikalavimas dėl pradinio įnašo pinigais dydžio netaikomas, o akcijas pasirašiusio asmens pradinis įnašas pinigais turi būti ne mažesnis kaip 1/4 visos jo už pasirašytas akcijas mokamos emisijos kainos dalies (sumos).\n\nPapildyta straipsniu:\nNr. XIII-556, 2017-06-29, paskelbta TAR 2017-07-12, i. k. 2017-12059"
    },
    {
      "provision_ref": "art48",
      "section": "48",
      "title": "48 straipsnis. Bendrovės išleistų akcijų negaliojimas ir keitimas",
      "content": "1. Akcijos yra negaliojančios ir nesuteikia jų savininkams turtinių ir neturtinių teisių, jei buvo išleistos į antrinę apyvartą ir įsigytos nevisiškai apmokėtos bendrovės akcijos.\n\n2. Pasikeitus materialioje akcijoje ar akcijų sertifikate nurodytiems rekvizitams, uždaroji akcinė bendrovė privalo pakeisti akcininkų turimas materialias akcijas ar akcijų sertifikatus, išskyrus atvejį, kai duomenys apie savininką pasikeitė dėl materialios akcijos ar akcijų sertifikato perleidimo ir yra įrašyti indosamente. Apie materialių akcijų ar akcijų sertifikatų pakeitimą uždaroji akcinė bendrovė turi nedelsdama pranešti akcininkui pasirašytinai arba registruotu laišku. Pakeistoji akcija ar akcijų sertifikatas galioja iki naujų akcijų ar akcijų sertifikatų išdavimo akcininkams, bet ne ilgiau kaip 3 mėnesius nuo pranešimo gavimo dienos. Naujas akcijas ir akcijų sertifikatus iki jų atsiėmimo saugo uždaroji akcinė bendrovė.\n\n3. Akcininko reikalavimu uždaroji akcinė bendrovė turi pakeisti sugadintą ir apyvartai netinkančią uždarosios akcinės bendrovės materialią akciją ar akcijų sertifikatą, jeigu akciją ar akcijų sertifikatą galima identifikuoti.\n\n4. Vietoj pamestų, sunaikintų ar kitaip prarastų materialių akcijų ar akcijų sertifikatų uždaroji akcinė bendrovė išduoda kitas materialias akcijas ar akcijų sertifikatus.\n\n5. Apie uždarajai akcinei bendrovei per nustatytą terminą negrąžintas materialias akcijas ar akcijų sertifikatus, taip pat tais atvejais, kai materialios akcijos ar akcijų sertifikatai yra pamesti, sunaikinti ar kitaip prarasti, bendrovės vadovas privalo viešai paskelbti įstatuose nurodytame šaltinyje nedelsdamas po to, kai apie tai sužinojo ar turėjo sužinoti. Tokiame skelbime turi būti nurodytas uždarosios akcinės bendrovės pavadinimas, kodas bei materialios akcijos ar akcijų sertifikato numeris.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art49",
      "section": "49",
      "title": "49 straipsnis. Įstatinio kapitalo didinimas",
      "content": "1. Bendrovės įstatinis kapitalas didinamas visuotinio akcininkų susirinkimo sprendimu. Bendrovėje, kuri yra išleidusi skirtingų klasių akcijas, sprendimas padidinti įstatinį kapitalą priimamas, jeigu jam balsuodami atskirai pritaria kiekvienos tų klasių akcijų savininkai, su kurių teisėmis yra susijęs įstatinio kapitalo padidinimas. Sprendimui dėl įstatinio kapitalo padidinimo papildomais įnašais išleidžiant privilegijuotąsias akcijas priimti būtinas ir nesuteikiančių balsavimo teisės privilegijuotųjų akcijų klasių savininkų pritarimas.\n\n2. Bendrovės įstatinis kapitalas didinamas išleidžiant naujas akcijas arba padidinant išleistų akcijų nominalią vertę.\n\n3. Didinti įstatinį kapitalą bendrovė gali tik tuomet, kai visiškai apmokėtas jos įstatinis kapitalas (paskutinės laidos akcijų emisijos kaina).\n\n4. Dokumentas, patvirtinantis sprendimą padidinti įstatinį kapitalą, per 10 dienų nuo sprendimo priėmimo turi būti pateiktas juridinių asmenų registro tvarkytojui.\n\n5. Pirmumo teise įsigyti bendrovės išleidžiamų akcijų gali bendrovės akcininkai proporcingai nominaliai vertei akcijų, kurios jiems nuosavybės teise priklauso visuotinio akcininkų susirinkimo, priėmusio sprendimą padidinti įstatinį kapitalą papildomais įnašais, dienos pabaigoje (akcinėje bendrovėje – teisių apskaitos dienos pabaigoje), išskyrus šio Įstatymo 57 straipsnyje nustatytas išimtis. Jeigu bendrovės, turinčios skirtingų klasių akcijas, įstatinis kapitalas didinamas išleidžiant vienos klasės akcijų emisiją, kitos klasės akcijų turintys akcininkai pirmumo teisę įsigyti bendrovės išleidžiamų akcijų įgyja po to, kai šia teise pasinaudojo tos klasės, kurios akcijos yra išleidžiamos, akcijų turintys akcininkai.\n\n6. Kai per akcijoms pasirašyti skirtą laiką pasirašytos ne visos akcijos, įstatinis kapitalas gali būti didinamas pasirašytų akcijų nominalių verčių suma, jeigu visuotinio akcininkų susirinkimo, priėmusio sprendimą padidinti įstatinį kapitalą, sprendime buvo numatyta tokia galimybė. Remdamasi šiuo sprendimu, bendrovės valdyba (jei valdyba nesudaroma − bendrovės vadovas) bendrovės įstatuose turi atitinkamai pakeisti įstatinio kapitalo dydį bei akcijų skaičių ar (ir) nominalią jų vertę ir pateikti pakeistus įstatus juridinių asmenų registro tvarkytojui.\n\n7. Įstatinis kapitalas laikomas padidintu tik įregistravus pakeistus bendrovės įstatus juridinių asmenų registre. Visuotinio akcininkų susirinkimo sprendimas padidinti įstatinį kapitalą, išskyrus sprendimą dėl konvertuojamųjų obligacijų išleidimo, laikomas negaliojančiu, jeigu pakeisti bendrovės įstatai nebuvo pateikti juridinių asmenų registro tvarkytojui per 6 mėnesius nuo visuotinio akcininkų susirinkimo, priėmusio sprendimą padidinti įstatinį kapitalą, dienos. Pažeidus šį terminą, įnašai už pasirašytas akcijas jas pasirašiusio asmens raštišku pareikalavimu turi būti nedelsiant grąžinti be jokių atskaitymų.\n\n8. Dėl įstatinio kapitalo padidinimo pakeistus įstatus įregistravus juridinių asmenų registre, uždarosios akcinės bendrovės vadovas įstatuose nustatyta tvarka turi pranešti akcininkams apie naujų materialių akcijų ar akcijų sertifikatų atsiėmimo tvarką. Akcijas iki jų atsiėmimo saugo bendrovė. Jei akcijos nematerialios, naujos akcijos fiksuojamos įrašais akcininkų asmeninėse vertybinių popierių sąskaitose.\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)"
    },
    {
      "provision_ref": "art50",
      "section": "50",
      "title": "50 straipsnis. Įstatinio kapitalo didinimas papildomais įnašais",
      "content": "1. Bendrovės įstatinis kapitalas papildomais akcininkų ir kitų asmenų įnašais didinamas tik išleidžiant naujas akcijas.\n\n2. Nemoki akcinė bendrovė gali didinti įstatinį kapitalą papildomais įnašais tik tuo atveju, kai naujas akcijas įsigyja jos akcininkai, darbuotojai ir kreditoriai.\n\n3. Išleidusios konvertuojamąsias obligacijas bendrovės įstatinis kapitalas didinamas išleidžiant naujas, konvertuojamųjų obligacijų išleidimo sprendime nurodytos klasės ir nominalios vertės akcijas, į kurias keičiamos konvertuojamosios obligacijos, jei jų savininkas per sprendime išleisti konvertuojamąsias obligacijas nustatytą terminą raštu pareiškė norą keisti šias obligacijas į akcijas. Akcijos už konvertuojamąsias obligacijas suteikiamos pasibaigus visuotinio akcininkų susirinkimo sprendime išleisti konvertuojamąsias obligacijas nustatytam terminui. Bendrovės valdyba (jei valdyba nesudaroma − bendrovės vadovas), pasibaigus visuotinio akcininkų susirinkimo sprendime išleisti konvertuojamąsias obligacijas nustatytam terminui ir jų savininkams raštu pareiškus norą keisti šias obligacijas į akcijas, turi bendrovės įstatuose atitinkamai pakeisti įstatinio kapitalo dydį bei akcijų skaičių ir pateikti pakeistus įstatus juridinių asmenų registro tvarkytojui. Šiuo atveju apmokėjimas už konvertuojamąsias obligacijas laikomas apmokėjimu už akcijas, į kurias pakeistos šios obligacijos.\n\n4. Dėl įstatinio kapitalo padidinimo papildomais įnašais pakeisti bendrovės įstatai registruojami juridinių asmenų registre po to, kai yra pasirašytos akcijos ir įmokėti pradiniai įnašai.\n\nStraipsnio pakeitimai:\nNr. XI-393, 2009-07-22, Žin., 2009, Nr. 93-3985 (2009-08-04)(įstatymo 50 straipsnio 2 dalies taikymas)\nPastaba: Kai valstybė įsigyja naujai išleistas banko akcijas, Akcinių bendrovių įstatymo 45 straipsnio 5 dalies, 50 straipsnio 2 dalies nuostatos netaikomos."
    },
    {
      "provision_ref": "art51",
      "section": "51",
      "title": "51 straipsnis. Įstatinio kapitalo didinimas iš bendrovės lėšų",
      "content": "1. Įstatinis kapitalas gali būti didinamas iš bendrovės lėšų, tai yra iš nepaskirstytojo pelno, akcijų priedų ir rezervų (išskyrus savų akcijų įsigijimo ir privalomąjį rezervus). Įstatinis kapitalas iš bendrovės lėšų didinamas išleidžiant naujas akcijas, kurios neatlygintinai išduodamos akcininkams arba šio Įstatymo 471 straipsnyje nustatyta tvarka suteikiamos bendrovės, patronuojančios ar dukterinės bendrovės darbuotojams, įskaitant bendrovės, patronuojančios ar dukterinės bendrovės vadovą, stebėtojų tarybos nariams, valdybos nariams, arba padidinant anksčiau išleistų akcijų nominalias vertes.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n2. Sprendimą padidinti įstatinį kapitalą iš bendrovės lėšų priima visuotinis akcininkų susirinkimas, vadovaudamasis bendrovės finansinių ataskaitų rinkiniu. Jei visuotinio akcininkų susirinkimo sprendimas padidinti įstatinį kapitalą priimamas ne vėliau kaip praėjus 6 mėnesiams nuo finansinių metų pabaigos, gali būti vadovaujamasi metinių finansinių ataskaitų rinkiniu. Jei sprendimas padidinti įstatinį kapitalą priimamas praėjus 6 mėnesiams nuo finansinių metų pabaigos, visuotiniam akcininkų susirinkimui turi būti pateiktas tarpinių finansinių ataskaitų rinkinys, sudarytas ne anksčiau kaip likus 3 mėnesiams iki visuotinio akcininkų susirinkimo. Tarpinių finansinių ataskaitų rinkinys turi būti pateiktas juridinių asmenų registro tvarkytojui kartu su teisės aktų nustatytais dokumentais, reikalingais pakeistiems įstatams įregistruoti.\n\n3. Jeigu bendrovės balanse įrašyti nuostoliai, įstatinį kapitalą galima didinti tik iš perkainojimo rezervo.\n\n4. Kai bendrovė didina įstatinį kapitalą iš bendrovės lėšų išleisdama naujas akcijas, akcininkai, išskyrus šio Įstatymo 42 straipsnio 4 dalyje ir 47 straipsnyje nustatytus atvejus, turi teisę neatlygintinai gauti naujų paprastųjų akcijų, kurių skaičius būtų proporcingas jiems visuotinio akcininkų susirinkimo, priėmusio sprendimą padidinti įstatinį kapitalą, dienos pabaigoje (akcinėje bendrovėje – teisių apskaitos dienos pabaigoje) nuosavybės teise priklausančių akcijų nominaliai vertei.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art52",
      "section": "52",
      "title": "52 straipsnis. Įstatinio kapitalo mažinimas",
      "content": "1. Įstatinis kapitalas gali būti mažinamas visuotinio akcininkų susirinkimo sprendimu arba šio Įstatymo nustatytais atvejais − teismo sprendimu. Visuotinio akcininkų susirinkimo sprendime sumažinti įstatinį kapitalą turi būti nurodomas įstatinio kapitalo mažinimo tikslas. Bendrovės, kuri yra išleidusi skirtingų klasių akcijas, visuotinis akcininkų susirinkimas gali priimti sprendimą sumažinti įstatinį kapitalą, jeigu šiam sprendimui balsuodami atskirai pritaria tos klasės akcijų savininkai, su kurių teisėmis šis mažinimas yra susijęs.\n\n2. Įstatinis kapitalas gali būti mažinamas tik šiems tikslams:\n\n1) vien tam, kad būtų panaikinti bendrovės balanse įrašyti nuostoliai;\n\n2) siekiant anuliuoti bendrovės įsigytas akcijas;\n\n3) siekiant akcininkams išmokėti bendrovės lėšų;\n\n4) kad būtų ištaisytos įstatinio kapitalo sudarymo ar didinimo metu padarytos klaidos.\n\n3. Įstatinis kapitalas gali būti mažinamas tik šiais būdais:\n\n1) sumažinant akcijų nominalias vertes;\n\n2) anuliuojant akcijas.\n\n4. Sumažintas bendrovės įstatinis kapitalas negali būti mažesnis už šio Įstatymo 2 straipsnyje nustatytą bendrovės minimalaus įstatinio kapitalo dydį.\n\n5. Visuotiniam akcininkų susirinkimui priėmus sprendimą sumažinti įstatinį kapitalą vien tam, kad būtų panaikinti bendrovės balanse įrašyti nuostoliai, tame pačiame visuotiniame akcininkų susirinkime gali būti priimtas sprendimas padidinti bendrovės įstatinį kapitalą papildomais įnašais, išleidžiant naujas akcijas. Jeigu įstatinis kapitalas didinamas iki sprendimo sumažinti įstatinį kapitalą priėmimo buvusio dydžio ar daugiau, šio Įstatymo 53 straipsnio nuostatos netaikomos.\n\n6. Sprendimas sumažinti įstatinį kapitalą, siekiant akcininkams išmokėti bendrovės lėšų, gali būti priimtas tik eiliniame visuotiniame akcininkų susirinkime. Sprendimas priimamas tada, kai yra patvirtintas metinių finansinių ataskaitų rinkinys ir paskirstytas paskirstytinasis bendrovės pelnas, ir tik tuo atveju, kai yra tenkinamos visos šios sąlygos:\n\n1) bendrovės privalomojo rezervo dydis sumažinus įstatinį kapitalą ne mažesnis kaip 1/10 įstatinio kapitalo dydžio;\n\n2) bendrovės metinių finansinių ataskaitų rinkinyje nėra nepaskirstytųjų nuostolių ir ilgalaikių įsipareigojimų. Reikalavimas dėl ilgalaikių įsipareigojimų netaikomas, kai dėl to yra rašytinis visų kreditorių, kuriems bendrovė turi ilgalaikių įsipareigojimų, sutikimas.\n\n7. Sprendimas sumažinti įstatinį kapitalą, siekiant akcininkams išmokėti bendrovės lėšų, negali būti priimtas, jei sprendimo priėmimo dieną bendrovė yra nemoki ar išmokėjusi lėšų akcininkams taptų nemoki.\n\n8. Sumažinus įstatinį kapitalą, siekiant akcininkams išmokėti bendrovės lėšų, su akcininkais atsiskaitoma tik pinigais. Pinigai akcininkams gali būti išmokami ne anksčiau, negu pakeisti bendrovės įstatai įregistruojami juridinių asmenų registre, ir turi būti išmokėti per vieną mėnesį nuo pakeistų bendrovės įstatų įregistravimo dienos. Išmokas turi teisę gauti asmenys, kurie visuotinio akcininkų susirinkimo, priėmusio sprendimą sumažinti įstatinį kapitalą, dienos pabaigoje (akcinėje bendrovėje – teisių apskaitos dienos pabaigoje) buvo bendrovės akcininkai ir turi šią teisę ar kitokiu teisėtu pagrindu turi tokią teisę, o išmokų dydžiai turi būti proporcingi jų turėtų akcijų nominalių verčių sumai. Per šioje dalyje nustatyto vieno mėnesio terminą išmokų negavę asmenys turi teisę jiems priklausančias lėšas išreikalauti iš bendrovės kaip jos kreditoriai. Akcininkui išmokėtą išmoką bendrovė gali išieškoti, jeigu akcininkas žinojo ar turėjo žinoti, kad išmoka yra paskirta ir (arba) išmokėta neteisėtai.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n9. Bendrovė, mažindama įstatinį kapitalą, pirmiausia turi anuliuoti tas jos išleistas akcijas, kurias yra įgijusi pati bendrovė ar jos dukterinės bendrovės. Likusių akcijų nominali vertė ar akcijų skaičius visiems akcininkams mažinamas proporcingai jiems nuosavybės teise priklausančių akcijų, kurias jie turi pakeistų bendrovės įstatų įregistravimo juridinių asmenų registre dienos pabaigoje, nominaliai vertei. Pakeistus bendrovės įstatus įregistravus juridinių asmenų registre, akcinė bendrovė per vieną darbo dieną privalo Centriniam vertybinių popierių depozitoriumui pateikti jo nustatytus dokumentus įrašams vertybinių popierių sąskaitose pakeisti.\nStraipsnio dalies pakeitimai:\nNr. XIII-465, 2017-06-20, paskelbta TAR 2017-06-27, i. k. 2017-10825\n\n10. Dokumentas, patvirtinantis sprendimą sumažinti įstatinį kapitalą, per 10 dienų nuo sprendimo priėmimo turi būti pateiktas juridinių asmenų registro tvarkytojui.\n\n11. Įstatinis kapitalas laikomas sumažintu tik pakeistus įstatus įregistravus juridinių asmenų registre. Visuotinio akcininkų susirinkimo sprendimas sumažinti įstatinį kapitalą laikomas negaliojančiu, jeigu pakeisti bendrovės įstatai nebuvo pateikti juridinių asmenų registro tvarkytojui per 6 mėnesius nuo visuotinio akcininkų susirinkimo, priėmusio sprendimą sumažinti įstatinį kapitalą, dienos, išskyrus šio įstatymo 53 straipsnio 6 dalyje nurodytą atvejį.\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art53",
      "section": "53",
      "title": "53 straipsnis. Informavimas apie įstatinio kapitalo mažinimą ir bendrovės prievolių vykdymo užtikrinimas",
      "content": "1. Apie sprendimą sumažinti bendrovės įstatinį kapitalą turi būti pranešta kiekvienam bendrovės kreditoriui pasirašytinai ar registruotu laišku. Be to, sprendimas sumažinti bendrovės įstatinį kapitalą turi būti viešai paskelbtas įstatuose nurodytame šaltinyje arba apie jį pranešta kiekvienam bendrovės akcininkui pasirašytinai ar registruotu laišku.\n\n2. Mažindama įstatinį kapitalą, bendrovė privalo savo prievolių įvykdymą papildomai užtikrinti kiekvienam to pareikalavusiam savo kreditoriui, išskyrus šio straipsnio 4 dalyje nustatytus atvejus.\n\n3. Prievolių įvykdymo papildomo užtikrinimo gali reikalauti kreditorius, kurio teisės atsirado ir nepasibaigė iki juridinių asmenų registro tvarkytojo paskelbimo apie visuotinio akcininkų susirinkimo ar teismo sprendimą sumažinti bendrovės įstatinį kapitalą dienos. Bendrovės kreditorius savo reikalavimus gali pateikti bendrovei ne vėliau kaip per 2 mėnesius nuo juridinių asmenų registro tvarkytojo paskelbimo apie sprendimą sumažinti bendrovės įstatinį kapitalą dienos.\n\n4. Bendrovė gali neteikti kreditoriams prievolių įvykdymo papildomo užtikrinimo, jei tenkinama bent viena iš šių sąlygų:\n\n1) kreditorių reikalavimų suma neviršija 1/2 bendrovės nuosavo kapitalo dydžio po įstatinio kapitalo sumažinimo. Ši sąlyga netaikoma, kai įstatinis kapitalas mažinamas, siekiant akcininkams išmokėti bendrovės lėšų;\n\n2) kreditorių reikalavimai yra pakankamai užtikrinti įkeitimu, hipoteka, laidavimu ar garantija;\n\n3) įstatinis kapitalas mažinamas vien tam, kad būtų panaikinti bendrovės balanse įrašyti nuostoliai.\n\n5. Ginčus dėl prievolių įvykdymo papildomo užtikrinimo bendrovei mažinant įstatinį kapitalą sprendžia teismas.\n\n6. Dėl įstatinio kapitalo sumažinimo pakeisti bendrovės įstatai pateikiami juridinių asmenų registro tvarkytojui po to, kai buvo įvykdyti visi šio straipsnio 1 ir 2 dalyse nustatyti veiksmai, bet ne anksčiau kaip praėjus 2 mėnesiams nuo juridinių asmenų registro tvarkytojo paskelbimo apie visuotinio akcininkų susirinkimo ar teismo sprendimą sumažinti bendrovės įstatinį kapitalą dienos ir ne vėliau kaip praėjus 6 mėnesiams nuo sprendimo sumažinti įstatinį kapitalą priėmimo dienos, išskyrus šio straipsnio 7 dalyje nurodytą atvejį. Pakeisti dėl įstatinio kapitalo sumažinimo bendrovės įstatai gali būti pateikti juridinių asmenų registro tvarkytojui nesilaikant šioje dalyje nustatyto 2 mėnesių termino, jeigu tenkinama bent viena iš šių sąlygų:\n\n1) bendrovė neturi kreditorinių įsiskolinimų ir apie įstatinio kapitalo mažinimą buvo viešai paskelbta, kaip nustatyta šio straipsnio 1 dalyje;\n\n2) įstatinis kapitalas mažinamas vien tam, kad būtų panaikinti bendrovės balanse įrašyti nuostoliai;\n\n3) įstatinis kapitalas mažinamas, kad būtų ištaisytos įstatinio kapitalo sudarymo ar didinimo metu padarytos klaidos.\n\n7. Jei teisme nagrinėjamas ginčas dėl prievolių įvykdymo papildomo užtikrinimo, dėl įstatinio kapitalo sumažinimo pakeisti įstatai negali būti pateikiami juridinių asmenų registro tvarkytojui iki teismo sprendimo įsiteisėjimo.\n\n8. Jei bendrovės įstatų pakeitimai dėl įstatinio kapitalo sumažinimo buvo įregistruoti bendrovei pažeidus šio straipsnio reikalavimus dėl prievolių įvykdymo papildomo užtikrinimo kreditoriams, įstatinio kapitalo mažinimas teismo sprendimu pripažįstamas negaliojančiu.\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-564, 2009-12-15, Žin., 2009, Nr. 154-6945 (2009-12-28)"
    },
    {
      "provision_ref": "art531",
      "section": "531",
      "title": "531 straipsnis. Akcijų skaičiaus ir akcijos nominalios vertės keitimas, nekeičiant įstatinio kapitalo dydžio",
      "content": "1. Bendrovės išleistų tos pačios klasės akcijų skaičius ir akcijos nominali vertė keičiami, nekeičiant įstatinio kapitalo dydžio, visuotinio akcininkų susirinkimo sprendimu. Visuotinio akcininkų susirinkimo sprendimas gali būti priimamas, kai bendrovėje yra vienas akcininkas, taip pat kai bendrovėje yra daugiau negu vienas akcininkas, jeigu visų kiekvienam akcininkui nuosavybės teise priklausančių akcijų nominalių verčių suma išlieka tokia pati, kokia buvo visuotinio akcininkų susirinkimo, priėmusio sprendimą pakeisti bendrovės išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio, dienos pabaigoje (akcinėje bendrovėje – teisių apskaitos dienos pabaigoje).\n\n2. Keisti išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio, bendrovė gali tik tada, kai jos įstatinis kapitalas (paskutinės laidos akcijų emisijos kaina) yra visiškai apmokėtas.\n\n3. Bendrovės išleistų tos pačios klasės akcijų skaičiaus ir akcijos nominalios vertės keitimas, nekeičiant įstatinio kapitalo dydžio, negali turėti įtakos akcininkų turtinėms ir neturtinėms teisėms, kurias jiems suteikė iki sprendimo pakeisti bendrovės išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio, priėmimo nuosavybės teise priklausiusių akcijų skaičius ir akcijos nominali vertė.\n\n4. Visuotinio akcininkų susirinkimo sprendime pakeisti bendrovės išleistų tos pačios klasės akcijų skaičių ir akcijos nominalią vertę, nekeičiant įstatinio kapitalo dydžio, be kita ko, turi būti nurodyta:\n\n1) bendrovės išleistų tos pačios klasės akcijų skaičius ir akcijos nominali vertė;\n\n2) bendrovės išleistų tos pačios klasės akcijų skaičiaus ir akcijos nominalios vertės keitimo taisyklės, atitinkančios šio straipsnio 1 ir 3 dalyse nustatytus principus;\n\n3) naujai nustatomas bendrovės išleistų tos pačios klasės akcijų skaičius ir akcijos nominali vertė.\n\n5. Bendrovės išleistų tos pačios klasės akcijų skaičius ir akcijos nominali vertė, nekeičiant įstatinio kapitalo dydžio, laikomi pakeistais tik įregistravus pakeistus bendrovės įstatus juridinių asmenų registre.\n\n6. Bendrovės išleistų tos pačios klasės akcijų skaičiaus ir akcijos nominalios vertės keitimui, nekeičiant įstatinio kapitalo dydžio, mutatis mutandis taikomos šio Įstatymo 49 straipsnio 1, 4 ir 8 dalys.\n\nPapildyta straipsniu:\nNr. XIII-556, 2017-06-29, paskelbta TAR 2017-07-12, i. k. 2017-12059"
    },
    {
      "provision_ref": "art54",
      "section": "54",
      "title": "54 straipsnis. Bendrovės teisė įsigyti savas akcijas",
      "content": "1. Bendrovė turi teisę įsigyti savas akcijas pati ar per asmenį, veikiantį savo vardu, bet dėl šios bendrovės interesų, šiame straipsnyje nustatyta tvarka. Įsigydama savas akcijas, bendrovė turi užtikrinti lygias galimybes visiems akcininkams perleisti bendrovei jos akcijų.\n\n2. Bendrovė savas akcijas gali įsigyti visuotinio akcininkų susirinkimo sprendimu, išskyrus šio straipsnio 21 dalyje nustatytą atvejį. Visuotinio akcininkų susirinkimo sprendime, be kita ko, turi būti nustatyta:\n\n1) akcijų įsigijimo tikslas;\n\n2) maksimalus leidžiamų įsigyti akcijų skaičius;\n\n3) terminas, per kurį bendrovė gali įsigyti savas akcijas. Šis terminas negali būti ilgesnis kaip 18 mėnesių;\n\n4) maksimali ir minimali akcijų įsigijimo kaina;\n\n5) savų akcijų pardavimo tvarka ir minimali pardavimo kaina, išskyrus atvejus, kai akcijos įsigyjamos siekiant suteikti bendrovės akcijų bendrovės, patronuojančios ar dukterinės bendrovės darbuotojams, įskaitant bendrovės, patronuojančios ar dukterinės bendrovės vadovą, stebėtojų tarybos nariams, valdybos nariams šio Įstatymo 471 straipsnyje nustatyta tvarka, skirti bendrovės akcijų kaip išmoką už veiklos rezultatus darbuotojams, kurių profesinė veikla ir (ar) priimami sprendimai gali turėti reikšmingą įtaką prisiimamai rizikai, taip pat kai akcijos įsigyjamos siekiant bendrovės išleistas konvertuojamąsias obligacijas pakeisti į šios bendrovės akcijas. Savų akcijų pardavimo tvarka turi užtikrinti lygias galimybes visiems akcininkams įsigyti bendrovės akcijų.\n\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n21. Bendrovė savas akcijas gali įgyti bendrovės valdybos (jeigu ji nesudaroma, – bendrovės vadovo) sprendimu, jeigu šiais veiksmais siekiama sudaryti sąlygas suteikti bendrovės akcijų bendrovės, patronuojančios ar dukterinės bendrovės darbuotojams šio Įstatymo 471 straipsnyje nustatyta tvarka. Bendrovės valdybos (jeigu ji nesudaroma, – bendrovės vadovo) sprendimui mutatis mutandis taikomi šio straipsnio 2 dalies 1–4 punktuose nustatyti reikalavimai.\nPapildyta straipsnio dalimi:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n3. Bendrovės įsigyjamų savų akcijų bendra nominali vertė kartu su kitų jau turimų savų akcijų nominalia verte negali būti didesnė kaip 1/10 įstatinio kapitalo.\n\n4. Bendrovė negali įsigyti savų akcijų, jeigu tokiu atveju jos nuosavas kapitalas taptų mažesnis už apmokėto įstatinio kapitalo, privalomojo rezervo ir rezervo savoms akcijoms įsigyti sumą.\n\n5. Bendrovei draudžiama įsigyti nevisiškai apmokėtas savas akcijas, išskyrus šio Įstatymo 45 straipsnio 12 dalyje nustatytą atvejį.\n\n6. Bendrovė gali įsigyti savas akcijas, jeigu bendrovėje yra sudarytas rezervas savoms akcijoms įsigyti, kurio dydis yra ne mažesnis už įsigyjamų savų akcijų įsigijimo verčių sumą.\n\n7. Bendrovė, įsigijusi savų akcijų, neturi teisės naudotis jų suteikiamomis šio Įstatymo nustatytomis turtinėmis ir neturtinėmis teisėmis.\n\n8. Akcijų priėmimas prievolės įvykdymui užtikrinti yra prilyginamas savų akcijų įgijimui.\n\n9. Kai bendrovės akcijas įgyja jos dukterinė bendrovė, laikoma, kad akcijas įgyja pati bendrovė, kurios akcijos įgyjamos.\n\n10. Kai bendrovės akcijas įgyja asmuo, veikiantis savo vardu, bet dėl šios bendrovės interesų, laikoma, kad akcijas įgyja pati bendrovė, kurios akcijos įgyjamos.\n\n11. Bendrovės akcijos, įgytos šio straipsnio 21 dalyje nurodyto bendrovės valdymo organo sprendimu, turi būti perleistos (suteiktos) bendrovės, patronuojančios ar dukterinės bendrovės darbuotojų nuosavybėn šio Įstatymo 471 straipsnyje nustatyta tvarka ne vėliau kaip per 12 mėnesių nuo jų įgijimo. Bendrovės akcijos, įgytos pažeidžiant šio straipsnio 2, 3, 4 ir 6 dalyse nurodytas sąlygas, turi būti perleistos kitų asmenų nuosavybėn ne vėliau kaip per 12 mėnesių nuo jų įgijimo. Jeigu akcijos neperleidžiamos per šioje dalyje nustatytą laiką, atitinkamai turi būti sumažintas įstatinis kapitalas, akcijos anuliuojamos ir paskelbiamos negaliojančiomis.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n12. Jei bendrovė nepaskelbia akcijų negaliojančiomis ir jų neanuliuoja, kaip nurodyta šio straipsnio 11 dalyje, akcijos pripažįstamos negaliojančiomis ir atitinkamai sumažinamas įstatinis kapitalas teismo sprendimu. Teisę kreiptis į teismą turi bendrovės vadovas, valdyba, akcininkas ir kreditorius.\n\n13. Teismui priėmus sprendimą sumažinti bendrovės įstatinį kapitalą, bendrovės valdyba (jei valdyba nesudaroma − bendrovės vadovas) privalo bendrovės įstatuose atitinkamai pakeisti įstatinio kapitalo dydį bei akcijų skaičių ir atitinkamai anuliuoti bendrovės savas akcijas. Pakeisti bendrovės įstatai turi būti pateikti juridinių asmenų registro tvarkytojui ne vėliau kaip per 30 dienų nuo teismo sprendimo įsiteisėjimo.\n\n14. Už šio straipsnio 3, 4, 5, 6, 7 ir 11 dalyse nurodytų sąlygų laikymąsi yra atsakingas bendrovės vadovas.\n\n15. Šiame straipsnyje nustatyti reikalavimai netaikomi, kai akcijos įsigyjamos siekiant įvykdyti visuotinio akcininkų susirinkimo sprendimą sumažinti bendrovės įstatinį kapitalą. Šiuo atveju šio Įstatymo 52 straipsnio 6 ir 7 dalys taikomos mutatis mutandis.\nPapildyta straipsnio dalimi:\nNr. XIII-556, 2017-06-29, paskelbta TAR 2017-07-12, i. k. 2017-12059\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art55",
      "section": "55",
      "title": "55 straipsnis. Obligacijos",
      "content": "1. Bendrovės obligacija yra terminuotas ne nuosavybės vertybinis popierius, pagal kurį bendrovė, išleidžianti obligacijas, tampa obligacijos savininko skolininke ir prisiima įsipareigojimus obligacijos savininko naudai. Šie įsipareigojimai turi būti nurodyti sprendime išleisti obligacijas.\n\n2. Visuotinio akcininkų susirinkimo sprendime išleisti obligacijas turi būti nurodyta obligacijos nominali vertė, metinių palūkanų dydis arba šio dydžio apskaičiavimo tvarka, palūkanų mokėjimo tvarka, fiksuota obligacijos išpirkimo data, nuo kurios obligacijos savininkas įgyja teisę gauti iš bendrovės pinigų sumą, kurią sudaro obligacijos nominali vertė ir metinės palūkanos.\n\n3. Tos pačios emisijos obligacijos jų savininkams suteikia vienodas teises.\n\n4. Sprendimą išleisti obligacijas priima visuotinis akcininkų susirinkimas paprasta balsų dauguma. Įstatuose gali būti numatyta, kad sprendimą išleisti obligacijas priima valdyba (jei valdyba nesudaroma, − bendrovės vadovas). Sprendimas išleisti konvertuojamąsias obligacijas priimamas šio Įstatymo 56 straipsnyje nustatyta tvarka.\n\n5. Obligacijų savininkas turi tokias pat teises kaip ir kiti bendrovės kreditoriai.\n\n6. Tais atvejais, kai taikomas Lietuvos Respublikos akcinių bendrovių ir uždarųjų akcinių bendrovių obligacijų savininkų interesų gynimo įstatymas (toliau – Akcinių bendrovių ir uždarųjų akcinių bendrovių obligacijų savininkų interesų gynimo įstatymas), bendrovė prieš išleisdama obligacijas turi sudaryti sutartį su obligacijų savininkų patikėtiniu. Šiais atvejais obligacijų savininkų interesų gynimą santykiuose su bendrove reguliuoja Akcinių bendrovių ir uždarųjų akcinių bendrovių obligacijų savininkų interesų gynimo įstatymas ir šis Įstatymas.\n\n7. Obligacijos (obligacijų) savininkas (savininkai) turi teisę duoti paprastos rašytinės formos įgaliojimą kitam asmeniui jo (jų) vardu atlikti veiksmus, susijusius su įgaliojimą davusių obligacijos (obligacijų) savininko (savininkų) interesų gynimu santykiuose su bendrove ir su obligacijų savininkų patikėtiniu.\n\n8. Bendrovė ir (ar) tretieji asmenys obligacijų savininkui tiesiogiai ar, kai taikomas Akcinių bendrovių ir uždarųjų akcinių bendrovių obligacijų savininkų interesų gynimo įstatymas, obligacijų savininkų naudai per obligacijų savininkų patikėtinį gali užtikrinti bendrovės prievolių, atsirandančių dėl obligacijų išleidimo, įvykdymą.\n\n9. Jeigu obligacijos savininkas per 3 metus nuo sprendime išleisti obligacijas nurodytos obligacijų išpirkimo datos nepateikia reikalavimo išpirkti obligaciją, obligacijos savininkas praranda šio reikalavimo teisę.\n\n10. Obligacijos yra nematerialios ir fiksuojamos įrašais jų savininkų asmeninėse vertybinių popierių sąskaitose. Obligacijų ir jų apyvartos apskaitai taikomi nematerialioms akcijoms nustatyti reikalavimai.\n\n11. Uždarosios akcinės bendrovės obligacijas, išskyrus konvertuojamąsias obligacijas, gali siūlyti viešai, jei laikomasi šiame straipsnyje nustatytų reikalavimų. Uždarosios akcinės bendrovės obligacijų, įskaitant konvertuojamąsias obligacijas, siūlymui šio Įstatymo 2 straipsnio 4 dalies nuostatos taikomos mutatis mutandis.\n\n12. Viešai siūlyti obligacijas gali uždaroji akcinė bendrovė, kai ji:\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n1) sudarė sutartį su finansinių priemonių asmeninių sąskaitų tvarkytoju dėl viešai siūlomų vertybinių popierių (obligacijų) sąskaitų tvarkymo;\n\n2) paskelbė vertybinių popierių rinką reglamentuojančių teisės aktų nustatyta tvarka parengtą ir patvirtintą prospektą ar parengė šio Įstatymo 78 straipsnio 2 dalyje nurodytą informacinį dokumentą apie bendrovę ir jos siūlomą obligacijų emisiją arba 2020 m. spalio 7 d. Europos Parlamento ir Tarybos reglamento (ES) 2020/1503 dėl Europos sutelktinio finansavimo paslaugų verslui teikėjų, kuriuo iš dalies keičiamas Reglamentas (ES) 2017/1129 ir Direktyva (ES) 2019/1937, nustatyta tvarka parengė pagrindinės informacijos apie investiciją dokumentą tais atvejais, kai vieną iš šių dokumentų privalu rengti ar skelbti.\nStraipsnio punkto pakeitimai:\nNr. XIV-827, 2021-12-23, paskelbta TAR 2021-12-30, i. k. 2021-27719\n\n13. Neteko galios nuo 2024-07-01\nStraipsnio dalies naikinimas:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n14. Viešai siūlomų obligacijų sąskaitos tvarkomos vertybinių popierių rinką reglamentuojančių teisės aktų nustatyta tvarka.\n\n15. Vertybinių popierių viešosios apyvartos tarpininko ir viešo vertybinių popierių siūlymo sąvokos šiame Įstatyme yra suprantamos taip, kaip jos apibrėžtos Lietuvos Respublikos vertybinių popierių įstatyme. Obligacijų savininkų patikėtinio sąvoka šiame Įstatyme yra suprantama taip, kaip ji apibrėžta Akcinių bendrovių ir uždarųjų akcinių bendrovių obligacijų savininkų interesų gynimo įstatyme.\nTAR pastaba. 55 straipsnio nuostatos taikomos akcinėms bendrovėms ir uždarosioms akcinėms bendrovėms, kurios sprendimą dėl obligacijų emisijos priėmė įsigaliojus (2016-11-01) įstatymui Nr. XII-2444.\nAkcinių bendrovių, kurios sprendimą dėl obligacijų emisijos priėmė iki įstatymo Nr. XII-2444 įsigaliojimo dienos (2016-11-01), obligacijų savininkų interesai ginami vadovaujantis sprendimo priėmimo metu galiojusiomis Lietuvos Respublikos akcinių bendrovių įstatymo 55 straipsnio 6, 7 ir 8 dalių nuostatomis.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nStraipsnio pakeitimai:\nNr. XII-2444, 2016-06-16, paskelbta TAR 2016-06-27, i. k. 2016-17729"
    },
    {
      "provision_ref": "art56",
      "section": "56",
      "title": "56 straipsnis. Konvertuojamosios obligacijos",
      "content": "1. Bendrovė gali išleisti konvertuojamąsias obligacijas, kurios, pasibaigus jų išpirkimo terminui, gali būti pakeistos į šios bendrovės akcijas obligacijų pasirašymo sutartyje nustatyta tvarka.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Sprendimą išleisti konvertuojamąsias obligacijas priima visuotinis akcininkų susirinkimas. Kai bendrovėje yra skirtingų klasių akcijų, sprendimas išleisti konvertuojamąsias obligacijas priimamas, jeigu jam balsuodami atskirai pritaria kiekvienos klasės akcininkai. Jei sprendime išleisti konvertuojamąsias obligacijas nurodoma, kad išleidžiamos konvertuojamosios obligacijos gali būti konvertuojamos į privilegijuotąsias akcijas, šiam sprendimui priimti būtinas ir nesuteikiančių balsavimo teisės privilegijuotųjų akcijų savininkų sutikimas, priimtas balsuojant atskirai šių akcijų savininkams.\n\n3. Visuotinio akcininkų susirinkimo sprendimas išleisti konvertuojamąsias obligacijas yra kartu ir sprendimas padidinti bendrovės įstatinį kapitalą suma, lygia akcijų, į kurias gali būti keičiamos konvertuojamosios obligacijos, nominalių verčių sumai. Bendrovės įstatinio kapitalo didinamoji suma nėra nurodoma, jeigu ji nėra iš anksto žinoma, ir yra apskaičiuojama obligacijų pasirašymo sutartyje nustatyta tvarka.\nStraipsnio dalies pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4. Sprendime išleisti konvertuojamąsias obligacijas ir šių obligacijų pasirašymo sutartyje, be kita ko, turi būti nurodyta:\n\n1) konvertuojamųjų obligacijų nominali vertė, jų suteikiamos teisės;\n\n2) akcijų, į kurias keičiamos konvertuojamosios obligacijos, klasė, skaičius, nominali vertė ir suteikiamos teisės arba šių akcijų klasės, skaičiaus, nominalios vertės ir suteikiamų teisių apskaičiavimo tvarka;\nStraipsnio punkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n3) santykis, kuriuo konvertuojamosios obligacijos keičiamos į akcijas, arba jo apskaičiavimo tvarka. Šis santykis turi būti toks arba jo apskaičiavimo tvarka turi užtikrinti, kad konvertuojamųjų obligacijų emisijos kaina būtų ne mažesnė už akcijų, į kurias jos keičiamos, nominalią vertę;\nStraipsnio punkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n4) laikotarpis, per kurį konvertuojamosios obligacijos keičiamos į akcijas;\n\n5) palūkanos ir jų mokėjimo tvarka;\n\n6) obligacijų išpirkimo data.\n\n5. Bendrovė, kurios įstatinis kapitalas nevisiškai apmokėtas, neturi teisės leisti konvertuojamųjų obligacijų.\n\n6. Pirmumo teise įsigyti bendrovės išleidžiamų konvertuojamųjų obligacijų gali bendrovės akcininkai proporcingai nominaliai vertei akcijų, kurios jiems nuosavybės teise priklauso visuotinio akcininkų susirinkimo, priėmusio sprendimą išleisti konvertuojamąsias obligacijas, dienos pabaigoje (akcinėje bendrovėje – teisių apskaitos dienos pabaigoje), išskyrus šio Įstatymo 57 straipsnyje nustatytas išimtis.\n\n7. Dokumentas, patvirtinantis sprendimą išleisti konvertuojamąsias obligacijas, per 10 dienų nuo sprendimo priėmimo turi būti pateiktas juridinių asmenų registro tvarkytojui.\n\nStraipsnio pakeitimai:\nNr. X-1540, 2008-05-15, Žin., 2008, Nr. 63-2378 (2008-06-03)"
    },
    {
      "provision_ref": "art57",
      "section": "57",
      "title": "57 straipsnis. Bendrovės išleidžiamų akcijų ar konvertuojamųjų obligacijų įsigijimas pasinaudojant pirmumo teise",
      "content": "1. Pranešimas apie pasiūlymą pasinaudojant pirmumo teise įsigyti akcinės bendrovės akcijų ar konvertuojamųjų obligacijų ir terminą, per kurį šia teise gali būti pasinaudota, turi būti viešai paskelbtas įstatuose nurodytame šaltinyje. Pranešimas ne vėliau kaip pirmą viešo paskelbimo įstatuose nurodytame šaltinyje dieną turi būti pateiktas juridinių asmenų registro tvarkytojui.\n\n2. Pranešimas apie pasiūlymą pasinaudojant pirmumo teise įsigyti uždarosios akcinės bendrovės akcijų ar konvertuojamųjų obligacijų ir terminą, per kurį šia teise gali būti pasinaudota, turi būti viešai paskelbtas įstatuose nurodytame šaltinyje arba kiekvienam uždarosios akcinės bendrovės akcininkui įteikiamas pasirašytinai ar išsiunčiamas registruotu laišku. Pranešimas ne vėliau kaip pirmą viešo paskelbimo įstatuose nurodytame šaltinyje ar pranešimo įteikimo ar registruoto laiško išsiuntimo dieną turi būti pateiktas juridinių asmenų registro tvarkytojui.\n\n3. Visuotinio akcininkų susirinkimo nustatytas terminas, per kurį akcininkas pasinaudodamas pirmumo teise gali įsigyti akcijų ar konvertuojamųjų obligacijų, negali būti trumpesnis kaip 14 dienų nuo juridinių asmenų registro tvarkytojo viešo paskelbimo dienos ar nuo pranešimo įteikimo ar registruoto laiško išsiuntimo uždarosios akcinės bendrovės akcininkui dienos.\n\n4. Akcinės bendrovės akcininkai turi teisę Lietuvos banko nustatyta tvarka perleisti kitiems asmenims pirmumo teisę įsigyti akcinės bendrovės išleidžiamų akcijų ar konvertuojamųjų obligacijų.\n\n5. Akcininkų pirmumo teisė įsigyti bendrovės išleidžiamų akcijų ar konvertuojamųjų obligacijų gali būti atšaukta visuotinio akcininkų susirinkimo sprendimu. Visuotinis akcininkų susirinkimas gali priimti tokį sprendimą tik tuo atveju, jeigu yra žinomas asmuo ar asmenys (tokie asmenys gali būti ir akcininkai), kuriems suteikiama teisė įsigyti bendrovės akcijų ar konvertuojamųjų obligacijų, išskyrus atvejus, kai atšaukiama pirmumo teisė įsigyti akcinės bendrovės akcijų ar konvertuojamųjų obligacijų dėl ketinimo viešai siūlyti akcijas ar konvertuojamąsias obligacijas Vertybinių popierių įstatymo nustatyta tvarka arba atšaukiama pirmumo teisė įsigyti bendrovės akcijų dėl ketinimo suteikti akcijas šio Įstatymo 471 straipsnyje nustatyta tvarka. Visuotinio akcininkų susirinkimo sprendime dėl pirmumo teisės atšaukimo, be kita ko, turi būti nurodyta:\n\n1) pirmumo teisės atšaukimo priežastys;\n\n2) asmuo ar asmenys, kuriems suteikiama teisė įsigyti akcijų ar konvertuojamųjų obligacijų (fizinio asmens vardas, pavardė, asmens kodas ir korespondencijos adresas; juridinio asmens pavadinimas, teisinė forma, kodas ir buveinė), jeigu šiuos asmenis ir duomenis apie juos būtina nurodyti pagal šioje dalyje nustatytas sąlygas;\nStraipsnio punkto pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n3) išleidžiamų akcijų ar konvertuojamųjų obligacijų skaičius, kurį kiekvienas iš nurodytų asmenų gali įsigyti (jeigu šiuos duomenis būtina nurodyti pagal šioje dalyje nustatytas sąlygas).\n\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n6. Visuotiniam akcininkų susirinkimui, kuriame numatoma svarstyti akcininkų pirmumo teisės atšaukimą, bendrovės valdyba (jei valdyba nesudaroma − bendrovės vadovas) turi pateikti raštišką pranešimą, kuriame turi būti nurodyta:\n\n1) pirmumo teisės atšaukimo priežastys;\n\n2) išleidžiamų akcijų ar konvertuojamųjų obligacijų emisijos kainos pagrindimas;\n\n3) asmuo ar asmenys, kuriems siūloma suteikti teisę įsigyti akcijų ar konvertuojamųjų obligacijų (fizinio asmens vardas, pavardė, asmens kodas ir korespondencijos adresas; juridinio asmens pavadinimas, teisinė forma, kodas, buveinė, atstovo vardas, pavardė, asmens kodas ir korespondencijos adresas), ir išleidžiamų akcijų ar konvertuojamųjų obligacijų, kurių kiekvienas iš šių asmenų gali įsigyti, skaičius (jei šiuos duomenis būtina nurodyti pagal šio straipsnio 5 dalyje nustatytas sąlygas).\nStraipsnio punkto pakeitimai:\nNr. XIV-2637, 2024-05-16, paskelbta TAR 2024-05-30, i. k. 2024-09673\n\n7. Pirmumo teisė įsigyti bendrovės išleidžiamų akcijų ar konvertuojamųjų obligacijų gali būti atšaukta tik visiems bendrovės akcininkams.\n\n8. Sprendimas dėl pirmumo teisės atšaukimo per 10 dienų turi būti pateiktas juridinių asmenų registro tvarkytojui.\n\nStraipsnio pakeitimai:\nNr. X-715, 2006-06-22, Žin., 2006, Nr. 77-2964 (2006-07-14)\nNr. X-1580, 2008-06-05, Žin., 2008, Nr. 71-2706 (2008-06-21)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1689, 2011-11-17, Žin., 2011, Nr. 146-6835 (2011-12-01)\n\nSEPTINTASIS skirsnis\nBENDROVĖS FINANSINIŲ ATASKAITŲ RINKINYS IR PELNO PASKIRSTYMAS\nSkirsnio pavadinimas keistas:\nNr. X-750, 2006-07-11, Žin., 2006, Nr. 82-3252 (2006-07-27)\nNr. XI-354, 2009-07-17, Žin., 2009, Nr. 91-3914 (2009-07-31)"
    },
    {
      "provision_ref": "art58",
      "section": "58",
      "title": "58 straipsnis. Bendrovės finansinių ataskaitų rinkinys ir vadovybės ataskaita",
      "content": "1. Bendrovės finansinių ataskaitų rinkinio ir vadovybės ataskaitos sudėties, rengimo, teikimo, skelbimo ir saugojimo reikalavimai nustatyti Įmonių ir įmonių grupių atskaitomybės įstatyme, o finansinių ataskaitų audito ir tvarumo atskaitomybės užtikrinimo reikalavimai – Finansinių ataskaitų audito ir kitų užtikrinimo paslaugų įstatyme.\n\n2. Bendrovės metinių finansinių ataskaitų rinkinį, išskyrus atvejus, kai Civilinio kodekso 2.106 straipsnio 2, 3, 4 ir 7 punktuose nustatytais atvejais bendrovė likviduojama, tvirtina eilinis visuotinis akcininkų susirinkimas. Jeigu bendrovės metinių finansinių ataskaitų auditas pagal įstatymus yra privalomas, tvirtinamas tik audituotas metinių finansinių ataskaitų rinkinys.\n\n3. Bendrovės metinių finansinių ataskaitų rinkinys kartu su vadovybės ataskaita ir auditoriaus išvada (jeigu auditas privalomas pagal įstatymus) bei tvarumo atskaitomybės užtikrinimo išvada, kai į vadovybės ataskaitą pagal Įmonių ir įmonių grupių atskaitomybės įstatymą privalo būti įtraukta informacija tvarumo klausimais, per 30 dienų nuo eilinio visuotinio akcininkų susirinkimo turi būti pateiktas juridinių asmenų registro tvarkytojui. Kai Civilinio kodekso 2.106 straipsnio 2, 3, 4 ir 7 punktuose nustatytais atvejais bendrovė likviduojama, jos nepatvirtintas metinių finansinių ataskaitų rinkinys juridinių asmenų registro tvarkytojui pateikiamas per 5 mėnesius nuo finansinių metų pabaigos.\n\n4. Jeigu pagal įstatymus bendrovė privalo parengti metinių konsoliduotųjų finansinių ataskaitų rinkinį ir konsoliduotąją vadovybės ataskaitą, tokiam finansinių ataskaitų rinkiniui ir tokiai vadovybės ataskaitai mutatis mutandis taikomos šio Įstatymo nuostatos dėl bendrovės metinių finansinių ataskaitų rinkinio ir vadovybės ataskaitos.\n\n5. Jeigu šio Įstatymo 601 straipsnio 3 dalyje nustatyta tvarka bendrovė priima sprendimą dėl dividendų už trumpesnį negu finansiniai metai laikotarpį skyrimo, bendrovės tarpinių finansinių ataskaitų rinkinys ir numatytais atvejais auditoriaus išvada per 30 dienų nuo visuotinio akcininkų susirinkimo, priėmusio sprendimą skirti dividendus už trumpesnį negu finansiniai metai laikotarpį, turi būti pateikti juridinių asmenų registro tvarkytojui.\n\nStraipsnio pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157"
    },
    {
      "provision_ref": "art59",
      "section": "59",
      "title": "59 straipsnis. Pelno (nuostolių) paskirstymas",
      "content": "1. Eilinis visuotinis akcininkų susirinkimas, patvirtinęs metinių finansinių ataskaitų rinkinį, turi paskirstyti paskirstytinąjį bendrovės pelną (nuostolius).\n\n2. Visuotinio akcininkų susirinkimo sprendime paskirstyti bendrovės pelną (nuostolius) nurodoma:\n\n1) ankstesnių finansinių metų nepaskirstytasis pelnas (nuostoliai) ataskaitinių finansinių metų pabaigoje;\n\n2) grynasis ataskaitinių finansinių metų pelnas (nuostoliai);\n\n3) pelno (nuostolių) ataskaitoje nepripažintas ataskaitinių finansinių metų pelnas (nuostoliai);\n\n4) pervedimai iš rezervų;\n\n5) akcininkų įnašai bendrovės nuostoliams padengti (jeigu visus ar dalį nuostolių nusprendė padengti akcininkai);\n\n6) paskirstytinasis pelnas (nuostoliai) iš viso;\n\n7) pelno dalis, paskirta į privalomąjį rezervą;\n\n8) pelno dalis, paskirta į rezervą savoms akcijoms įsigyti;\n\n9) pelno dalis, paskirta į rezervą akcijoms suteikti;\nPapildyta straipsnio punktu:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n10) pelno dalis, paskirta į kitus rezervus;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n11) pelno dalis, paskirta dividendams išmokėti. Atskirai nurodoma per ataskaitinius finansinius metus akcininkams už trumpesnį negu finansiniai metai laikotarpį išmokėtų dividendų suma, jeigu jie buvo paskirti;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n12) pelno dalis, paskirta metinėms išmokoms (tantjemoms) valdybos ir stebėtojų tarybos nariams, darbuotojų premijoms ir kitiems tikslams;\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n13) nepaskirstytasis pelnas (nuostoliai) ataskaitinių finansinių metų pabaigoje, perkeliamas į kitus finansinius metus.\nStraipsnio punkto numeracijos pakeitimas:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n3. Bendrovės paskirstytinąjį pelną (nuostolius) sudaro ataskaitinių finansinių metų pelno (nuostolių) ir ankstesnių finansinių metų nepaskirstytojo pelno (nuostolių) ataskaitinių finansinių metų pabaigoje, pervedimų iš rezervų bei akcininkų įnašų nuostoliams padengti suma. Po pelno paskirstymo likusi paskirstytinojo pelno (nuostolių) suma turi būti ne mažesnė negu pagal taikomus finansinės atskaitomybės standartus nematerialiajam turtui priskirtų plėtros darbų balansinės vertės ataskaitinių finansinių metų pabaigoje suma.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n4. Jeigu šio straipsnio 3 dalyje nurodytų dydžių suma yra teigiama, visuotinis akcininkų susirinkimas turi paskirstyti paskirstytinąjį pelną šiame straipsnyje nustatyta tvarka.\n\n5. Jei privalomasis rezervas yra mažesnis kaip 1/10 įstatinio kapitalo, atskaitymai į šį rezervą yra privalomi ir negali būti mažesni kaip 1/20 grynojo ataskaitinių finansinių metų pelno, kol bus pasiektas šio Įstatymo nustatytas privalomojo rezervo dydis.\n\n6. Visuotinis akcininkų susirinkimas negali priimti sprendimo skirti ir išmokėti dividendus, jei tenkinama bent viena iš šių sąlygų:\n\n1) bendrovė turi neįvykdytų prievolių, kurių terminai yra suėję iki sprendimo priėmimo;\n\n2) ataskaitinių finansinių metų paskirstytinojo pelno (nuostolių) suma yra neigiama (gauta nuostolių);\n\n3) bendrovės nuosavas kapitalas yra mažesnis arba išmokėjus dividendus taptų mažesnis už bendrovės įstatinio kapitalo, privalomojo rezervo, perkainojimo rezervo ir rezervo savoms akcijoms įsigyti rezervo sumą.\n\n7. Bendrovė šio straipsnio 2 dalies 12 punkte nurodytiems tikslams gali skirti ne daugiau kaip 1/5 grynojo ataskaitinių finansinių metų pelno. Metinėms išmokoms (tantjemoms) valdybos ir stebėtojų tarybos nariams skiriama ataskaitinių finansinių metų pelno dalis negali būti didesnė kaip1/3 pelno dalies, skirtos dividendams išmokėti.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n8. Bendrovė, per nustatytus terminus nesumokėjusi įstatymų nustatytų mokesčių, negali mokėti dividendų, metinių išmokų (tantjemų) valdybos ir stebėtojų tarybos nariams ir premijų darbuotojams. Tantjemas stebėtojų tarybos ir valdybos nariams mokėti avansu draudžiama.\n\n9. Jeigu ankstesnių finansinių metų nepaskirstytojo pelno (nuostolių) ataskaitinių finansinių metų pabaigoje ir ataskaitinių finansinių metų pelno (nuostolių) suma yra neigiama, t. y. susidaro nuostoliai, visuotinis akcininkų susirinkimas turi priimti sprendimą padengti šiuos nuostolius − į paskirstytinąjį pelną (nuostolius) pervedamas sumas įtraukti tokia seka:\n\n1) pervedamas iš rezervų, nepanaudotų ataskaitiniais finansiniais metais;\n\n2) pervedamas iš privalomojo rezervo;\n\n3) pervedamas iš akcijų priedų.\n\n10. Jeigu šio straipsnio 9 dalyje nustatytų pervedamų sumų nuostoliams padengti nepakanka:\n\n1) likę nepaskirstytieji nuostoliai perkeliami į kitus finansinius metus, jeigu bendrovės nuosavas kapitalas sudaro ne mažiau kaip 1/2 įstatuose nurodyto įstatinio kapitalo dydžio;\n\n2) akcininkai gali padengti nuostolius akcininkų įnašais − bendrovės nuosavas kapitalas turi būti atkurtas taip, kad jis nebūtų mažesnis kaip 1/2 įstatuose nurodyto įstatinio kapitalo dydžio.\n\n11. Visuotiniam akcininkų susirinkimui nepriėmus sprendimo padengti nuostolius akcininkų įnašais arba priėmus tokį sprendimą, tačiau neatkūrus nuosavo kapitalo iki 1/2 įstatuose nurodyto įstatinio kapitalo dydžio, visuotinis akcininkų susirinkimas turi svarstyti klausimą dėl:\n\n1) įstatinio kapitalo sumažinimo, tačiau sumažintas įstatinis kapitalas negali būti mažesnis už šio Įstatymo 2 straipsnyje nustatytą minimalų įstatinio kapitalo dydį, arba\n\n2) pertvarkymo į šio Įstatymo 72 straipsnyje numatytą juridinį asmenį arba\n\n3) bendrovės likvidavimo.\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-1890, 2011-12-22, Žin., 2012, Nr. 4-113 (2012-01-06)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art60",
      "section": "60",
      "title": "60 straipsnis. Dividendai",
      "content": "1. Dividendas – akcininkui paskirta pelno dalis, proporcinga jam nuosavybės teise priklausančių akcijų nominaliai vertei.\n\n2. Visuotinio akcininkų susirinkimo sprendimu paskirti dividendai yra bendrovės įsipareigojimas akcininkams. Akcininkas turi teisę dividendą išreikalauti iš bendrovės kaip jos kreditorius. Akcininkui išmokėtą dividendą bendrovė gali išieškoti, jeigu akcininkas žinojo ar turėjo žinoti, kad dividendas yra paskirtas ir (arba) išmokėtas neteisėtai.\n\n3. Dividendas gali būti skiriamas už finansinius metus ar trumpesnį negu finansiniai metai laikotarpį.\n\n4. Jeigu akcija nevisiškai apmokėta ir jos apmokėjimo terminas nepasibaigęs, akcininko dividendas mažinamas proporcingai neapmokėtos akcijos kainos daliai. Jeigu akcija ne visiškai apmokėta ir apmokėjimo terminas yra pasibaigęs, dividendas nemokamas. Bedrovės įstatuose gali būti nustatyta, kad mažinamas ir apmokėtų akcijų dividendas, jeigu už jas baigta mokėti tais finansiniais metais arba kitu laikotarpiu, už kurį skiriamas dividendas.\n\n5. Bendrovė turi išmokėti paskirtus dividendus ne vėliau kaip per vieną mėnesį nuo sprendimo paskirstyti pelną arba sprendimo skirti dividendus už trumpesnį negu finansiniai metai laikotarpį priėmimo dienos. Dividendus mokėti avansu draudžiama.\n\n6. Bendrovė dividendus išmoka pinigais.\n\n7. Dividendus turi teisę gauti tie asmenys, kurie visuotinio akcininkų susirinkimo, paskelbusio dividendus, dienos pabaigoje (akcinėje bendrovėje – teisių apskaitos dienos pabaigoje) buvo bendrovės akcininkai ar kitokiu teisėtu pagrindu turėjo teisę į dividendus.\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. XI-1798, 2011-12-15, Žin., 2011, Nr. 160-7565 (2011-12-28)"
    },
    {
      "provision_ref": "art601",
      "section": "601",
      "title": "601 straipsnis. Dividendų skyrimas už trumpesnį negu finansiniai metai laikotarpį",
      "content": "1. Dividendai už trumpesnį negu finansiniai metai laikotarpį skiriami visuotinio akcininkų susirinkimo sprendimu.\n\n2. Dividendų už trumpesnį negu finansiniai metai laikotarpį skyrimo iniciatyvos teisę turi akcininkai, kuriems priklausančios akcijos suteikia ne mažiau negu 1/3 visų balsų, jeigu bendrovės įstatai nenustato didesnės daugumos.\n\n3. Jeigu bendrovė gauna iniciatyvos teisę turinčių akcininkų rašytinę paraišką, kurioje siūloma skirti dividendus už trumpesnį negu finansiniai metai laikotarpį, turi būti parengti trumpesnio negu finansiniai metai laikotarpio tarpinių finansinių ataskaitų rinkinys ir sprendimo dėl dividendų už trumpesnį negu finansiniai metai laikotarpį skyrimo projektas. Trumpesnio negu finansiniai metai laikotarpio pradžia sutampa su bendrovės einamųjų finansinių metų pradžia. Jeigu bendrovės metinių finansinių ataskaitų auditas pagal įstatymus yra privalomas, tarpinių finansinių ataskaitų rinkinys turi būti audituotas.\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4. Visuotinis akcininkų susirinkimas, kurio darbotvarkėje numatytas klausimas dėl dividendų už trumpesnį negu finansiniai metai laikotarpį skyrimo, turi įvykti per 3 mėnesius nuo laikotarpio, už kurį siūloma skirti dividendus, pabaigos, bet ne anksčiau, negu patvirtinamas metinių finansinių ataskaitų rinkinys ir paskirstomas bendrovės pelnas (nuostoliai) už ankstesnius finansinius metus, ir ne vėliau kaip iki finansinių metų pabaigos.\n\n5. Dividendai už trumpesnį negu finansiniai metai laikotarpį gali būti skiriami, jeigu tenkinamos visos šios sąlygos:\n\n1) patvirtintas trumpesnio negu finansiniai metai laikotarpio tarpinių finansinių ataskaitų rinkinys;\n\n2) trumpesnio negu finansiniai metai laikotarpio pelno (nuostolių) suma yra teigiama (nėra nuostolių);\n\n3) dividendams išmokėti skiriama suma neviršija trumpesnio negu finansiniai metai laikotarpio pelno (nuostolių), ankstesnių finansinių metų nepaskirstytojo pelno (nuostolių), perkelto į einamuosius finansinius metus, sumos, atskaičius per trumpesnį negu finansiniai metai laikotarpį gauto pelno dalį, kuri pagal šio Įstatymo 59 straipsnio 5 dalį ar bendrovės įstatus turi būti paskirta į rezervus;\n\n4) bendrovė neturi neįvykdytų prievolių, kurių terminai yra suėję iki sprendimo priėmimo, ir išmokėjusi dividendus būtų pajėgi įvykdyti savo prievoles už einamuosius finansinius metus.\n\n6. Paskyrus dividendus už trumpesnį negu finansiniai metai laikotarpį, skirti dividendus už kitą trumpesnį negu finansiniai metai laikotarpį galima ne anksčiau negu po 3 mėnesių.\n\nĮstatymas papildytas straipsniu:\nNr. XI-1798, 2011-12-15, Žin., 2011, Nr. 160-7565 (2011-12-28)\nStraipsnio pakeitimai:\nNr. XII-912, 2014-06-05, paskelbta TAR 2014-06-16, i. k. 2014-07641\n\nAŠTUNTASIS skirsnis\nBENDROVėS REORGANIZAVIMAS, ATSKYRIMAS,\npertvarkymas IR LIKVIDAVIMAS"
    },
    {
      "provision_ref": "art61",
      "section": "61",
      "title": "61 straipsnis. Bendrovės reorganizavimas",
      "content": "1. Bendrovės reorganizuojamos Civilinio kodekso nustatytais būdais.\n\n2. Bendrovė gali būti reorganizuojama ar dalyvauti reorganizavime tik tuomet, kai visiškai apmokėtas jos įstatinis kapitalas (paskutinės laidos akcijų emisijos kaina).\n\n3. Reorganizavime gali dalyvauti tik tos pačios teisinės formos bendrovės.\n\nStraipsnio pakeitimai:\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art62",
      "section": "62",
      "title": "62 straipsnis. Sprendimo dėl bendrovės reorganizavimo priėmimas",
      "content": "1. Sprendimą dėl reorganizavimo priima kiekvienos reorganizuojamos ir dalyvaujančios reorganizavime bendrovės visuotiniai akcininkų susirinkimai, išskyrus šiame Įstatyme nustatytas išimtis. Kai bendrovėje yra skirtingų klasių akcijų, sprendimas priimamas, jeigu jam balsuodami atskirai pritaria kiekvienos klasės akcijų savininkai (taip pat ir akcijų, nesuteikiančių balsavimo teisės, savininkai).\n\n2. Sprendimas dėl reorganizavimo gali būti priimtas ne anksčiau kaip praėjus 30 dienų nuo dienos, kai juridinių asmenų registro tvarkytojas paskelbia apie gautas reorganizavimo sąlygas ar bendrovės interneto svetainės, kurioje skelbiamos reorganizavimo sąlygos, nuorodą, suteikiančią prieigą prie šių reorganizavimo sąlygų ir paskelbimo bendrovės interneto svetainėje datos, kaip nustatyta šio Įstatymo 63 straipsnio 9 ar 10 dalyje.\n\n3. Sprendimu dėl reorganizavimo turi būti patvirtintos reorganizavimo sąlygos ir pakeisti tęsiančių veiklą bendrovių įstatai ar priimti po reorganizavimo sukuriamų naujų bendrovių įstatai.\n\n4. Dokumentas, patvirtinantis visuotinio akcininkų susirinkimo sprendimą reorganizuoti bendrovę, ne vėliau kaip per 5 dienas turi būti pateiktas juridinių asmenų registro tvarkytojui.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art63",
      "section": "63",
      "title": "63 straipsnis. Reorganizavimo sąlygos",
      "content": "1. Reorganizuojamų ir dalyvaujančių reorganizavime bendrovių valdybos (jeigu valdybos nesudaromos − bendrovių vadovai), gavusios visuotinio akcininkų susirinkimo pritarimą, privalo parengti bendrovės reorganizavimo sąlygas, kuriose, be kitų sąlygų, turi būti numatyta:\n\n1) informacija, nustatyta Civilinio kodekso 2.44 straipsnyje, apie kiekvieną reorganizuojamą ir dalyvaujančią reorganizavime bendrovę ir kiekvienos po reorganizavimo sukuriamos naujos bendrovės pavadinimas, teisinė forma, buveinė;\n\n2) reorganizavimo būdas (prijungimas, sujungimas, išdalijimas, padalijimas);\n\n3) po reorganizavimo pasibaigiančios bendrovės ir po reorganizavimo veiksiančios bendrovės;\n\n4) po reorganizavimo pasibaigiančių bendrovių akcijų keitimo į po reorganizavimo veiksiančių bendrovių akcijas santykis, jo pagrindimas, po reorganizavimo veiksiančių bendrovių akcijų skaičius pagal klases ir jų nominali vertė, taip pat akcijų skirstymo akcininkams taisyklės;\n\n5) po reorganizavimo veiksiančių bendrovių akcijų išdavimo jų akcininkams tvarka ir terminai;\n\n6) akcininkams priklausančių ir gaunamų po reorganizavimo veiksiančių bendrovių akcijų kainos skirtumas, išmokamas pinigais;\n\n7) momentas, nuo kurio po reorganizavimo pasibaigiančios bendrovės akcininkams suteikiama teisė į bendrovės, kuri veiks po reorganizavimo, pelną, ir visos su šios teisės suteikimu susijusios sąlygos;\n\n8) momentas, nuo kurio po reorganizavimo pasibaigiančios bendrovės teisės ir pareigos pereina po reorganizavimo veiksiančiai bendrovei;\n\n9) momentas, nuo kurio po reorganizavimo pasibaigiančios bendrovės teisės ir pareigos pagal sandorius pereina po reorganizavimo veiksiančiai bendrovei ir sandoriai įtraukiami į šios bendrovės finansinę apskaitą;\nStraipsnio punkto pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n10) teisės, kurias po reorganizavimo veiksianti bendrovė suteikia atskirų klasių akcijų, obligacijų ir kitų vertybinių popierių savininkams;\n\n11) skaidymo atveju – tikslus skaidomos bendrovės turto, teisių ir prievolių aprašymas ir jų paskirstymas po reorganizavimo veiksiančioms bendrovėms;\n\n12) reorganizuojamų ir dalyvaujančių reorganizavime bendrovių organų nariams ir reorganizavimo sąlygas vertinantiems ekspertams suteikiamos specialios teisės.\n\n2. Reorganizavimo sąlygos turi būti įvertintos auditoriaus ar audito įmonės, su kuria sutartį sudaro kiekviena reorganizuojama ir dalyvaujanti reorganizavime bendrovė. Jeigu norima sudaryti sutartį su bendru auditoriumi ar audito įmone, tokiam auditoriui ar audito įmonei turi pritarti juridinių asmenų registro tvarkytojas.\n\n3. Auditorius ar audito įmonė turi parengti reorganizavimo sąlygų vertinimo ataskaitą, kurioje, be kita ko, turi būti:\n\n1) išvados dėl akcijų keitimo santykio teisingumo ir pagrįstumo;\n\n2) metodai, panaudoti akcijų keitimo santykiui nustatyti, ir išvados dėl šių metodų tinkamumo ir įtakos nustatant akcijų vertę;\n\n3) kilusių vertinimo sunkumų aprašymas.\n\n4. Reorganizavimo sąlygų vertinimo ataskaita turi būti parengta ir pateikta bendrovei ne vėliau kaip likus 30 dienų iki visuotinio akcininkų susirinkimo, kurio darbotvarkėje numatyta priimti sprendimą dėl bendrovės reorganizavimo.\n\n5. Reorganizavimo sąlygų vertinimas neatliekamas ir reorganizavimo sąlygų vertinimo ataskaita nerengiama, jeigu visi kiekvienos reorganizuojamos ir dalyvaujančios reorganizavime bendrovės akcininkai su tuo sutinka. Bendrovės akcininkų sutikimas išreiškiamas bet kokia forma, kuria gali būti įgyvendinama akcininkų teisė balsuoti visuotiniame akcininkų susirinkime.\n\n6. Kartu su reorganizavimo sąlygomis turi būti parengti tęsiančių veiklą bendrovių pakeisti įstatai ar po reorganizavimo sukuriamų naujų bendrovių įstatai.\n\n7. Pasiūlymus dėl reorganizavimo sąlygų gali teikti stebėtojų taryba, valdyba, bendrovės vadovas ir akcininkai, kuriems nuosavybės teise priklausančių bendrovės akcijų nominali vertė yra ne mažesnė kaip 1/3 įstatinio kapitalo.\n\n8. Reorganizavimo sąlygos juridinių asmenų registro tvarkytojui turi būti pateiktos ne vėliau kaip pirmą viešo paskelbimo apie jų sudarymą bendrovės įstatuose nurodytame šaltinyje dieną. Kartu su reorganizavimo sąlygomis juridinių asmenų registro tvarkytojui turi būti pateikta reorganizavimo sąlygų vertinimo ataskaita, jeigu ji rengiama.\n\n9. Juridinių asmenų registro tvarkytojas paskelbia apie gautas reorganizavimo sąlygas.\n\n10. Šio straipsnio 9 dalyje nustatytas reikalavimas netaikomas, jeigu bendrovė ne vėliau kaip pirmą viešo paskelbimo apie reorganizavimo sąlygų sudarymą bendrovės įstatuose nurodytame šaltinyje dieną juridinių asmenų registro tvarkytojui kartu su šio straipsnio 8 dalyje nurodytais dokumentais pateikia bendrovės interneto svetainės, kurioje skelbiamos reorganizavimo sąlygos, nuorodą, suteikiančią prieigą prie šių reorganizavimo sąlygų ir jų paskelbimo bendrovės interneto svetainėje datos. Tokiu atveju juridinių asmenų registro tvarkytojas paskelbia bendrovės pateiktą interneto svetainės nuorodą.\n\n11. Šio straipsnio 10 dalyje nurodytu atveju bendrovė visą laikotarpį, prasidedantį ne vėliau kaip pirmą viešo paskelbimo apie reorganizavimo sąlygų sudarymą bendrovės įstatuose nurodytame šaltinyje dieną ir pasibaigiantį ne anksčiau kaip reorganizavimo pabaigos dieną, reorganizavimo sąlygas privalo viešai ir neatlygintinai skelbti savo interneto svetainėje ir nurodyti jų paskelbimo šioje interneto svetainėje datą.\n\n12. Juridinių asmenų registro tvarkytojas informaciją apie gautas reorganizavimo sąlygas ar bendrovės pateiktą interneto svetainės nuorodą skelbia iki reorganizavimo pabaigos. Su šia informacija ar nuoroda kiekvienas asmuo turi teisę susipažinti neatlygintinai.\n\n13. Nuo viešo paskelbimo bendrovės įstatuose nurodytame šaltinyje apie reorganizavimo sąlygų sudarymą dienos bendrovė, kuri po reorganizavimo pasibaigia, įgyja reorganizuojamos bendrovės statusą, o bendrovė, kuri po reorganizavimo tęsia veiklą, − dalyvaujančios reorganizavime bendrovės statusą.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art64",
      "section": "64",
      "title": "64 straipsnis. Ataskaita apie numatomą reorganizavimą",
      "content": "1. Kiekvienos reorganizuojamos ir dalyvaujančios reorganizavime akcinės bendrovės valdyba (jeigu valdyba nesudaroma − vadovas) privalo parengti išsamią rašytinę ataskaitą. Ataskaitoje turi būti nurodyti reorganizavimo tikslai, paaiškintos reorganizavimo sąlygos, veiklos tęstinumas ir nurodyti reorganizavimo terminai, teisiniai bei ekonominiai reorganizavimo sąlygų pagrindai, ypač nustatant akcijų keitimo santykį ir akcijų paskirstymo po reorganizavimo veiksiančių bendrovių akcininkams taisykles. Ataskaita turi būti pateikta juridinių asmenų registro tvarkytojui ne vėliau kaip likus 30 dienų iki visuotinio akcininkų susirinkimo, kurio darbotvarkėje numatyta priimti sprendimą dėl bendrovės reorganizavimo. Ataskaitoje turi būti pateikta informacija apie reorganizavimo sąlygų vertinimo ataskaitos parengimą ir duomenys apie juridinių asmenų registro tvarkytoją, kur saugomos reorganizuojamų ir dalyvaujančių reorganizavime akcinių bendrovių dokumentų bylos.\n\n2. Šio straipsnio 1 dalyje nurodyta ataskaita apie numatomą akcinės bendrovės reorganizavimą nerengiama, jeigu visi kiekvienos reorganizuojamos ir dalyvaujančios reorganizavime akcinės bendrovės akcininkai su tuo sutinka. Akcinės bendrovės akcininkų sutikimas išreiškiamas šio Įstatymo 63 straipsnio 5 dalyje nurodyta forma.\n\n3. Šio straipsnio 1 dalis uždarosioms akcinėms bendrovėms taikoma tik tuo atveju, kai akcininkai, turintys ne mažiau kaip 1/10 visų balsų, to pareikalauja.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art65",
      "section": "65",
      "title": "65 straipsnis. Informavimas apie numatomą reorganizavimą",
      "content": "1. Kiekviena reorganizuojama ir dalyvaujanti reorganizavime bendrovė apie parengtas reorganizavimo sąlygas turi viešai paskelbti bendrovės įstatuose nurodytame šaltinyje tris kartus ne mažesniais kaip 30 dienų intervalais arba ne vėliau kaip likus 30 dienų iki visuotinio akcininkų susirinkimo dėl bendrovės reorganizavimo viešai paskelbti įstatuose nurodytame šaltinyje vieną kartą ir pranešti visiems bendrovės kreditoriams raštu. Skelbime ar pranešime turi būti nurodyti 63 straipsnio 1 dalies 1, 2, 3, 8 ir 9 punktuose išvardyti duomenys ir nurodyta, kur ir kada galima susipažinti su šio straipsnio 2 dalyje išvardytais dokumentais.\n\n2. Visą laikotarpį, prasidedantį ne vėliau kaip likus 30 dienų iki visuotinio akcininkų susirinkimo, kurio darbotvarkėje numatyta priimti sprendimą dėl bendrovės reorganizavimo, ir pasibaigiantį ne anksčiau kaip reorganizavimo pabaigos dieną, kiekvienam bendrovės akcininkui ir kreditoriui turi būti sudaryta galimybė kiekvienos reorganizuojamos ir dalyvaujančios reorganizavime bendrovės buveinėje arba interneto svetainėje susipažinti su:\n\n1) reorganizavimo sąlygomis;\n\n2) tęsiančių veiklą bendrovių pakeistais įstatais ar po reorganizavimo sukuriamų naujų bendrovių įstatais;\n\n3) reorganizuojamų ir dalyvaujančių reorganizavime bendrovių 3 paskutinių metų metinių finansinių ataskaitų rinkiniais, vadovybės ataskaitomis, taip pat tarpinių finansinių ataskaitų rinkiniais, jeigu jie sudaromi. Tarpinių finansinių ataskaitų rinkinys turi būti parengtas, jeigu reorganizavimo sąlygos parengtos praėjus 6 ar daugiau mėnesių po nors vienos reorganizuojamos ar dalyvaujančios reorganizavime bendrovės finansinių metų pabaigos, bet ne anksčiau kaip likus 3 mėnesiams iki reorganizavimo sąlygų parengimo. Tarpinių finansinių ataskaitų rinkinys rengiamas pagal tas pačias taisykles, kaip ir prieš tai parengtas metinių finansinių ataskaitų rinkinys. Tarpinių finansinių ataskaitų rinkinys nerengiamas, jeigu visi kiekvienos reorganizuojamos ir dalyvaujančios reorganizavime bendrovės akcininkai su tuo sutinka, taip pat tuo atveju, kai reorganizuojama ar dalyvaujanti reorganizavime akcinė bendrovė, kurios akcijomis leista prekiauti reguliuojamoje rinkoje, tarpines finansines ataskaitas skelbia vertybinių popierių rinką reglamentuojančių teisės aktų nustatyta tvarka ir sudaro galimybę su jomis susipažinti visiems reorganizuojamos ir dalyvaujančios reorganizavime akcinės bendrovės akcininkams. Bendrovės akcininkų sutikimas išreiškiamas šio Įstatymo 63 straipsnio 5 dalyje nurodyta forma;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4) reorganizavimo sąlygų vertinimo ataskaitomis, jeigu jos rengiamos;\n\n5) reorganizuojamų ir dalyvaujančių reorganizavime bendrovių valdybų (jeigu valdyba nesudaroma − bendrovės vadovo) parengtomis reorganizavimo ataskaitomis apie numatomą reorganizavimą, jeigu jos rengiamos.\n\n3. Akcininko ir kreditoriaus reikalavimu bendrovė privalo pateikti šio straipsnio 2 dalyje nurodytų dokumentų kopijas. Akcininkui dokumentų kopijos pateikiamos nemokamai. Akcininkui sutikus, šio straipsnio 2 dalyje nurodytų dokumentų kopijos gali būti pateikiamos akcininko nurodytu elektroniniu paštu. Bendrovės akcininko sutikimas išreiškiamas šio Įstatymo 63 straipsnio 5 dalyje nurodyta forma.\n\n4. Šio straipsnio 3 dalis netaikoma bendrovėms, kurių akcininkai šio straipsnio 2 dalyje nurodytus dokumentus gali neatlygintinai atsisiųsti ir išsispausdinti visą šio straipsnio 2 dalyje nurodytą laikotarpį. Šiuo atveju bendrovės akcininkams ir kreditoriams taip pat turi būti sudaryta galimybė su šiais dokumentais susipažinti bendrovės buveinėje.\n\n5. Reorganizuojamos ir dalyvaujančios reorganizavime bendrovės vadovas turi pranešti bendrovės akcininkams (rašytinį pranešimą pridėti prie šio straipsnio 2 dalyje nurodytų dokumentų ir pranešti žodžiu visuotiniame akcininkų susirinkime) apie esminius turto, teisių ir prievolių pasikeitimus nuo reorganizavimo sąlygų sudarymo dienos iki visuotinio akcininkų susirinkimo, kurio darbotvarkėje numatyta priimti sprendimą dėl bendrovės reorganizavimo, dienos. Kiekvienos reorganizuojamos ir dalyvaujančios reorganizavime bendrovės vadovas apie esminius turto, teisių ir prievolių pasikeitimus bendrovėje turi informuoti kitų reorganizuojamų ir dalyvaujančių reorganizavime bendrovių vadovus, kad šie apie tai galėtų pranešti tų bendrovių akcininkams.\n\n6. Nereikalaujama, kad reorganizuojamos ir dalyvaujančios reorganizavime bendrovės vadovas pateiktų šio straipsnio 5 dalyje nustatytą informaciją, jeigu visi kiekvienos reorganizuojamos ir dalyvaujančios reorganizavime bendrovės akcininkai su tuo sutinka. Bendrovės akcininkų sutikimas išreiškiamas šio Įstatymo 63 straipsnio 5 dalyje nurodyta forma.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art651",
      "section": "651",
      "title": "651 straipsnis. Reorganizavimo išdalijimo būdu ypatumai",
      "content": "1. Reorganizavimo išdalijimo būdu atveju nereikalaujama, kad skaidomos išdalijimo būdu bendrovės, kurios teisės ir pareigos išdalijamos kitoms po reorganizavimo tęsiančioms veiklą bendrovėms, visuotinis akcininkų susirinkimas priimtų sprendimą dėl reorganizavimo, jeigu visos po reorganizavimo išdalijimo būdu tęsiančios veiklą bendrovės kartu turi visas skaidomos išdalijimo būdu bendrovės akcijas ir yra tenkinamos šios sąlygos:\n\n1) apie reorganizavimą išdalijimo būdu paskelbiama taip, kaip nustatyta šio Įstatymo 63 straipsnio 8, 9, 10, 11 ir 12 dalyse ir šio Įstatymo 65 straipsnio 1 dalyje ne vėliau kaip likus 30 dienų iki po reorganizavimo tęsiančių veiklą bendrovių visuotinių akcininkų susirinkimų, kurių darbotvarkėse numatyta priimti sprendimus dėl bendrovės reorganizavimo išdalijimo būdu;\n\n2) ne vėliau kaip likus 30 dienų iki po reorganizavimo tęsiančių veiklą bendrovių visuotinių akcininkų susirinkimų, kurių darbotvarkėse numatyta priimti sprendimus dėl bendrovės reorganizavimo išdalijimo būdu, kiekvienam skaidomos išdalijimo būdu ir dalyvaujančios skaidyme išdalijimo būdu bendrovės akcininkui bendrovės buveinėje sudaroma galimybė susipažinti su šio Įstatymo 65 straipsnio 2 dalyje nurodytais dokumentais. Tokiu atveju taip pat taikomos šio Įstatymo 63 straipsnio 2, 3, 4 ir 5 dalys, 64 straipsnis ir 65 straipsnio 3, 4, 5 ir 6 dalys.\n\n2. Kai yra šio straipsnio 1 dalyje nurodytos sąlygos, sprendimą dėl reorganizavimo išdalijimo būdu priima po reorganizavimo tęsiančių veiklą bendrovių visuotiniai akcininkų susirinkimai.\n\nPapildyta straipsniu:\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art66",
      "section": "66",
      "title": "66 straipsnis. Prievolių įvykdymo papildomas užtikrinimas reorganizuojamų ir dalyvaujančių reorganizavime bendrovių kreditoriams",
      "content": "1. Kiekviena reorganizuojama ir dalyvaujanti reorganizavime bendrovė privalo papildomai užtikrinti prievolių įvykdymą kiekvienam to reikalaujančiam jos kreditoriui, kurio teisės atsirado ir nepasibaigė iki viešo paskelbimo apie sudarytas reorganizavimo sąlygas, jeigu yra pagrindas manyti, kad dėl reorganizavimo, atsižvelgiant į reorganizuojamos ar dalyvaujančios reorganizavime bendrovės bei po reorganizavimo veiksiančios bendrovės, kuriai pagal reorganizavimo sąlygas pereina įsipareigojimai, finansinę būklę, prievolės įvykdymas pasunkės.\n\n2. Bendrovės kreditoriai savo reikalavimus gali pateikti nuo reorganizavimo sąlygų paskelbimo pirmos dienos iki visuotinio akcininkų susirinkimo, kurio darbotvarkėje numatyta priimti sprendimą dėl bendrovės reorganizavimo.\n\n3. Bendrovė gali neteikti prievolių įvykdymo papildomo užtikrinimo, jei jos įsipareigojimų kreditoriui įvykdymas yra pakankamai užtikrintas įkeitimu, hipoteka, laidavimu ar garantija. Ginčus dėl prievolių įvykdymo papildomo užtikrinimo sprendžia teismas.\n\n4. Juridinių asmenų registro tvarkytojui negali būti teikiami dokumentai dėl bendrovių, kurios veiks po reorganizavimo, ar jų įstatų įregistravimo bei dokumentai dėl bendrovių, kurios po reorganizavimo pasibaigs, išregistravimo, jeigu nėra papildomai užtikrintas prievolių įvykdymas to reikalaujančiam kreditoriui, kaip nustatyta šio straipsnio 1 ir 2 dalyse, taip pat iki teismo sprendimo įsiteisėjimo, jeigu teisme nagrinėjamas ginčas dėl prievolių įvykdymo papildomo užtikrinimo.\n\n5. Reorganizuojamos ar dalyvaujančios reorganizavime bendrovės obligacijų savininkai turi šio straipsnio 1 ir 2 dalyse nurodytas kreditorių teises, o bendrovė obligacijų savininkų atžvilgiu turi šio straipsnio 1, 3 ir 4 dalyse nurodytas teises ir pareigas."
    },
    {
      "provision_ref": "art67",
      "section": "67",
      "title": "67 straipsnis. Akcijų keitimas reorganizuojant bendroves",
      "content": "1. Reorganizuojamų bendrovių akcijos turi būti keičiamos į po reorganizavimo veiksiančių (reorganizuojant sukurtų naujų ir po reorganizavimo tęsiančių veiklą) bendrovių akcijas, išskyrus šio straipsnio 4 dalyje nustatytą atvejį.\n\n2. Po reorganizavimo veiksiančių bendrovių akcijos po reorganizavimo pasibaigiančių bendrovių akcininkams gali būti skirstomos proporcingai arba neproporcingai reorganizuojamų bendrovių įstatiniam kapitalui.\n\n3. Kai skaidant bendrovę po reorganizavimo veiksiančių bendrovių akcijos skaidomos bendrovės akcininkams skirstomos proporcingai jų dalims skaidomos bendrovės įstatiniame kapitale, šio Įstatymo 63 straipsnio 2, 3, 4 ir 5 dalys, 64 straipsnis, 65 straipsnio 2 dalies 3, 4 ir 5 punktai ir 5 dalis netaikomi.\n\n4. Kai skaidant bendrovę po reorganizavimo veiksiančių bendrovių akcijos skaidomos bendrovės akcininkams skirstomos neproporcingai jų dalims skaidomos bendrovės įstatiniame kapitale, akcininkai, kurių akcijų nominali vertė mažesnė kaip 1/10 skaidomos bendrovės įstatinio kapitalo, ne vėliau kaip per 45 dienas nuo visuotinio akcininkų susirinkimo sprendimo reorganizuoti bendrovę priėmimo turi teisę pareikalauti, kad jų akcijas iki reorganizavimo pabaigos išpirktų skaidoma bendrovė. Tokiam akcijų išpirkimui netaikomos šio Įstatymo 54 straipsnio nuostatos. Išpirktoms akcijoms taikoma šio straipsnio 5 dalis. Išperkamų akcijų apmokėjimo kaina nustatoma atsižvelgiant į vidutinę paskutinių 6 mėnesių iki visuotinio akcininkų susirinkimo sprendimo reorganizuoti bendrovę priėmimo šių akcijų rinkos kainą. Ginčus dėl atlyginimo už akcijas dydžio sprendžia teismas. Jeigu reikalaujamų išpirkti akcijų nominali vertė viršija 1/10 skaidomos bendrovės įstatinio kapitalo, toliau pagal patvirtintas reorganizavimo sąlygas bendrovė negali būti reorganizuojama.\nStraipsnio dalies pakeitimai:\nNr. XIII-556, 2017-06-29, paskelbta TAR 2017-07-12, i. k. 2017-12059\n\n5. Po reorganizavimo pasibaigiančios bendrovės įgytos savos akcijos ar po reorganizavimo pasibaigiančios bendrovės akcijos, įgytos asmens, veikiančio savo vardu, bet dėl šios bendrovės interesų, bei tos po reorganizavimo pasibaigiančios bendrovės akcijos, kurias yra įgijusi po reorganizavimo veiksianti bendrovė ar asmuo, veikiantis savo vardu, bet dėl šios bendrovės interesų, į bendrovės, veiksiančios po reorganizavimo, akcijas nekeičiamos.\n\n6. Keičiant akcijas į naujas po reorganizavimo veiksiančių bendrovių akcijas, po reorganizavimo pasibaigiančių bendrovių akcininkams akcijų kainos skirtumas gali būti išmokamas pinigais. Išmokos pinigais negali būti didesnės kaip 10 procentų akcininkų gaunamų po reorganizavimo veiksiančių bendrovių naujų akcijų nominalios vertės.\n\nStraipsnio pakeitimai:\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art68",
      "section": "68",
      "title": "68 straipsnis. Reorganizuojamų bendrovių turto, teisių ir pareigų perėjimas",
      "content": "1. Reorganizuotų bendrovių visas turtas, teisės ir pareigos pereina po reorganizavimo veiksiančioms bendrovėms nuo naujai sukurtų bendrovių įregistravimo ar po reorganizavimo tęsiančių veiklą bendrovių pakeistų įstatų įregistravimo juridinių asmenų registre, jeigu reorganizavimo sąlygose nenustatyta kitaip. Turtas, teisės ir prievolės bendrovėms priskiriamos pagal reorganizavimo sąlygas.\n\n2. Jei skaidomos bendrovės koks nors turtas pagal reorganizavimo sąlygas nėra priskirtas kuriai nors iš bendrovių, veiksiančių po reorganizavimo, šį turtą ar lėšas, gautas jį pardavus, perima visos po reorganizavimo veiksiančios bendrovės proporcingai nuosavo kapitalo, priskirto kiekvienai iš tų bendrovių pagal reorganizavimo sąlygas, daliai.\n\n3. Jei skaidomos bendrovės kokia nors prievolė pagal reorganizavimo sąlygas nėra priskirta kuriai nors iš bendrovių, veiksiančių po reorganizavimo, už ją solidariai atsako visos po reorganizavimo veiksiančios bendrovės. Kiekvienos iš šių bendrovių atsakomybę už šią prievolę riboja nuosavo kapitalo, priskirto kiekvienai iš jų pagal reorganizavimo sąlygas, dydis.\n\n4. Kai skaidomos bendrovės kokia nors prievolė pagal reorganizavimo sąlygas yra priskirta vienai iš po reorganizavimo veiksiančių bendrovių, už šią prievolę atsako ta bendrovė. Jei ji šios prievolės ar jos dalies neįvykdo ir šio Įstatymo nustatyta tvarka nebuvo suteiktos papildomos garantijos to pareikalavusiems kreditoriams, už neįvykdytą prievolę (ar neįvykdytą jos dalį) solidariai atsako visos kitos po reorganizavimo veiksiančios bendrovės. Kiekvienos iš šių bendrovių atsakomybę riboja nuosavo kapitalo, paskirto kiekvienai iš jų pagal reorganizavimo sąlygas, dydis.\n\n5. Jei reorganizuojama bendrovė yra išleidusi kitokių nei akcijos vertybinių popierių, šių vertybinių popierių savininkams po reorganizavimo veiksiančiose bendrovėse suteikiamos teisės turi būti ne mažesnės, nei jie turėjo reorganizuotoje bendrovėje.\n\n6. Šio straipsnio 5 dalis netaikoma, jeigu kitokių nei akcijos vertybinių popierių savininkas sutinka su jo teisių pakeitimu, taip pat jeigu kitokių nei akcijos išperkamų vertybinių popierių savininkui pagal reorganizavimo sąlygas suteikiama teisė reikalauti, kad šie vertybiniai popieriai būtų išperkami. Kitokie nei akcijos išperkami vertybiniai popieriai turi būti išpirkti ne vėliau kaip per 2 mėnesius nuo reorganizavimo pabaigos, bet ne vėliau kaip iki sprendime išleisti šiuos vertybinius popierius nustatyto jų išpirkimo termino."
    },
    {
      "provision_ref": "art69",
      "section": "69",
      "title": "69 straipsnis. Reorganizavimo pabaiga",
      "content": "1. Reorganizavimas laikomas baigtu, kai įregistruojamos visos po reorganizavimo sukurtos naujos bendrovės ar įregistruojami visų tęsiančių veiklą bendrovių pakeisti įstatai.\n\n2. Iki bendrovės, kuri po reorganizavimo tęs veiklą, dokumentų pateikimo juridinių asmenų registro tvarkytojui sušaukiamas šios bendrovės visuotinis akcininkų susirinkimas tais atvejais, kai tai numatyta šiame Įstatyme ar reorganizavimo sąlygose. Šiame visuotiniame akcininkų susirinkime turi teisę dalyvauti ir balsuoti tiek po reorganizavimo tęsiančios veiklą bendrovės akcininkai, tiek po reorganizavimo pasibaigiančių bendrovių akcininkai, kuriems pagal reorganizavimo sąlygas priskirtos po reorganizavimo tęsiančios veiklą bendrovės akcijos.\n\n3. Po reorganizavimo sukuriama nauja bendrovė įregistruojama po to, kai įvyko šios bendrovės visuotinis akcininkų susirinkimas, išrinkęs pagal įstatus visuotinio akcininkų susirinkimo renkamus bendrovės organus, kai yra išrinkti valdyba (jeigu įstatuose nustatyta, kad valdyba sudaroma), bendrovės vadovas ir juridinių asmenų registro tvarkytojui pateikti įstatymuose nurodyti dokumentai.\n\n4. Šio straipsnio 2 ir 3 dalyse nurodyti visuotiniai akcininkų susirinkimai gali spręsti visus visuotinio akcininkų susirinkimo kompetencijai priskirtus klausimus.\n\n5. Reorganizuota bendrovė pasibaigia nuo jos išregistravimo iš juridinių asmenų registro.\n\n6. Reorganizuotos ir dalyvavusios reorganizavime bendrovės valdymo organų nariai, rengę ir įgyvendinę reorganizavimo sąlygas, bei pagal bendrovės sutartį su auditoriumi ar audito įmone reorganizavimo sąlygas vertinę ekspertai įstatymų nustatyta tvarka turi atlyginti dėl jų kaltės padarytą žalą tų bendrovių akcininkams.\n\nStraipsnio pakeitimai:\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art70",
      "section": "70",
      "title": "70 straipsnis. Prijungimas prie bendrovės, kuriai nuosavybės teise priklauso visos prijungiamos bendrovės akcijos",
      "content": "1. Prijungimui, kai po reorganizavimo tęsianti veiklą bendrovė yra visų prijungiamos bendrovės akcijų savininkė, netaikomi šio Įstatymo 63 straipsnio 1 dalies 4, 5, 6 ir 7 punktai, 2, 3, 4 ir 5 dalys, 64 straipsnis, 65 straipsnio 2 dalies 4 ir 5 punktai, 5 ir 6 dalys, 67 straipsnio 1 ir 2 dalys ir 69 straipsnio 6 dalis.\n\n2. Prijungimui, kai po reorganizavimo tęsianti veiklą bendrovė yra visų prijungiamos bendrovės akcijų savininkė, netaikomas šio Įstatymo 62 straipsnis, jeigu tenkinamos visos šios sąlygos:\n\n1) apie reorganizavimą prijungimo būdu paskelbiama taip, kaip nustatyta šio Įstatymo 63 straipsnio 8, 9, 10, 11 ir 12 dalyse ir šio Įstatymo 65 straipsnio 1 dalyje;\n\n2) kiekvienam po reorganizavimo tęsiančios veiklą bendrovės akcininkui šio Įstatymo 65 straipsnio 2 dalyje nustatyta tvarka sudaroma galimybė susipažinti su šio Įstatymo 65 straipsnio 2 dalies 1, 2 ir 3 punktuose nurodytais dokumentais. Tokiu atveju taip pat taikomos šio Įstatymo 65 straipsnio 3 ir 4 dalys;\n\n3) vienas ar keli po reorganizavimo tęsiančios veiklą bendrovės akcininkai, kuriems priklausančios akcijos suteikia ne mažiau kaip 1/20 visų balsų, per 30 dienų nuo dienos, kai juridinių asmenų registro tvarkytojas paskelbia apie gautas reorganizavimo sąlygas ar bendrovės interneto svetainės, kurioje skelbiamos reorganizavimo sąlygos, nuorodą, suteikiančią prieigą prie šių reorganizavimo sąlygų ir jų paskelbimo bendrovės interneto svetainėje datos, kaip nustatyta šio Įstatymo 63 straipsnio 9 ar 10 dalyje, turi teisę pareikalauti, kad būtų sušauktas po reorganizavimo tęsiančios veiklą bendrovės visuotinis akcininkų susirinkimas, tačiau akcininkai šia teise nepasinaudoja.\n\n3. Jeigu šio straipsnio 2 dalyje nustatytu atveju visuotinis akcininkų susirinkimas nešaukiamas, sprendimą dėl reorganizavimo prijungimo būdu pasibaigus šio straipsnio 2 dalies 3 punkte nurodytam terminui priima po reorganizavimo tęsiančios veiklą bendrovės valdyba, jeigu valdyba nesudaroma – bendrovės vadovas. Sprendimu dėl reorganizavimo patvirtinamos reorganizavimo sąlygos ir pakeisti po reorganizavimo tęsiančios veiklą bendrovės įstatai. Dokumentas, patvirtinantis sprendimą reorganizuoti bendrovę, ne vėliau kaip per 5 dienas turi būti pateiktas juridinių asmenų registro tvarkytojui.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art701",
      "section": "701",
      "title": "701 straipsnis. Prijungimas prie bendrovės, kuriai nuosavybės teise priklauso ne mažiau kaip 90 procentų prijungiamos bendrovės akcijų",
      "content": "1. Prijungimui, kai po reorganizavimo tęsianti veiklą bendrovė yra ne mažiau kaip 90 procentų prijungiamos bendrovės akcijų savininkė, nereikalaujama, kad po reorganizavimo tęsiančios veiklą bendrovės visuotinis akcininkų susirinkimas priimtų sprendimą dėl reorganizavimo prijungimo būdu, jeigu yra tenkinamos visos šios sąlygos:\n\n1) apie reorganizavimą prijungimo būdu paskelbiama taip, kaip nustatyta šio Įstatymo 63 straipsnio 8, 9, 10, 11 ir 12 dalyse ir šio Įstatymo 65 straipsnio 1 dalyje;\n\n2) kiekvienam po reorganizavimo tęsiančios veiklą bendrovės akcininkui šio Įstatymo 65 straipsnio 2 dalyje nustatyta tvarka sudaroma galimybė susipažinti su joje nurodytais dokumentais. Tokiu atveju taip pat taikomos šio Įstatymo 65 straipsnio 3, 4, 5 ir 6 dalys;\n\n3) vienas ar keli po reorganizavimo tęsiančios veiklą bendrovės akcininkai, kuriems priklausančios akcijos suteikia ne mažiau kaip 1/20 visų balsų, per 30 dienų nuo dienos, kai juridinių asmenų registro tvarkytojas paskelbia apie gautas reorganizavimo sąlygas ar bendrovės interneto svetainės, kurioje skelbiamos reorganizavimo sąlygos, nuorodą, suteikiančią prieigą prie šių reorganizavimo sąlygų ir jų paskelbimo bendrovės interneto svetainėje datos, kaip nustatyta šio Įstatymo 63 straipsnio 9 ar 10 dalyje, turi teisę pareikalauti, kad būtų sušauktas po reorganizavimo tęsiančios veiklą bendrovės visuotinis akcininkų susirinkimas, tačiau akcininkai šia teise nepasinaudoja.\n\n2. Prijungimui, kai po reorganizavimo tęsianti veiklą bendrovė yra ne mažiau kaip 90 procentų prijungiamos bendrovės akcijų savininkė, netaikomos šio Įstatymo 63 straipsnio 2, 3, 4 ir 5 dalys, 64 straipsnis ir 65 straipsnio 2, 3, 4, 5 ir 6 dalys, jeigu kitų prijungiamos bendrovės akcininkų reikalavimu bendrovė iki reorganizavimo pabaigos išperka jų akcijas. Akcijų išpirkimui taikomos šio Įstatymo 67 straipsnio 4 dalies nuostatos.\n\n3. Šis straipsnis netaikomas prijungimui, kai po reorganizavimo tęsianti veiklą bendrovė yra visų prijungiamos bendrovės akcijų savininkė.\n\nPapildyta straipsniu:\nNr. XI-1489, 2011-06-21, Žin., 2011, Nr. 81-3966 (2011-07-05)"
    },
    {
      "provision_ref": "art71",
      "section": "71",
      "title": "71 straipsnis. Bendrovės atskyrimas",
      "content": "1. Bendrovės, kuri tęsia veiklą, dalis gali būti atskiriama ir šiai daliai priskirtų turto, teisių bei pareigų pagrindu gali būti kuriama viena ar kelios tos pačios teisinės formos naujos bendrovės.\n\n2. Šio straipsnio 1 dalyje nurodytam atskyrimui mutatis mutandis taikomos Civilinio kodekso ir šio Įstatymo nuostatos, reglamentuojančios reorganizavimą padalijimo būdu."
    },
    {
      "provision_ref": "art72",
      "section": "72",
      "title": "72 straipsnis. Pertvarkymas",
      "content": "1. Akcinė bendrovė gali būti pertvarkoma į šių teisinių formų juridinį asmenį:\n\n1) uždarąją akcinę bendrovę;\n\n2) valstybės įmonę;\n\n3) savivaldybės įmonę;\n\n4) žemės ūkio bendrovę;\n\n5) kooperatinę bendrovę (kooperatyvą);\n\n6) tikrąją ūkinę bendriją;\n\n7) komanditinę ūkinę bendriją;\n\n8) individualią įmonę;\n\n9) viešąją įstaigą;\n\n10) mažąją bendriją.\n\n2. Uždaroji akcinė bendrovė gali būti pertvarkoma į akcinę bendrovę ar į kitą šio straipsnio 1 dalies 2–10 punktuose išvardytų teisinių formų juridinį asmenį.\n\n3. Bendrovė pertvarkoma vadovaujantis Civiliniu kodeksu, šiuo Įstatymu ir naujos teisinės formos juridinius asmenis reglamentuojančiu įstatymu.\n\n4. Nemoki bendrovė negali būti pertvarkoma.\n\n5. Sprendimą pertvarkyti bendrovę priima visuotinis akcininkų susirinkimas. Kai bendrovėje yra skirtingų klasių akcijų, sprendimas pertvarkyti bendrovę priimamas, jei jam balsuodami atskirai pritaria kiekvienos klasės akcijų savininkai (taip pat ir akcijų, nesuteikiančių balsavimo teisės, savininkai).\n\n6. Visuotinio akcininkų susirinkimo sprendimu dėl bendrovės pertvarkymo turi būti patvirtinti naujos teisinės formos juridinio asmens steigimo dokumentai ir išrinkti (sudaryti) dalyvių susirinkimo renkami organai. Visuotinio akcininkų susirinkimo sprendime, be kita ko, turi būti nurodyta:\n\n1) naujos teisinės formos juridinio asmens pavadinimas, teisinė forma, buveinė;\n\n2) naujos teisinės formos juridinio asmens veiklos tikslai;\n\n3) pertvarkomos bendrovės akcininko tapimo naujos teisinės formos juridinio asmens dalyviu tvarka, sąlygos ir terminai.\n\n7. Apie sprendimą pertvarkyti bendrovę turi būti viešai paskelbta įstatuose nurodytame šaltinyje tris kartus ne mažesniais kaip 30 dienų intervalais arba viešai paskelbta įstatuose nurodytame šaltinyje vieną kartą ir pranešta visiems bendrovės kreditoriams raštu. Pranešime turi būti nurodyti Civilinio kodekso 2.44 straipsnyje nurodyti duomenys apie bendrovę bei naujos teisinės formos juridinio asmens pavadinimas, teisinė forma ir buveinė.\n\n8. Pertvarkant akcinę bendrovę į kitos teisinės formos juridinį asmenį, iki naujos teisinės formos juridinio asmens steigimo dokumentų įregistravimo, be kita ko, turi būti uždaryta bendroji vertybinių popierių sąskaita Centriniame vertybinių popierių depozitoriume. Akcinėje bendrovėje, kuri pagal Vertybinių popierių įstatymą laikoma vertybinių popierių emitentu, be kita ko, turi būti pateiktas ir įgyvendintas oficialus siūlymas supirkti akcinės bendrovės akcijas.\nStraipsnio dalies pakeitimai:\nNr. XIII-465, 2017-06-20, paskelbta TAR 2017-06-27, i. k. 2017-10825\n\n9. Šio straipsnio 8 dalyje nurodytam oficialiam siūlymui taikomos Vertybinių popierių įstatymo nuostatos, reglamentuojančios privalomus oficialius siūlymus, jeigu ši dalis nenustato kitaip. Oficialų siūlymą teikia akcininkai, kurie balsavo už sprendimą pertvarkyti akcinę bendrovę. Šią prievolę už kitus akcininkus turi teisę įvykdyti vienas ar keletas akcininkų. Oficialaus siūlymo metu parduoti akcijas turi teisę akcininkai, sprendimo pertvarkyti akcinę bendrovę priėmimo metu balsavę prieš ar nebalsavę.\n\n10. Dokumentas, patvirtinantis sprendimą pertvarkyti bendrovę, turi būti pateiktas juridinių asmenų registro tvarkytojui ne vėliau kaip pirmą viešo paskelbimo dieną.\n\n11. Nuo sprendimo pertvarkyti bendrovę dienos ji įgyja pertvarkomos bendrovės teisinį statusą.\n\n12. Pertvarkant kitos teisinės formos juridinį asmenį į bendrovę, turtas, už kurį išduodamos bendrovės akcijos, turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka. Turto vertinimo ataskaitai taikomi reikalavimai, nustatyti šio Įstatymo 8 straipsnio 8 dalyje.\n\n13. Šio straipsnio 12 dalyje nurodyto reikalavimo įvertinti tam tikrą turtą gali būti nesilaikoma, jeigu akcijos išduodamos:\n\n1) už šio Įstatymo 45¹ straipsnio 1 dalies 1 ir 2 punktuose nurodytą turtą, kurio vertė nustatyta laikantis to straipsnio reikalavimų ir procedūrų;\n\n2) už turtą, išskyrus perleidžiamuosius vertybinius popierius ar pinigų rinkos priemones, kurio vertė nustatyta pagal atskirų turto vienetų vertes iš praėjusių finansinių metų audituotų metinių finansinių ataskaitų rinkinių, laikantis šio Įstatymo 45¹ straipsnio procedūrų, nustatytų to straipsnio 1 dalies 2 punkte nurodytam turtui.\n\n14. Pertvarkant kitos teisinės formos juridinį asmenį į bendrovę, turto vertinimo ataskaita arba šio Įstatymo 45¹ straipsnio 5 dalyje nurodyta pažyma ne vėliau kaip prieš 10 dienų iki sprendimo dėl pertvarkymo priėmimo dienos turi būti pateikta juridinių asmenų registro tvarkytojui.\n\n15. Pertvarkant kitos teisinės formos juridinį asmenį į bendrovę, jos įstatinis kapitalas turi būti ne mažesnis už šio Įstatymo 2 straipsnyje nustatytą minimalų kapitalą. Jeigu pertvarkant kitos teisinės formos juridinį asmenį į bendrovę neužtenka šio juridinio asmens turto šio Įstatymo 2 straipsnyje nustatytam minimaliam įstatiniam kapitalui sudaryti arba įsipareigojimai viršija turto vertę, pertvarkomo juridinio asmens dalyviai turi teisę mokėti papildomus įnašus.\n\n16. Pertvarkant uždarąją akcinę bendrovę, taip pat kitos įstatymuose numatytos teisinės formos juridinį asmenį į akcinę bendrovę, be kitų šiame ir kituose įstatymuose nustatytų veiksmų, turi būti:\n\n1) akcijų prospektas patvirtintas vertybinių popierių rinką reglamentuojančių teisės aktų nustatytais atvejais ir tvarka;\n\n2) išrinktas auditorius ar audito įmonė metinių finansinių ataskaitų rinkinio auditui atlikti.\n\n17. Bendrovė gali būti pertvarkoma į valstybės įmonę, kai visų jos akcijų savininkė yra valstybė.\n\n18. Bendrovė gali būti pertvarkoma į savivaldybės įmonę, kai visų jos akcijų savininkė yra savivaldybė.\n\n19. Į žemės ūkio bendrovę gali būti pertvarkoma bendrovė, kurioje yra ne mažiau kaip 2 akcininkai ir jos pajamos už žemės ūkio produkciją bei suteiktas paslaugas žemės ūkiui per praėjusius finansinius metus sudarė daugiau kaip 50 procentų visų realizavimo pajamų.\n\n20. Į kooperatinę bendrovę (kooperatyvą) gali būti pertvarkoma bendrovė, kurioje yra ne mažiau kaip 5 akcininkai.\n\n21. Į tikrąją ūkinę bendriją arba komanditinę ūkinę bendriją gali būti pertvarkoma bendrovė, kurioje yra ne mažiau kaip 2 akcininkai.\n\n22. (Neteko galios nuo 2012-09-01.)\n\n23. Į individualią įmonę gali būti pertvarkoma bendrovė, kurios visų akcijų savininkas yra vienas fizinis asmuo.\n\n24. Į mažąją bendriją gali būti pertvarkoma bendrovė, kurios visų akcijų savininkai yra fiziniai asmenys ir jų yra ne daugiau kaip 10.\n\n25. Naujos teisinės formos juridinio asmens steigimo dokumentai įregistruojami juridinių asmenų registre ir pakeičiami juridinių asmenų registro duomenys po to, kai yra išrinkti (sudaryti) naujos teisinės formos juridinio asmens valdymo organai, suteiktas papildomas prievolių įvykdymo užtikrinimas to pareikalavusiems kreditoriams ir atsirado įstatymuose numatytos aplinkybės, taip pat pateikti įstatymuose nustatyti dokumentai. Pakeisti steigimo dokumentai netenka galios, jeigu jie nebuvo pateikti juridinių asmenų registro tvarkytojui per 6 mėnesius nuo sprendimo pertvarkyti bendrovę priėmimo.\n\n26. Pertvarkymas laikomas baigtu nuo naujos teisinės formos juridinio asmens pakeistų steigimo dokumentų įregistravimo juridinių asmenų registre dienos.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. X-1580, 2008-06-05, Žin., 2008, Nr. 71-2706 (2008-06-21)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-2075, 2012-06-19, Žin., 2012, Nr. 78-4016 (2012-07-04)\nNr. XII-912, 2014-06-05, paskelbta TAR 2014-06-16, i. k. 2014-07641"
    },
    {
      "provision_ref": "art73",
      "section": "73",
      "title": "73 straipsnis. Bendrovės likvidavimas",
      "content": "1. Bendrovė gali būti likviduojama Civilinio kodekso nustatytais juridinių asmenų likvidavimo pagrindais.\n\n2. Sprendimą likviduoti bendrovę priima visuotinis akcininkų susirinkimas, juridinių asmenų registro tvarkytojas arba teismas Civilinio kodekso nustatytais atvejais. Kai sprendimą likviduoti bendrovę priima juridinių asmenų registro tvarkytojas, bendrovė likviduojama taikant Civilinio kodekso nuostatas, reglamentuojančias juridinio asmens likvidavimą juridinių asmenų registro tvarkytojo iniciatyva.\n\n3. Visuotinis akcininkų susirinkimas negali priimti sprendimo likviduoti nemokią bendrovę.\n\n4. Bendrovė dėl bankroto likviduojama Juridinių asmenų nemokumo įstatymo nustatyta tvarka.\nStraipsnio dalies pakeitimai:\nNr. XIII-2231, 2019-06-13, paskelbta TAR 2019-06-27, i. k. 2019-10348\n\n5. Visuotinis akcininkų susirinkimas ar teismas, priėmę sprendimą likviduoti bendrovę, privalo išrinkti (paskirti) jos likvidatorių.\n\n6. Nuo visuotinio akcininkų sprendimo likviduoti bendrovę priėmimo dienos bendrovė įgyja likviduojamos bendrovės statusą. Nuo išrinkimo (paskyrimo) likvidatorius įgyja bendrovės vadovo ir valdybos teises ir pareigas. Bendrovės vadovas ir valdyba netenka savo įgaliojimų nuo likvidatoriaus paskyrimo. Visuotinis akcininkų susirinkimas gali būti šaukiamas šio Įstatymo nustatyta tvarka.\n\n7. Likviduojamos bendrovės dokumentuose, kuriuos ji naudoja turėdama santykių su kitais asmenimis, be kita ko, turi būti nurodomas jos teisinis statusas „likviduojama“.\n\n8. Visuotinis akcininkų susirinkimas gali nustatyti kitą (ne sprendimo priėmimo dienos) datą, nuo kurios įsigalioja sprendimas dėl bendrovės likvidavimo, tačiau ši data negali būti ankstesnė kaip sprendimo likviduoti bendrovę priėmimo diena.\n\n9. Jei likvidavimo pagrindas yra laikotarpio, kuriam buvo įsteigta bendrovė, pabaiga, likus ne mažiau kaip 3 mėnesiams iki šio laikotarpio pabaigos, visuotinis akcininkų susirinkimas turi priimti sprendimą dėl bendrovės likvidavimo ir išrinkti likvidatorių arba priimti sprendimą pratęsti veiklos laikotarpį ir pakeisti bendrovės įstatus. Šiuo atveju priėmus sprendimą likviduoti bendrovę, bendrovė likviduojamos bendrovės statusą įgyja kitą dieną po įstatuose nustatyto veiklos laikotarpio pabaigos. Jei visuotinis akcininkų susirinkimas per nustatytą terminą likvidatoriaus neišrenka, akcininkai, kuriems priklausančios akcijos suteikia ne mažiau kaip 1/10 visų balsų, taip pat juridinių asmenų registro tvarkytojas turi teisę kreiptis į teismą, kad šis paskirtų likvidatorių.\n\n10. Apie bendrovės likvidavimą likvidatorius turi viešai paskelbti įstatuose nurodytame šaltinyje tris kartus ne mažesniais kaip 30 dienų intervalais arba viešai paskelbti įstatuose nurodytame šaltinyje vieną kartą ir pranešti visiems bendrovės kreditoriams raštu. Skelbime ar pranešime turi būti nurodyti visi Civilinio kodekso 2.44 straipsnyje nurodyti duomenys apie bendrovę.\n\n11. Likvidatorius ne vėliau kaip pirmą viešo paskelbimo apie bendrovės likvidavimą dieną turi pateikti juridinių asmenų registro tvarkytojui dokumentus, patvirtinančius sprendimą likviduoti bendrovę, ir duomenis apie save.\n\n12. Likviduojant bendrovę, akcijas pasirašę, bet jų neapmokėję asmenys turi jas apmokėti akcijų pasirašymo sutartyje nustatyta tvarka. Akcijas pasirašę asmenys gali būti atleisti nuo neįmokėtų įnašų tokios dalies, kurią jie atgautų skirstant likviduojamos bendrovės turtą, tik tuo atveju, kai bendrovės likvidavimo pagrindas yra bendrovės steigimo pripažinimas negaliojančiu vadovaujantis Civilinio kodekso 2.114 straipsniu ir bendrovė gali patenkinti prisiimtus įsipareigojimus kreditoriams.\n\n13. Likviduojama bendrovė pirmiausia turi atsiskaityti su bendrovės kreditoriais, laikantis Civilinio kodekso nustatytos kreditorių reikalavimų tenkinimo eilės. Atsiskaičius su likviduojamos bendrovės kreditoriais, išmokamas sukauptas dividendas privilegijuotųjų akcijų su kaupiamuoju dividendu savininkams. Likęs likviduojamos bendrovės turtas padalijamas akcininkams proporcingai jiems nuosavybės teise priklausančių akcijų nominaliai vertei. Analogiškai dalijamas ir vėliau išaiškėjęs bendrovės turtas. Jei bendrovės akcijos suteikia nevienodas teises, dalijant turtą į jas turi būti atsižvelgta.\n\n14. Bendrovės turtas akcininkams gali būti dalijamas ne anksčiau kaip praėjus 2 mėnesiams po to, kai buvo atlikti visi šio straipsnio 10 dalyje nustatyti veiksmai.\n\n15. Jeigu dėl bendrovės skolų mokėjimo kyla teisminių ginčų, bendrovės turtas negali būti dalijamas akcininkams tol, kol teismas neišspręs šių ginčų ir nebus atsiskaityta su kreditoriais.\n\n16. Sprendimą atšaukti bendrovės likvidavimą gali priimti sprendimą likviduoti bendrovę priėmęs visuotinis akcininkų susirinkimas ar teismas. Sprendimas likviduoti bendrovę negali būti atšauktas, jei bent vienas akcininkas gavo dalį likviduojamos bendrovės turto.\n\n17. Dokumentai, patvirtinantys sprendimą likviduoti bendrovę, taip pat atšaukti likvidavimą, turi būti pateikti juridinių asmenų registro tvarkytojui.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XII-1072, 2014-07-17, paskelbta TAR 2014-07-23, i. k. 2014-10459"
    },
    {
      "provision_ref": "art74",
      "section": "74",
      "title": "74 straipsnis. Likvidatoriaus kompetencija",
      "content": "1. Likvidatorius turi bendrovės valdybos ir bendrovės vadovo teises ir pareigas. Likvidatoriumi gali būti tik fizinis asmuo, jam keliami tie patys reikalavimai kaip ir bendrovės vadovui.\n\n2. Be kitų šiame Įstatyme ir Civiliniame kodekse nustatytų pareigų, bendrovės likvidatoriaus kompetencijai priskiriamos šios funkcijos:\n\n1) parengti likvidavimo pabaigos finansinę ataskaitą pagal paskutinės bendrovės veiklos dienos iki likvidavimo pabaigos dienos duomenis. Bendrovės, tvarkančios finansinę apskaitą vadovaudamosi tarptautiniais finansinės atskaitomybės standartais, vietoj likvidavimo pabaigos finansinės ataskaitos parengia šiuose standartuose nurodytas finansines ataskaitas;\n\n2) atsiskaičius su bendrovės kreditoriais, paskirstyti akcininkams likusį bendrovės turtą ir parengti jo perdavimo aktus;\n\n3) jeigu likviduojama akcinė bendrovė, uždaryti bendrąją vertybinių popierių sąskaitą Centriniame vertybinių popierių depozitoriume;\n\n4) perduoti likviduotos bendrovės dokumentus saugoti Dokumentų ir archyvų įstatymo nustatyta tvarka;\n\n5) parengti bendrovės likvidavimo aktą. Bendrovės likvidavimo akte aprašoma likvidavimo eiga ir patvirtinama, kad atlikti visi su likvidavimu susiję veiksmai;\n\n6) pateikti juridinių asmenų registro tvarkytojui bendrovės likvidavimo pabaigos finansinę ataskaitą arba finansines ataskaitas, kaip nurodyta šios dalies 1 punkte, bendrovės likvidavimo aktą ir kitus dokumentus, reikalingus likviduotai bendrovei išregistruoti;\n\n7) inicijuoti bendrovės interneto svetainės adreso panaikinimą, jeigu bendrovė jį turi.\n\nStraipsnio dalies pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n3. Jeigu bendrovės likvidavimas trunka ilgiau negu metus, po kiekvienų finansinių metų pabaigos ne vėliau kaip per 3 mėnesius likvidatorius sudaro metinių finansinių ataskaitų rinkinį ir likvidavimo ataskaitą. Metinių finansinių ataskaitų rinkinį, išskyrus atvejus, kai bendrovė likviduojama Civilinio kodekso 2.106 straipsnio 2, 3, 4 ir 7 punktuose nustatytais atvejais, ir likvidavimo ataskaitą tvirtina eilinis visuotinis akcininkų susirinkimas. Su šiais dokumentais turi teisę susipažinti visi akcininkai ir kreditoriai.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n4. Likvidatorius gali būti atšauktas Civilinio kodekso nustatyta tvarka.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1489, 2011-06-21, Žin., 2011, Nr. 81-3966 (2011-07-05)\n\nDevintasis skirsnis\nUŽSIENIO BENDROVIŲ FILIALAI"
    },
    {
      "provision_ref": "art75",
      "section": "75",
      "title": "75 straipsnis. Užsienio bendrovių filialų steigimas, veikla ir veiklos nutraukimas",
      "content": "1. Užsienio bendrovių filialais laikomi:\n\n1) Europos Sąjungos valstybėse narėse įsteigtų bendrovių filialai;\n\n2) Europos ekonominės erdvės susitarimo 77 straipsnyje bei XXII priedo 8 punkte nurodytose valstybėse įsteigtų bendrovių filialai;\n\n3) kitose šio straipsnio 1 ir 2 punktuose nenurodytose valstybėse įsteigtų juridinių asmenų, kurių teisinės formos yra panašios į bendrovių teisines formas, filialai.\n\n2. Užsienio bendrovės filialas laikomas įsteigtu nuo jo įregistravimo juridinių asmenų registre.\n\n3. Juridinių asmenų registrui pateikiami tik šio Įstatymo 76 straipsnyje nurodyti dokumentai ir 77 straipsnyje nurodyti duomenys. Už dokumentų ir duomenų pateikimą juridinių asmenų registrui atsako užsienio bendrovės filialo vadovas.\n\n4. Užsienio bendrovių filialų dokumentuose, kuriuos jie naudoja turėdami santykių su kitais asmenimis, turi būti Civilinio kodekso 2.44 straipsnyje nurodyta informacija apie filialą įsteigusią užsienio bendrovę bei nurodytas registras, kuriame kaupiami ir saugomi duomenys apie užsienio bendrovės filialą, ir užsienio bendrovės filialo kodas. Registras, kuriame įregistruota užsienio bendrovė, nenurodomas, jei užsienio bendrovei taikoma teisė nereikalauja įregistravimo.\n\n5. Šio straipsnio 4 dalyje nurodyta informacija turi būti ir užsienio bendrovės filialo interneto svetainėje, jeigu jis ją turi.\n\n6. Užsienio bendrovės filialas savo veikloje vadovaujasi Civiliniu kodeksu, šiuo ir kitais Lietuvos Respublikos įstatymais bei kitais teisės aktais.\n\n7. Apie užsienio bendrovės filialo veiklos nutraukimą filialo vadovas turi viešai paskelbti Vyriausybės nustatyta tvarka juridinių asmenų registro tvarkytojo leidžiamame elektroniniame leidinyje viešiems pranešimams skelbti tris kartus ne mažesniais kaip 30 dienų intervalais arba viešai paskelbti šiame leidinyje vieną kartą ir pranešti visiems kreditoriams raštu. Skelbime ar pranešime turi būti šio straipsnio 4 dalyje nurodyti duomenys ir terminas kreditorių reikalavimams pareikšti, kuris negali būti trumpesnis kaip 2 mėnesiai nuo viešo paskelbimo dienos.\n\n8. Viešai paskelbus apie užsienio bendrovės filialo veiklos nutraukimą, užsienio bendrovės filialo kreditoriai turi teisę reikalauti įvykdyti prievolę ar kad užsienio bendrovė, kuriai priklauso filialas, suteiktų papildomą prievolių įvykdymo užtikrinimą. Ginčus dėl prievolių įvykdymo ar papildomo užtikrinimo sprendžia teismas.\n\n9. Juridinių asmenų registro tvarkytojui negali būti teikiami dokumentai dėl užsienio bendrovės filialo išregistravimo, jeigu nėra įvykdytos prievolės ar papildomai užtikrintas prievolių įvykdymas to pareikalavusiems kreditoriams, taip pat iki teismo sprendimo įsiteisėjimo, jeigu teisme nagrinėjamas ginčas dėl prievolių įvykdymo ar papildomo užtikrinimo.\n\n10. Veiklą nutraukusio užsienio bendrovės filialo dokumentai iki filialo išregistravimo perduodami saugoti įmonėms Dokumentų ir archyvų įstatymo nustatyta tvarka.\nPapildymas 11 dalimi įsigalioja dieną, kurią pradeda veikti Europos Sąjungos valstybių narių centrinių, komercinių ir bendrovių registrų sąveikos sistema:\n\n11. Juridinių asmenų registro tvarkytojas, per Europos Sąjungos valstybių narių ir Europos ekonominei erdvei priklausančių valstybių centrinių, komercinių ir bendrovių registrų sąveikos sistemą gavęs informaciją apie likvidavimo procedūrų kitoje Europos Sąjungos valstybėje narėje ar Europos ekonominei erdvei priklausančioje valstybėje įsteigtai ribotos atsakomybės bendrovei pradėjimą, pertvarkymo, reorganizavimo ar buveinės perkėlimo į kitą Europos Sąjungos valstybę narę ar Europos ekonominei erdvei priklausančią valstybę procedūrų kitoje Europos Sąjungos valstybėje narėje ar Europos ekonominei erdvei priklausančioje valstybėje įsteigtai ribotos atsakomybės bendrovei pradėjimą ar jų pabaigą, nedelsdamas, bet ne vėliau kaip kitą darbo dieną nuo šios informacijos gavimo dienos, apie tai informuoja tos bendrovės filialą. Nuo tos dienos, kai juridinių asmenų registro tvarkytojas gauna informaciją apie šioje dalyje nurodytų procedūrų pradžią, bendrovės filialas įgyja atitinkamai likviduojamos užsienio bendrovės filialo, pertvarkomos užsienio bendrovės filialo, reorganizuojamos užsienio bendrovės filialo, perkeliančios buveinę į kitą Europos Sąjungos valstybę narę ar Europos ekonominei erdvei priklausančią valstybę užsienio bendrovės filialo statusą ir jo netenka tą dieną, kai juridinių asmenų registro tvarkytojas gauna informaciją apie šių procedūrų pabaigą. Šiais atvejais mutatis mutandis taikomos šio straipsnio 7, 9, 10 dalys.\nPapildymas 12 dalimi įsigalioja dieną, kurią pradeda veikti Europos Sąjungos valstybių narių centrinių, komercinių ir bendrovių registrų sąveikos sistema:\n\n12. Juridinių asmenų registro tvarkytojas, per Europos Sąjungos valstybių narių ir Europos ekonominei erdvei priklausančių valstybių centrinių, komercinių ir bendrovių registrų sąveikos sistemą gavęs informaciją apie nemokumo procedūrų (bankroto, restruktūrizavimo ar kitų analogiškų nemokiai bendrovei taikomų procedūrų) kitoje Europos Sąjungos valstybėje narėje ar Europos ekonominei erdvei priklausančioje valstybėje įsteigtai ribotos atsakomybės bendrovei pradėjimą ar jų pabaigą, nedelsdamas, bet ne vėliau kaip kitą darbo dieną nuo šios informacijos gavimo dienos, apie tai informuoja tos bendrovės filialą. Nuo tos dienos, kai juridinių asmenų registro tvarkytojas gauna informaciją apie šioje dalyje nurodytų procedūrų pradžią, bendrovės filialas įgyja nemokios užsienio bendrovės filialo statusą ir jo netenka tą dieną, kai juridinių asmenų registro tvarkytojas gauna informaciją apie šių procedūrų pabaigą. Užsienio bendrovės filialo vadovas turi apie tai nedelsdamas viešai paskelbti Vyriausybės nustatyta tvarka juridinių asmenų registro tvarkytojo leidžiamame elektroniniame leidinyje viešiems pranešimams skelbti ir ne vėliau kaip pirmą viešo paskelbimo dieną pranešti visiems kreditoriams raštu.\nPapildymas 13 dalimi įsigalioja dieną, kurią pradeda veikti Europos Sąjungos valstybių narių centrinių, komercinių ir bendrovių registrų sąveikos sistema:\n\n13. Užsienio bendrovės filialas filialo vadovo iniciatyva turi būti išregistruotas iš juridinių asmenų registro iki užsienio bendrovės išregistravimo, išskyrus atvejus, kai užsienio bendrovė išregistruota iš registro šią bendrovę pertvarkius, reorganizavus ar jos buveinę perkėlus į kitą Europos Sąjungos valstybę narę ar Europos ekonominei erdvei priklausančią valstybę.\n\nStraipsnio pakeitimai:\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XII-985, 2014-06-26, paskelbta TAR 2014-07-07, i. k. 2014-09904"
    },
    {
      "provision_ref": "art76",
      "section": "76",
      "title": "76 straipsnis. Juridinių asmenų registrui pateikiami užsienio bendrovės ir jos filialo dokumentai",
      "content": "1. Juridinių asmenų registrui turi būti pateikiami šie užsienio bendrovės ir jos filialo dokumentai:\n\n1) registro, kuriame saugoma užsienio bendrovės byla, išrašas, patvirtinantis, kad užsienio bendrovė įregistruota registre;\n\n2) užsienio bendrovės steigimo dokumentai, steigimo sutartis ir įstatai, jeigu tai yra atskiri dokumentai, taip pat visi šių dokumentų pakeitimai;\n\n3) ne vėliau kaip per 12 mėnesių nuo finansinių metų, už kuriuos parengti toliau šiame  punkte nurodyti dokumentai, paskutinės dienos užsienio bendrovės metinių finansinių ataskaitų rinkinys ir vadovybės ataskaita arba tvarumo ataskaita (jeigu rengiama pagal valstybės, kurioje įsteigta užsienio bendrovė, teisę) kartu su auditoriaus išvada (tais atvejais, kai auditas yra privalomas pagal valstybės, kurioje įsteigta užsienio bendrovė, teisę) bei tvarumo atskaitomybės užtikrinimo išvada, kai į vadovybės ataskaitą valstybės, kurioje įsteigta užsienio bendrovė, teisę privalo būti įtraukta informacija tvarumo klausimais arba teikiama tvarumo ataskaita, taip pat, jeigu turi būti rengiami, metinių konsoliduotųjų finansinių ataskaitų rinkinys ir konsoliduotoji vadovybės ataskaita arba konsoliduotoji tvarumo ataskaita (jeigu rengiama pagal valstybės, kurioje įsteigta užsienio bendrovė, teisę) kartu su auditoriaus išvada (tais atvejais, kai auditas yra privalomas pagal valstybės, kurioje įsteigta užsienio bendrovė, teisę) bei tvarumo atskaitomybės užtikrinimo išvada, kai į konsoliduotąją vadovybės ataskaitą pagal valstybės, kurioje įsteigta užsienio bendrovė, teisę privalo būti įtraukta informacija tvarumo klausimais arba teikiama konsoliduotoji tvarumo ataskaita;\nStraipsnio punkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4) dokumentai, patvirtinantys nemokiai bendrovei taikomas procedūras.\n\n2. Jeigu šio Įstatymo 75 straipsnio 1 dalies 3 punkte nurodytų užsienio bendrovių metinių finansinių ataskaitų rinkinys sudaromas vadovaujantis kitokiais, negu Europos Sąjungoje taikomi, reikalavimais, turi būti sudarytas ir vietoj šio straipsnio 1 dalies 3 punkte nurodyto užsienio bendrovės metinių finansinių ataskaitų rinkinio juridinių asmenų registrui pateiktas užsienio bendrovės filialo metinių finansinių ataskaitų rinkinys. Užsienio bendrovės filialo metinių finansinių ataskaitų rinkinys sudaromas finansinę apskaitą ir finansinę atskaitomybę reglamentuojančių Lietuvos Respublikos teisės aktų nustatyta tvarka.\nStraipsnio dalies pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115\n\n3. Šio straipsnio 1 dalies 1 ir 2 punktuose nurodyti dokumentai turi būti legalizuoti teisės aktų nustatyta tvarka, išskyrus tarptautinių sutarčių nustatytus atvejus.\n\n4. Šio Įstatymo 75 straipsnio 1 dalies 1 ir 2 punktuose nurodytos užsienio bendrovės, įsteigusios daugiau nei vieną filialą, gali pasirinkti, kurio filialo byloje bus saugomi šio straipsnio 1 dalyje nurodyti dokumentai. Tokiu atveju kitų filialų bylose turi būti nurodytas tokio pasirinkto filialo pavadinimas, kodas ir registro tvarkytojas.\n\n5. Šio Įstatymo 75 straipsnio 1 dalies 3 punkte nurodytos užsienio bendrovės be dokumentų, nurodytų šio straipsnio 1 dalyje, bent kartą per metus juridinių asmenų registrui turi pateikti dokumentą, patvirtinantį užsienio bendrovės pasirašyto kapitalo dydį, jeigu pasirašyto kapitalo dydis nėra nurodytas šio straipsnio 1 dalies 2 punkte nurodytuose dokumentuose.\n\nStraipsnio pakeitimai:\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XII-985, 2014-06-26, paskelbta TAR 2014-07-07, i. k. 2014-09904"
    },
    {
      "provision_ref": "art77",
      "section": "77",
      "title": "77 straipsnis. Juridinių asmenų registro duomenys apie užsienio bendrovę ir jos filialą",
      "content": "1. Juridinių asmenų registre apie užsienio bendrovę ir jos filialą nurodomi šie duomenys:\n\n1) filialo adresas;\n\n2) filialo veikla;\n\n3) užsienio bendrovės pavadinimas ir teisinė forma bei filialo pavadinimas, jeigu jis skiriasi nuo užsienio bendrovės pavadinimo;\n\n4) duomenys apie asmenis, kurie kaip užsienio bendrovės organų nariai veikia užsienio bendrovės vardu esant santykiams su trečiaisiais asmenimis ir teismo procesuose, jų paskyrimo bei įgaliojimų pabaigos datos;\n\n5) duomenys apie tai, ar šios dalies 4 punkte nurodyti asmenys, veikdami užsienio bendrovės vardu, gali veikti vienvaldiškai ar privalo veikti bendrai, jų teisių ribos, įgaliojimų terminas, jeigu jis yra nustatytas;\n\n6) duomenys apie filialo vadovą, jo paskyrimo bei įgaliojimų pabaigos datos ir parašo pavyzdys;\n\n7) užsienio bendrovės likvidatorių paskyrimo data, kai bendrovė likviduojama, duomenys apie likvidatorius, jų teisių ribos ir parašų pavyzdžiai;\n\n8) užsienio bendrovės pasibaigimo data;\n\n9) filialo veiklos nutraukimo data.\n\n2. Apie šio Įstatymo 75 straipsnio 1 dalies 1 ir 2 punktuose nurodytų užsienio bendrovių filialus juridinių asmenų registre, be šio straipsnio 1 dalyje nustatytų duomenų, taip pat nurodomas registras, kuriame laikoma užsienio bendrovės byla, ir bendrovės numeris tame registre.\n\n3. Apie šio Įstatymo 75 straipsnio 1 dalies 3 punkte nurodytų užsienio bendrovių filialus juridinių asmenų registre, be šio straipsnio 1 dalyje nustatytų, taip pat nurodomi šie duomenys:\n\n1) užsienio bendrovei taikoma teisė;\n\n2) užsienio bendrovės teisinė forma, buveinė, veiklos sritis;\n\n3) jei pagal užsienio bendrovei taikomą teisę reikia įregistravimo – registras, kuriame įregistruota užsienio bendrovė, ir jos registravimo numeris tame registre;\n\n4) užsienio bendrovės pasirašyto kapitalo dydis, jeigu šis dydis nėra pažymėtas užsienio bendrovės steigimo dokumentuose.\n\nStraipsnio pakeitimai:\nNr. XI-564, 2009-12-15, Žin., 2009, Nr. 154-6945 (2009-12-28)\n\nDEŠIMTASIS skirsnis\nBAIGIAMOSIOS NUOSTATOS ir įstatymo įsigaliojimas"
    },
    {
      "provision_ref": "art78",
      "section": "78",
      "title": "78 straipsnis. Baigiamosios nuostatos",
      "content": "1. Šio Įstatymo 16 straipsnio 1 dalies 6 punkto, 20 straipsnio 1 dalies 6 punkto, 22 straipsnio 3 ir 4 dalių, 261, 262 straipsnių, 28 straipsnio 1 dalies 13 punkto, 302, 303 straipsnių, 32 straipsnio 1 dalies 10 punkto, 34 straipsnio 1 dalies 4 punkto, 21, 31 ir 92 dalių, 37 straipsnio 12 dalies 5, 6 ir 7 punktų, 373 straipsnio nuostatos netaikomos Kolektyvinio investavimo subjektų įstatyme nurodytiems kolektyvinio investavimo subjektams, išskyrus uždaro tipo kolektyvinio investavimo subjektus. Šio Įstatymo 19 straipsnio 2 dalyje nustatytas reikalavimas sudaryti kolegialų organą, atliekantį priežiūros funkcijas, netaikomas Kolektyvinio investavimo subjektų įstatyme nurodytoms investicinėms bendrovėms, kurių teisinė forma yra akcinė bendrovė, kurios akcijomis leista prekiauti reguliuojamoje rinkoje.\nStraipsnio dalies pakeitimai:\nNr. XIII-2249, 2019-06-27, paskelbta TAR 2019-07-05, i. k. 2019-11167\nNr. XIV-1540, 2022-11-17, paskelbta TAR 2022-11-29, i. k. 2022-24190\n\n2. Jeigu akcinės bendrovės išleidžiamų perleidžiamųjų vertybinių popierių ar uždarosios akcinės bendrovės obligacijų bendra pardavimo vertė yra 1–8 milijonai eurų per 12 mėnesių laikotarpį, prieš viešą jų siūlymą Lietuvos Respublikoje turi būti parengtas ir paskelbtas informacinis dokumentas Vertybinių popierių įstatymo nustatyta tvarka arba, kai akcijos ar obligacijos platinamos per sutelktinio finansavimo paslaugų teikėjo sutelktinio finansavimo platformą, turi būti parengtas pagrindinės informacijos apie investiciją dokumentas, kaip tai nustatyta Reglamente (ES) 2020/1503.\nStraipsnio dalies pakeitimai:\nNr. XII-1224, 2014-10-14, paskelbta TAR 2014-10-22, i. k. 2014-14524\nNr. XII-2444, 2016-06-16, paskelbta TAR 2016-06-27, i. k. 2016-17729\nNr. XIII-2357, 2019-07-16, paskelbta TAR 2019-07-19, i. k. 2019-11979\nNr. XIV-827, 2021-12-23, paskelbta TAR 2021-12-30, i. k. 2021-27719\n\n3. Uždarosios akcinės bendrovės, įsteigtos iki 2014 m. sausio 1 d., kuriose yra daugiau negu vienas akcininkas ir kurių akcininkai ar duomenys apie juos nesikeitė nuo 2014 m. sausio 1 d. iki 2014 m. liepos 1 d., šio Įstatymo 411 straipsnio 2 dalies 2–6 punktuose nurodytus duomenis apie savo akcininkus Juridinių asmenų dalyvių informacinės sistemos tvarkytojui turi pateikti iki 2014 m. liepos 10 d.\n\n4. Šio Įstatymo nuostatos dėl dividendų už trumpesnį negu finansiniai metai laikotarpį skyrimo netaikomos bankams, kitoms kredito ir finansų įstaigoms, reguliuojamosios rinkos operatoriui, kaip jis apibrėžtas Finansinių priemonių rinkų įstatyme, Centriniam vertybinių popierių depozitoriumui, draudimo ir perdraudimo įmonėms.\nStraipsnio dalies pakeitimai:\nNr. XIII-465, 2017-06-20, paskelbta TAR 2017-06-27, i. k. 2017-10825\n\n5. Jeigu bendrovės steigimo sutartis ar steigimo aktas sudaryti iki 2014 m. gruodžio 31 d., tačiau bendrovei įregistruoti juridinių asmenų registre reikalingus dokumentus juridinių asmenų registro tvarkytojui numatoma pateikti po šios datos, įstatinio kapitalo dydis ir akcijų nominali vertė bendrovės steigimo sutartyje ar steigimo akte ir įstatuose nurodomi eurais euro centų tikslumu.\nPapildyta straipsnio dalimi:\nNr. XII-1224, 2014-10-14, paskelbta TAR 2014-10-22, i. k. 2014-14524\n\n6. Jeigu visuotinio akcininkų susirinkimo sprendimas pakeisti bendrovės įstatus priimtas iki 2014 m. gruodžio 31 d., tačiau pakeisti įstatai juridinių asmenų registro tvarkytojui numatomi pateikti po šios datos, įstatinio kapitalo dydis ir akcijų nominali vertė įstatuose nurodomi eurais euro centų tikslumu. Akcijų nominalios vertės išraiška litais pakeičiama į išraišką eurais euro centų tikslumu Lietuvos Respublikos euro įvedimo Lietuvos Respublikoje įstatyme nustatyta tvarka. Įstatinio kapitalo dydis lygus visų pasirašytų bendrovės akcijų nominalių verčių eurais euro centų tikslumu sumai.\nPapildyta straipsnio dalimi:\nNr. XII-1224, 2014-10-14, paskelbta TAR 2014-10-22, i. k. 2014-14524\n\n7. Bendrovių, įsteigtų iki 2014 m. gruodžio 31 d., įstatų keitimą, kai jie keičiami dėl įstatuose nurodyto įstatinio kapitalo dydžio ir akcijų nominalios vertės išraiškos litais keitimo į išraišką eurais, ir kitų dėl euro įvedimo atsirandančių pareigų vykdymą šis Įstatymas reglamentuoja tiek, kiek Lietuvos Respublikos akcinių bendrovių ir uždarųjų akcinių bendrovių įstatinio kapitalo ir vertybinių popierių nominalios vertės išraiškos eurais ir šių bendrovių įstatų keitimo įstatymas nenustato kitaip.\nPapildyta straipsnio dalimi:\nNr. XII-1224, 2014-10-14, paskelbta TAR 2014-10-22, i. k. 2014-14524\n\n8. Nuo 2015 m. sausio 1 d. juridinių asmenų registrui pateikiamuose bendrovių įstatuose įstatinio kapitalo dydis ir akcijų nominali vertė turi būti nurodyti eurais euro centų tikslumu.\nPapildyta straipsnio dalimi:\nNr. XII-1224, 2014-10-14, paskelbta TAR 2014-10-22, i. k. 2014-14524\n\nStraipsnio pakeitimai:\nNr. X-1015, 2007-01-12, Žin., 2007, Nr. 12-489 (2007-01-30)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-564, 2009-12-15, Žin., 2009, Nr. 154-6945 (2009-12-28)\nNr. XI-1689, 2011-11-17, Žin., 2011, Nr. 146-6835 (2011-12-01)\nNr. XI-1798, 2011-12-15, Žin., 2011, Nr. 160-7565 (2011-12-28)\nNr. XII-594, 2013-11-14, Žin., 2013, Nr. 120-6058 (2013-11-23)"
    },
    {
      "provision_ref": "art79",
      "section": "79",
      "title": "79 straipsnis. Įstatymo įsigaliojimas ir įgyvendinimas",
      "content": "1. Šis Įstatymas įsigalioja nuo 2004 m. sausio 1 d.\n\n2. Nuo šio Įstatymo įsigaliojimo Lietuvos Respublikos akcinių bendrovių įstatymas Nr. I-528 (Žin., 1994, Nr. 55-1046, Nr. 102-2050; 1995, Nr. 21-492, Nr. 41-993,Nr. 107-2393; 1996, Nr. 1-4, Nr. 100-2257, Nr. 126-2947; 1997, Nr. 69-1739; 1998, Nr. 36-961, Nr. 115-3246; 1999, Nr. 86-2562; 2000, Nr. 15-380, Nr. 28-760; 2001, Nr. 34-1125) taikomas reorganizuoti ir likviduoti bendrovėms, dėl kurių reorganizavimo ir likvidavimo sprendimai priimti iki 2001m. birželio 30 d.\n\n3. Lietuvos Respublikos akcinių bendrovių įstatymas Nr. VIII-1835 (Žin., 2000, Nr. 64-1914, Nr. 113-3614; 2001, Nr. 112-4081; 2002, Nr. 43-1607, Nr. 72-3013, Nr. 101-4495, Nr. 124-5628) taikomas reorganizuoti ir likviduoti bendrovėms, dėl kurių reorganizavimo ir likvidavimo sprendimai priimti nuo 2001 m. liepos 1 d. iki šio Įstatymo įsigaliojimo.\n\n4. Nuo šio Įstatymo įsigaliojimo kituose teisės aktuose vartojama sąvoka „bendrovės administracijos vadovas“ atitinka sąvoką „bendrovės vadovas“.\n\n5. Šiame Įstatyme nustatytos normos dėl bendrovių registravimo juridinių asmenų registre bei juridinių asmenų registro tvarkytojo pareigos paskelbti apie šiame Įstatyme nurodytus skelbtinus faktus įsigalioja nuo juridinių asmenų registro veiklos pradžios.\n\n6. Iki juridinių asmenų registro veiklos pradžios:\n\n1) bendrovės, jų filialai ir atstovybės bei jų dokumentai ir duomenys registruojami ir kaupiami Lietuvos Respublikos įmonių rejestre;\n\n2) dokumentai, kurie šio Įstatymo nustatyta tvarka turi būti pateikti juridinių asmenų registro tvarkytojui, pateikiami Įmonių rejestro tvarkytojui;\n\n3) terminai, kurie šio Įstatymo nustatytais atvejais turi būti skaičiuojami nuo juridinių asmenų registro tvarkytojo paskelbimo apie šiame Įstatyme nurodytus faktus, skaičiuojami nuo nustatytų dokumentų gavimo Įmonių rejestre.\n\n7. Nuo juridinių asmenų registro veiklos pradžios:\n\n1) Įmonių rejestre kaupti dokumentai ir duomenys laikomi juridinių asmenų registro dokumentais ir duomenimis;\n\n2) Įmonių rejestre įregistruotos bendrovės, jų filialai ir atstovybės laikomi įregistruotais juridinių asmenų registre.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\nLietuvos Respublikos\nakcinių bendrovių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2007 m. liepos 11 d. Europos Parlamento ir Tarybos direktyva 2007/36/EB dėl naudojimosi tam tikromis akcininkų teisėmis bendrovėse, kurių akcijos įtrauktos į prekybą reguliuojamoje rinkoje, su paskutiniais pakeitimais, padarytais 2014 m. gegužės 15 d. Europos Parlamento ir Tarybos direktyva 2014/59/ES.\n\n2. 2009 m. rugsėjo 16 d. Europos Parlamento ir Tarybos direktyva 2009/102/EB bendrovių teisės srityje dėl vienanarių privačių ribotos atsakomybės bendrovių.\n\n3. 2013 m. birželio 26 d. Europos Parlamento ir Tarybos direktyva 2013/34/ES dėl tam tikrų rūšių įmonių metinių finansinių ataskaitų, konsoliduotųjų finansinių ataskaitų ir susijusių pranešimų, kuria iš dalies keičiama Europos Parlamento ir Tarybos direktyva 2006/43/EB ir panaikinamos Tarybos direktyvos 78/660/EEB ir 83/349/EEB, su paskutiniais pakeitimais, padarytais 2022 m. gruodžio 14 d. Europos Parlamento ir Tarybos Direktyva (ES) 2022/2464.\nPunkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4. 2017 m. gegužės 17 d. Europos Parlamento ir Tarybos direktyva (ES) 2017/828, kuria iš dalies keičiamos Direktyvos 2007/36/EB nuostatos, susijusios su akcininkų ilgalaikio dalyvavimo skatinimu.\n\n5. 2017 m. birželio 14 d. Europos Parlamento ir Tarybos direktyva (ES) 2017/1132 dėl tam tikrų bendrovių teisės aspektų su paskutiniais pakeitimais, padarytais 2019 m. birželio 20 d. Europos Parlamento ir Tarybos direktyva (ES) 2019/1151.\nPunkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nPriedo pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XII-912, 2014-06-05, paskelbta TAR 2014-06-16, i. k. 2014-07641\nNr. XII-985, 2014-06-26, paskelbta TAR 2014-07-07, i. k. 2014-09904\nPriedo pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115"
    }
  ],
  "definitions": [
    {
      "term": "Neteko galios nuo 2024",
      "definition": "07-01\nStraipsnio dalies naikinimas:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n14. Viešai siūlomų obligacijų sąskaitos tvarkomos vertybinių popierių rinką reglamentuojančių teisės aktų nustatyta tvarka.\n\n15. Vertybinių popierių viešosios apyvartos tarpininko ir viešo vertybinių popierių siūlymo sąvokos šiame Įstatyme yra suprantamos taip, kaip jos apibrėžtos Lietuvos Respublikos vertybinių popierių įstatyme. Obligacijų savininkų patikėtinio sąvoka šiame Įstatyme yra suprantama taip, kaip ji apibrėžta Akcinių bendrovių ir uždarųjų akcinių bendrovių obligacijų savininkų interesų gynimo įstatyme.\nTAR pastaba. 55 straipsnio nuostatos taikomos akcinėms bendrovėms ir uždarosioms akcinėms bendrovėms, kurios sprendimą dėl obligacijų emisijos priėmė įsigaliojus (2016-11-01) įstatymui Nr. XII-2444.\nAkcinių bendrovių, kurios sprendimą dėl obligacijų emisijos priėmė iki įstatymo Nr. XII-2444 įsigaliojimo dienos (2016-11-01), obligacijų savininkų interesai ginami vadovaujantis sprendimo priėmimo metu galiojusiomis Lietuvos Respublikos akcinių bendrovių įstatymo 55 straipsnio 6, 7 ir 8 dalių nuostatomis.\n\nStraipsnio pakeitimai:\nNr. X-271, 2005-06-23, Žin., 2005, Nr. 84-3109 (2005-07-12)\nStraipsnio pakeitimai:\nNr. XII-2444, 2016-06-16, paskelbta TAR 2016-06-27, i. k. 2016-17729",
      "source_provision": "art55"
    },
    {
      "term": "Nuo šio Įstatymo įsigaliojimo Lietuvos Respublikos akcinių bendrovių įstatymas Nr. I",
      "definition": "528 (Žin., 1994, Nr. 55-1046, Nr. 102-2050; 1995, Nr. 21-492, Nr. 41-993,Nr. 107-2393; 1996, Nr. 1-4, Nr. 100-2257, Nr. 126-2947; 1997, Nr. 69-1739; 1998, Nr. 36-961, Nr. 115-3246; 1999, Nr. 86-2562; 2000, Nr. 15-380, Nr. 28-760; 2001, Nr. 34-1125) taikomas reorganizuoti ir likviduoti bendrovėms, dėl kurių reorganizavimo ir likvidavimo sprendimai priimti iki 2001m. birželio 30 d.",
      "source_provision": "art79"
    },
    {
      "term": "Lietuvos Respublikos akcinių bendrovių įstatymas Nr. VIII",
      "definition": "1835 (Žin., 2000, Nr. 64-1914, Nr. 113-3614; 2001, Nr. 112-4081; 2002, Nr. 43-1607, Nr. 72-3013, Nr. 101-4495, Nr. 124-5628) taikomas reorganizuoti ir likviduoti bendrovėms, dėl kurių reorganizavimo ir likvidavimo sprendimai priimti nuo 2001 m. liepos 1 d. iki šio Įstatymo įsigaliojimo.\n\n4. Nuo šio Įstatymo įsigaliojimo kituose teisės aktuose vartojama sąvoka „bendrovės administracijos vadovas“ atitinka sąvoką „bendrovės vadovas“.\n\n5. Šiame Įstatyme nustatytos normos dėl bendrovių registravimo juridinių asmenų registre bei juridinių asmenų registro tvarkytojo pareigos paskelbti apie šiame Įstatyme nurodytus skelbtinus faktus įsigalioja nuo juridinių asmenų registro veiklos pradžios.\n\n6. Iki juridinių asmenų registro veiklos pradžios:\n\n1) bendrovės, jų filialai ir atstovybės bei jų dokumentai ir duomenys registruojami ir kaupiami Lietuvos Respublikos įmonių rejestre;\n\n2) dokumentai, kurie šio Įstatymo nustatyta tvarka turi būti pateikti juridinių asmenų registro tvarkytojui, pateikiami Įmonių rejestro tvarkytojui;\n\n3) terminai, kurie šio Įstatymo nustatytais atvejais turi būti skaičiuojami nuo juridinių asmenų registro tvarkytojo paskelbimo apie šiame Įstatyme nurodytus faktus, skaičiuojami nuo nustatytų dokumentų gavimo Įmonių rejestre.\n\n7. Nuo juridinių asmenų registro veiklos pradžios:\n\n1) Įmonių rejestre kaupti dokumentai ir duomenys laikomi juridinių asmenų registro dokumentais ir duomenimis;\n\n2) Įmonių rejestre įregistruotos bendrovės, jų filialai ir atstovybės laikomi įregistruotais juridinių asmenų registre.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\nLietuvos Respublikos\nakcinių bendrovių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2007 m. liepos 11 d. Europos Parlamento ir Tarybos direktyva 2007/36/EB dėl naudojimosi tam tikromis akcininkų teisėmis bendrovėse, kurių akcijos įtrauktos į prekybą reguliuojamoje rinkoje, su paskutiniais pakeitimais, padarytais 2014 m. gegužės 15 d. Europos Parlamento ir Tarybos direktyva 2014/59/ES.\n\n2. 2009 m. rugsėjo 16 d. Europos Parlamento ir Tarybos direktyva 2009/102/EB bendrovių teisės srityje dėl vienanarių privačių ribotos atsakomybės bendrovių.\n\n3. 2013 m. birželio 26 d. Europos Parlamento ir Tarybos direktyva 2013/34/ES dėl tam tikrų rūšių įmonių metinių finansinių ataskaitų, konsoliduotųjų finansinių ataskaitų ir susijusių pranešimų, kuria iš dalies keičiama Europos Parlamento ir Tarybos direktyva 2006/43/EB ir panaikinamos Tarybos direktyvos 78/660/EEB ir 83/349/EEB, su paskutiniais pakeitimais, padarytais 2022 m. gruodžio 14 d. Europos Parlamento ir Tarybos Direktyva (ES) 2022/2464.\nPunkto pakeitimai:\nNr. XIV-2820, 2024-06-25, paskelbta TAR 2024-06-30, i. k. 2024-12157\n\n4. 2017 m. gegužės 17 d. Europos Parlamento ir Tarybos direktyva (ES) 2017/828, kuria iš dalies keičiamos Direktyvos 2007/36/EB nuostatos, susijusios su akcininkų ilgalaikio dalyvavimo skatinimu.\n\n5. 2017 m. birželio 14 d. Europos Parlamento ir Tarybos direktyva (ES) 2017/1132 dėl tam tikrų bendrovių teisės aspektų su paskutiniais pakeitimais, padarytais 2019 m. birželio 20 d. Europos Parlamento ir Tarybos direktyva (ES) 2019/1151.\nPunkto pakeitimai:\nNr. XIV-1540, 2022-11-17, paskelbta TAR 2022-11-29, i. k. 2022-24190\n\nPriedo pakeitimai:\nNr. X-750, 2006-07-11, Žin., 2006, Nr. 82-3252 (2006-07-27)\nNr. X-1540, 2008-05-15, Žin., 2008, Nr. 63-2378 (2008-06-03)\nNr. X-1805, 2008-11-11, Žin., 2008, Nr. 135-5241 (2008-11-25)\nNr. XI-354, 2009-07-17, Žin., 2009, Nr. 91-3914 (2009-07-31)\nNr. XI-1489, 2011-06-21, Žin., 2011, Nr. 81-3966 (2011-07-05)\nNr. XII-912, 2014-06-05, paskelbta TAR 2014-06-16, i. k. 2014-07641\nNr. XII-985, 2014-06-26, paskelbta TAR 2014-07-07, i. k. 2014-09904\nPriedo pakeitimai:\nNr. XIV-688, 2021-11-23, paskelbta TAR 2021-12-03, i. k. 2021-25115",
      "source_provision": "art79"
    }
  ]
}
