{
  "id": "lt-law-viii-660",
  "type": "statute",
  "title": "Lietuvos Respublikos 1988 metų Jungtinių Tautų konvencijos dėl kovos su neteisėta narkotinių ir psichotropinių medžiagų apyvarta ratifikavimo įstatymas",
  "short_name": "VIII-660",
  "status": "in_force",
  "issued_date": "1998-03-12",
  "in_force_date": "1998-04-22",
  "url": "https://e-tar.lt/portal/lt/legalAct/TAR.43FFE83C3CAE/hYLTHUOIpz",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir atsižvelgdamas į Lietuvos Respublikos Prezidento 1998 m. sausio 27 d. dekretą Nr. 1513 „Dėl teikimo Lietuvos Respublikos Seimui ratifikuoti 1988 metų Jungtinių Tautų Konvenciją dėl kovos su neteisėta narkotinių ir psichotropinių medžiagų apyvarta“, ratifikuoja su išlyga ir pareiškimais 1988 metų Jungtinių Tautų Konvenciją dėl kovos su neteisėta narkotinių ir psichotropinių medžiagų apyvarta (toliau – Konvencija).\n\nStraipsnio pakeitimai:\nNr. XIV-3102, 2024-11-12, paskelbta TAR 2024-11-19, i. k. 2024-20122"
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Lietuvos Respublikos Seimas pareiškia, kad:\n\n1) Lietuvos Respublikos teisingumo ministerija ir Generalinė prokuratūra yra institucijos, atsakingos ir įgaliotos pagal prašymus teikti tarpusavio teisinę pagalbą arba perduoti juos vykdyti atitinkamoms kompetentingoms institucijoms (Konvencijos 7 straipsnio 8 punktas);\n\n2) prie prašymų teikti teisinę pagalbą bei su jais susijusių dokumentų, pateikiamų Lietuvos Respublikai, turi būti pridedami atitinkami vertimai į anglų, rusų arba lietuvių kalbas, jei minėti dokumentai nėra surašyti viena iš šių kalbų (Konvencijos 7 straipsnio 9 punktas);\n\n3) Lietuvos Respublikos valstybės sienos apsaugos tarnyba yra institucija, atsakinga už paklausimų, gautų pagal Konvencijos 17 straipsnio 3 ir 4 punktus, vykdymą (Konvencijos 17 straipsnio 7 punktas).\nStraipsnio punkto pakeitimai:\nNr. VIII-2002, 2000-10-10, Žin., 2000, Nr. 92-2854 (2000-10-31), i. k. 1001010ISTAIII-2002"
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos išlyga",
      "content": "Lietuvos Respublika pareiškia, kad Konvencija nebus teisinis Lietuvos piliečių ekstradicijos pagrindas, kaip tai yra numatyta Lietuvos Respublikos Konstitucijoje (Konvencijos 6 straipsnis).\n\nStraipsnio pakeitimai:\nNr. XIV-3102, 2024-11-12, paskelbta TAR 2024-11-19, i. k. 2024-20122"
    },
    {
      "provision_ref": "art4",
      "section": "4",
      "title": "4 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė paskiria instituciją, kuri, vadovaudamasi Konvencijos 20 straipsniu, teiks Komitetui informaciją apie Konvencijos galiojimą Lietuvos teritorijoje bei kitą šiame Konvencijos straipsnyje nurodytą informaciją.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS"
    }
  ],
  "definitions": []
}
