{
  "id": "lt-law-viii-1294",
  "type": "statute",
  "title": "Lietuvos Respublikos prekybos, pramonės ir amatų rūmų įstatymo 2, 3, 5, 9, 10 straipsnių pakeitimo ir papildymo įstatymas",
  "short_name": "VIII-1294",
  "status": "in_force",
  "issued_date": "1999-07-07",
  "in_force_date": "1999-07-23",
  "url": "https://e-tar.lt/portal/lt/legalAct/TAR.AA355D288294/oFwMjkNYZT",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 1 dalį ir ją išdėstyti taip:\n\n„Rūmai yra savanoriški juridinių bei fizinių asmenų, užsiimančių Lietuvos Respublikos įstatymų reglamentuojama ekonomine veikla, susivienijimai, ne pelno organizacijos, įgyvendinančios verslo savivaldos principus.“\n\n2. Papildyti 2 straipsnį nauja 2 dalimi:\n\n„Šiame įstatyme ne pelno organizacija – tai įstatymų nustatyta tvarka įsteigtas juridinio asmens teises turintis subjektas, kurio veiklos tikslas nėra pelno siekimas. Ji moka įstatymų nustatytą pelno mokestį, gauto pelno negali skirstyti steigėjams ir nariams.“\n\n3. Buvusias 2 straipsnio 2 ir 3 dalis laikyti atitinkamai 3 ir 4 dalimis."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„Rūmų nariais gali būti visų rūšių įmonės, įregistruotos Lietuvos Respublikos įmonių rejestre, fiziniai asmenys, turintys įstatymų nustatyta tvarka leidimus užsiimti ekonomine veikla, taip pat švietimo, mokslo ir studijų institucijos. Į Rūmų narius priimama pagal teritorinį principą, atsižvelgiant į įmonės, organizacijos ar fizinio asmens teisinės registracijos vietą. Įmonės, organizacijos ir fiziniai asmenys, norėdami tapti kito regiono Rūmų nariais, pirmiausia privalo įstoti į savo regiono Rūmus. Švietimo, mokslo ir studijų institucijos gali tapti tų Rūmų nariais, kurių veiklos teritorijoje vyksta nuolatinė jų veikla. Į Rūmų narius priimama arba narystė Rūmuose nutraukiama pagal Rūmų įstatuose nustatytą tvarką.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies pakeitimas ir papildymas",
      "content": "1. Pakeisti 5 straipsnio 1 dalies 8 punktą, papildyti 1 dalį nauju 9 punktu ir šiuos punktus išdėstyti taip:\n\n„8) steigia ir tvarko verslo (prekybos) registrą pagal Lietuvos Respublikos įstatymus;\n\n9) vykdo prekių numeravimą ir kodavimą brūkšniniais kodais pagal Tarptautinės prekių numeravimo asociacijos EAN sistemos reikalavimus;“.\n\n2. Buvusius 5 straipsnio 1 dalies 9, 10, 11, 12, 13, 14, 15, 16, 17, 18 punktus laikyti atitinkamai 10, 11, 12, 13, 14, 15, 16, 17, 18, 19 punktais."
    },
    {
      "provision_ref": "art4",
      "section": "4",
      "title": "4 straipsnis. 9 straipsnio 1 dalies papildymas",
      "content": "Papildyti 9 straipsnio 1 dalį nauju antruoju sakiniu ir šią dalį išdėstyti taip:\n\n„Rūmai turi teisę savanoriškai jungtis į Lietuvos prekybos, pramonės ir amatų rūmų asociaciją, toliau vadinamą Asociacija. Asociacija yra ne pelno organizacija. Asociaciją turi teisę įsteigti ne mažiau kaip treji regioniniai Rūmai. Asociacijos veikla, valdymo struktūra, lėšų formavimas bei jų naudojimas yra nustatomi Asociacijos įstatuose. Juos priima, keičia ir papildo Asociacijos steigėjų delegatų (įgaliotinių) susirinkimas - aukščiausiasis Asociacijos valdymo organas.“\n\n5 straipsnis 10 straipsnio papildymas 2 dalimi\n\nPapildyti 10 straipsnį 2 dalimi ir visą straipsnį išdėstyti taip:\n\n„10 straipsnis. Rūmų bei jų Asociacijos santykiai su valstybe\n\nRūmai bei jų Asociacija vykdydami savo pareigas bendradarbiauja su valstybės institucijomis, miestų ir rajonų savivaldos organais remdamiesi šiuo įstatymu bei kitais Lietuvos Respublikos įstatymais ir teisės aktais.\n\nRūmai bei jų Asociacija panaudos sutarties pagrindu gali naudotis valstybės ir savivaldybių turtu.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
