{
  "id": "lt-law-xiv-1719",
  "type": "statute",
  "title": "Lietuvos Respublikos bibliotekų įstatymo Nr. I-920 6-1, 7, 8, 9, 10, 17 straipsnių pakeitimo ir Įstatymo papildymo 8-1 straipsniu įstatymas",
  "short_name": "XIV-1719",
  "status": "in_force",
  "issued_date": "2022-12-20",
  "in_force_date": "2023-01-01",
  "url": "https://e-tar.lt/portal/lt/legalAct/562be5e0881d11ed8df094f359a60216/neTeTotECW",
  "provisions": [
    {
      "provision_ref": "art1",
      "section": "1",
      "title": "1 straipsnis. 61 straipsnio pakeitimas",
      "content": "1. Pakeisti 61 straipsnio 2 dalį ir ją išdėstyti taip:\n\n„2. Lietuvos nacionalinės, apskričių, savivaldybių viešųjų ir valstybinės reikšmės bibliotekų (išskyrus Vilniaus universiteto biblioteką) vadovai į pareigas skiriami 5 metų kadencijai. Lietuvos nacionalinės bibliotekos vadovu tas pats asmuo gali būti skiriamas ne daugiau kaip dviem kadencijoms iš eilės. Apskričių, savivaldybių viešųjų ir valstybinės reikšmės bibliotekų vadovų kadencijų skaičius neribojamas.“\n\n2. Papildyti 61 straipsnį 21–24 dalimis:\n\n„21. Pasibaigus savivaldybės viešosios bibliotekos vadovo 5 metų kadencijai, mero sprendimu jis gali būti skiriamas be konkurso antrajai 5 metų kadencijai, jeigu jo eitos kadencijos metu visuose kasmetiniuose veiklos vertinimuose jo metų veikla buvo įvertinta gerai arba labai gerai. Sprendimas dėl savivaldybės viešosios bibliotekos vadovo skyrimo be konkurso antrajai 5 metų kadencijai turi būti priimtas likus ne mažiau kaip 2 mėnesiams iki šio vadovo kadencijos pabaigos.\n\n22. Savivaldybės viešosios bibliotekos vadovas, kuris nebuvo skirtas be konkurso antrajai 5 metų kadencijai šio straipsnio 21 dalyje nurodytu atveju, turi teisę dalyvauti viešame konkurse šios bibliotekos vadovo pareigoms eiti.\n\n23. Likus ne mažiau kaip 2 mėnesiams iki savivaldybės viešosios bibliotekos vadovo kadencijos pabaigos, meras priima sprendimą dėl konkurso šioms pareigoms eiti skelbimo, išskyrus atvejus, kai savivaldybės viešosios bibliotekos vadovas be konkurso skiriamas antrajai 5 metų kadencijai šio straipsnio 21 dalyje nurodytu atveju.\n\n24. Jeigu, pasibaigus bibliotekos vadovo kadencijai, konkurso į laisvą pareigybę metu pretendentas nebuvo atrinktas, atitinkamai kultūros ministras ar meras gali paskirti eiti šias pareigas iki kadencijos pabaigos bibliotekos vadovo pareigas ėjusį ar kitą asmenį, iki konkurso būdu bus paskirtas naujas bibliotekos vadovas, bet ne ilgesniam negu vienų metų laikotarpiui. Šis asmuo turi būti nepriekaištingos reputacijos, kaip tai nustatyta šio straipsnio 4 dalyje, ir atitikti kultūros ministro nustatytus kvalifikacinius reikalavimus, nurodytus šio straipsnio 3 dalyje.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnio 3 dalies 1 punktą ir jį išdėstyti taip:\n\n„1) Lietuvos audiosensorinė biblioteka;“."
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "Pakeisti 8 straipsnio 6 dalį ir ją išdėstyti taip:\n\n„6. Nacionalinė biblioteka gali atlikti mokslinius tyrimus ir eksperimentinę (socialinę, kultūrinę) plėtrą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 81 straipsniu",
      "content": "Papildyti Įstatymą 81 straipsniu:\n\n„81 straipsnis. Lietuvos audiosensorinė biblioteka\n\n1. Lietuvos audiosensorinė biblioteka yra biudžetinė įstaiga. Jos savininkė yra valstybė, jos savininko teises ir pareigas įgyvendina Kultūros ministerija.\n\n2. Lietuvos audiosensorinė biblioteka atlieka šias funkcijas:\n\n1) aptarnauja asmenis, negalinčius skaityti įprasto spausdinto teksto;\n\n2) kaupia ir saugo tradicinių tiflotyrinių, prieinamumo bei įtraukties tematikos, skaitmeninių dokumentų ir dokumentų prieinamais formatais fondą;\n\n3) vykdo informacijos išteklių prieinamais formatais leidybinę veiklą ir pritaiko bei adaptuoja išleistus ar viešai paskelbtus leidinius;\n\n4) vykdo tarptautinį keitimąsi kūrinių ar kitų objektų prieinamos formos kopijomis;\n\n5) kuria ir diegia Elektroninių leidinių valdymo informacinę sistemą (ELVIS);\n\n6) teikia metodinę pagalbą leidėjams, rinkos priežiūros institucijoms, rengia gaires, rekomendacijas ir kitus dokumentus, padedančius įgyvendinti įtraukios leidybos principus, užtikrinant skaitmeninių leidinių prieinamumo reikalavimus;\n\n7) atlieka aklųjų (Brailio) rašto naudojimo leidyboje stebėseną ir kontrolę;\n\n8) vykdo skaitmeninio ir medijų raštingumo ugdymo, kultūrinės edukacijos ir kitas neformalaus švietimo veiklas;\n\n9) atlieka asmenų, negalinčių skaityti įprasto spausdinto teksto, aptarnavimo metodinio centro funkcijas;\n\n10) atlieka kitas teisės aktuose ir savo nuostatuose nustatytas funkcijas.\n\n3. Lietuvos audiosensorinė biblioteka gali atlikti mokslinius tyrimus ir eksperimentinę (socialinę, kultūrinę) plėtrą.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. Apskrities viešoji biblioteka gali atlikti mokslinius tyrimus ir eksperimentinę (socialinę, kultūrinę) plėtrą.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pakeisti 10 straipsnio 3 dalį ir ją išdėstyti taip:\n\n„3. Savivaldybės viešoji biblioteka gali atlikti mokslinius tyrimus ir eksperimentinę (socialinę, kultūrinę) plėtrą.“"
    },
    {
      "provision_ref": "art7",
      "section": "7",
      "title": "7 straipsnis. 17 straipsnio pakeitimas",
      "content": "Pakeisti 17 straipsnio 3 dalį ir ją išdėstyti taip:\n\n„3. Depozitiniai fondai yra sudaromi iš retai vartotojų naudojamų, bet nepraradusių savo kultūrinės, mokslinės ir istorinės vertės dokumentų, siekiant optimaliai panaudoti bibliotekų saugyklas ir sumažinti saugojimo išlaidas. Depozitinis fondas yra saugomas Nacionalinėje bibliotekoje, išskyrus Lietuvos audiosensorinėje bibliotekoje saugomus dokumentus aklųjų (Brailio) raštu, specialiai silpnaregiams išspausdintus didesniu šriftu, ir garsinius dokumentus.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 1 straipsnio 2 dalį ir šio straipsnio 4 dalį, įsigalioja 2023 m. sausio 1 d.\n\n2. Šio įstatymo 1 straipsnio 2 dalis įsigalioja 2023 m. balandžio 1 d.\n\n3. Šio įstatymo 1 straipsnio 2 dalyje išdėstytos Lietuvos Respublikos bibliotekų įstatymo 61 straipsnio 21 dalies nuostatos dėl priėmimo į savivaldybės viešosios bibliotekos vadovo pareigas antrajai kadencijai be konkurso taikomos ir iki šio įstatymo įsigaliojimo į pareigas priimtiems vadovams, jeigu jų pirmoji kadencija baigiasi po šio įstatymo įsigaliojimo.\n\n4. Kultūros ministras iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_ac5b77542ad44d79b41fcc89d79e1297_end"
    }
  ],
  "definitions": []
}
