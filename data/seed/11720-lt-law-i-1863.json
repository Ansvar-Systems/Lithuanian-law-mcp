{
  "id": "lt-law-i-1863",
  "type": "statute",
  "title": "Lietuvos Respublikos transporto veiklos pagrindų įstatymas",
  "short_name": "I-1863",
  "status": "in_force",
  "issued_date": "1991-10-08",
  "in_force_date": "1991-10-15",
  "url": "https://e-tar.lt/portal/lt/legalAct/TAR.FBE404535C5B/FJuRbPRTNa",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis Įstatymas nustato Lietuvos Respublikos transporto viešojo administravimo, vežėjų ir transporto infrastruktūros valdytojų veiklos, valstybės pagalbos plėtojant transporto infrastruktūrą ir jos valdymo bendruosius principus, transporto infrastruktūros valdytojų teisinį statusą, jų santykius su transporto infrastruktūros savininkais bei naudotojais, visuomenės aptarnavimo įsipareigojimų, saugaus eismo užtikrinimo ir kitų su transporto veikla susijusių santykių reglamentavimo pagrindus.\n\n2. Šis Įstatymas nereglamentuoja karinio, bevariklio ir vamzdynų transporto veiklos, jeigu kiti įstatymai nenustato ko kita.\n\n3. Šio Įstatymo nuostatos suderintos su Europos Sąjungos teisės aktais, nurodytais šio Įstatymo 3 priede.\nStraipsnio dalies pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\n\nStraipsnio pakeitimai:\nNr. X-214, 2005-05-19, Žin., 2005, Nr. 71-2560 (2005-06-07)\nNr. X-747, 2006-07-04, Žin., 2006, Nr. 82-3250 (2006-07-27)\nNr. XI-1744, 2011-11-29, Žin., 2011, Nr. 150-7049 (2011-12-08)\nNr. XI-1832, 2011-12-21, Žin., 2011, Nr. 163-7746 (2011-12-31)"
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio Įstatymo sąvokos",
      "content": "1. Elektroninis keleivinio transporto bilietas – skaitmeninėje duomenų bazėje saugomas įrašas, patvirtinantis, kad yra sumokėta už vežimo paslaugą.\n\n11. Europos Sąjungos išorės skrydis – bet kuris vežėjo, kuris verčiasi keleivių vežimu oro keliais, reguliarus ar nereguliarus iš trečiosios šalies teritorijos vykdomas skrydis, kurio suplanuota nusileidimo vieta yra Europos Sąjungos valstybės narės teritorijoje, arba iš Europos Sąjungos valstybės narės teritorijos vykdomas skrydis, kurio suplanuota nusileidimo vieta yra trečiojoje šalyje, abiem atvejais įskaitant skrydžius su bet kokiais nusileidimais Europos Sąjungos valstybių narių arba trečiųjų šalių teritorijoje.\nPapildyta straipsnio dalimi:\nNr. XV-104, 2025-01-14, paskelbta TAR 2025-01-22, i. k. 2025-00714\n\n12. Europos Sąjungos vidaus skrydis – bet kuris vežėjo, kuris verčiasi keleivių vežimu oro keliais, reguliarus arba nereguliarus iš Europos Sąjungos valstybės narės teritorijos vykdomas skrydis, kurio suplanuota nusileidimo vieta yra vienos arba kelių kitų Europos Sąjungos valstybių narių teritorijoje, be jokių nusileidimų trečiosios šalies teritorijoje.\nPapildyta straipsnio dalimi:\nNr. XV-104, 2025-01-14, paskelbta TAR 2025-01-22, i. k. 2025-00714\n\n2. Intelektinės transporto sistemos – informacinėmis ir elektroninių ryšių technologijomis grindžiamos sistemos, skirtos geležinkelių, kelių, jūrų, oro ir vidaus vandenų transporto eismui, įskaitant infrastruktūrą, transporto priemones ir naudotojus, elektroninį keleivinio transporto bilietą, valdyti, taip pat sąsajoms tarp šių transporto rūšių užtikrinti.\n\n3. Intelektinių transporto sistemų paslauga – intelektinių transporto sistemų prietaikos veikimo užtikrinimas tinkamai parengtoje organizacinėje ir operacinėje sistemoje, siekiant padidinti naudotojo saugumą ir patogumą ir (arba) palengvinti transporto ir kelionių operacijas, padidinti jų veiksmingumą arba padėti jas atlikti.\n\n4. Intelektinių transporto sistemų prietaika – intelektinių transporto sistemų taikymo operacinė priemonė.\n\n5. Kelionių duomenys – viešojo transporto tvarkaraščiai, tarifai ir kiti duomenys, būtini informacijai apie keliones daugiarūšiu transportu teikti prieš keliones ir jų metu, siekiant sudaryti palankesnes kelionių planavimo, užsakymo ir pritaikymo sąlygas.\n\n6. Riboto judumo asmuo – asmuo, turintis nuolatinį arba laikiną fizinį, psichikos, intelekto arba jutimo sutrikimą, dėl kurio jis gali tik ribotai judėti ir tai trukdo jam lygiavertiškai su kitais keleiviais naudotis transportu, arba asmuo, kurio judumą naudojantis transportu riboja amžius.\nPapildyta straipsnio dalimi:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n7. Rinkliava už naudojimąsi transporto infrastruktūros objektu (toliau – rinkliava) – už naudojimąsi transporto infrastruktūros objektu jo savininko nustatytas užmokestis, kurį to objekto naudotojas moka jo valdytojui ar savininkui.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n8. Transportas – sudėtinė Lietuvos Respublikos ūkio dalis, skirta viešiesiems ir ūkio subjektų poreikiams tenkinti – keleiviams, bagažui ir (arba) kroviniams vežti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n9. Transporto infrastruktūra – sausumos ir vandens, oro kelių, eismo valdymo sistemų, su jais susijusių statinių, specialiai įrengtų teritorijų, įrenginių ir konstrukcijų visuma, skirta transporto veiklai užtikrinti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n10. Transporto infrastruktūros objektas – atskiras transporto infrastruktūros elementas, kuris gali savarankiškai funkcionuoti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n11. Transporto infrastruktūros objekto naudotojas – transporto priemonių savininkas arba valdytojas, taip pat ūkio subjektas, kurio veikla galima tik naudojantis transporto infrastruktūros objektu.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n12. Transporto infrastruktūros objekto valdytojas – fizinis asmuo, juridinis asmuo ar kita organizacija ar jų padalinys (toliau – fizinis asmuo ar juridinis asmuo), teisėtai valdantys transporto infrastruktūros objektą.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n13. Transporto objektai – transporto infrastruktūra, transporto priemonės ir kitos su transporto veikla susijusios priemonės.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n14. Transporto priemonė – bet koks savaeigis mechanizmas ar mechanizmų junginys keleiviams, bagažui ir (arba) kroviniams vežti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n15. Transporto priemonės valstybinė techninė apžiūra (priežiūra) – Lietuvos Respublikoje įregistruotos transporto priemonės privalomas periodinis techninės būklės patikrinimas Lietuvos Respublikos teisės aktų nustatyta tvarka.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n16. Transporto veikla – keleivių, bagažo ir (arba) krovinių vežimas transporto priemonėmis, geležinkelių, kelių, oro ir vandens transporto infrastruktūros valdymas, plėtra ir priežiūra, kelių tiesimas ir priežiūra, taip pat kita veikla, tiesiogiai susijusi su transporto infrastruktūra, keleivių, bagažo ir (arba) krovinių vežimu.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n17. Vežėjas – fizinis arba juridinis asmuo, kuris verčiasi keleivių, bagažo ir (arba) krovinių vežimu ir atitinka Lietuvos Respublikos įstatymų nustatytas sąlygas bei reikalavimus.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n18. Viešasis transportas – keleivių, bagažo ir (arba) krovinių vežimo nustatytais maršrutais nustatytu laiku paslauga, teikiama visiems, kurie kreipiasi.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n19. Viešoji transporto infrastruktūra – transporto infrastruktūra, kuri skirta keleiviams, bagažui ir (arba) kroviniams vežti ir kurią sudaro viešoji geležinkelių infrastruktūra, Lietuvos valstybei nuosavybės teise priklausantys geležinkelių paslaugų įrenginiai, valstybinės reikšmės ir vietinės reikšmės viešieji keliai, tarptautinių oro uostų infrastruktūra, skrydžių valdymo sistemos įrenginiai, vidaus vandenų transporto infrastruktūra, jūrų uostų infrastruktūra. Konkretūs viešosios transporto infrastruktūros objektai nurodyti specialiuosiuose transporto rūšių įstatymuose.\nStraipsnio dalies pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n20. Visuomenės aptarnavimo įsipareigojimai – įsipareigojimai organizuoti darbą, vežti ir laikytis nustatytų tarifų, kurių vežėjas, atsižvelgdamas į komercinius interesus, neprisiimtų arba neprisiimtų tokiu mastu ar tokiomis pačiomis sąlygomis; įsipareigojimas organizuoti darbą – įsipareigojimas, nustatytas vežėjui, kuris turi teisę dirbti pagal licenciją ar leidimą bet kokio maršruto ar įrangos atžvilgiu, kad būtų užtikrintas transporto paslaugų teikimo nenutrūkstamumas, reguliarumas ir atitinkamas mastas; įpareigojimas vežti – įpareigojimas, nustatytas vežėjui priimti ir vežti keleivius ar krovinius, taikant konkrečius tarifus ir pagal nustatytas sąlygas; įsipareigojimas dėl tarifų – įpareigojimas, nustatytas vežėjui, kad jis tam tikroms keleivių kategorijoms, tam tikros kategorijos kroviniams arba atitinkamiems maršrutams taikytų valstybės ar savivaldybių institucijų patvirtintus tarifus, kurie neatitinka vežėjo komercinių interesų.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\nStraipsnio pakeitimai:\nNr. X-214, 2005-05-19, Žin., 2005, Nr. 71-2560 (2005-06-07)\nNr. XI-1744, 2011-11-29, Žin., 2011, Nr. 150-7049 (2011-12-08)\nNr. XI-1832, 2011-12-21, Žin., 2011, Nr. 163-7746 (2011-12-31)\nNr. XI-2384, 2012-11-08, Žin., 2012, Nr. 136-6955 (2012-11-24)"
    },
    {
      "provision_ref": "art3",
      "section": "3",
      "title": "3 straipsnis. Transporto veiklos užtikrinimas",
      "content": "Valstybė teisinėmis, o prireikus ir finansinėmis priemonėmis užtikrina:\n\n1) viešosios transporto infrastruktūros objektų prieinamumą lygiomis teisėmis ir nediskriminacinėmis sąlygomis visiems vidaus (šalies) transporto infrastruktūros objektų naudotojams, taip pat šios infrastruktūros naudotojams iš užsienio, remiantis tarptautinėmis sutartimis ir susitarimais;\n\n2) transporto infrastruktūros valdymo ir vežėjo veiklos atskyrimą;\n\n3) vežėjų patekimo į transporto paslaugų rinką nediskriminacinių sąlygų nustatymą;\n\n4) vežėjų veiklos savarankiškumą, taip pat laisvą ir sąžiningą konkurenciją transporto paslaugų rinkoje;\n\n5) viešosios transporto infrastruktūros funkcionavimą ir jos plėtrą pagal valstybės tikslines programas;\n\n6) kombinuotųjų krovinių ir keleivių vežimų sistemos kūrimo ir plėtojimo skatinimą, taip pat šiuo pagrindu remiantis ir tranzito skatinimą.\nStraipsnio punkto pakeitimai:\nNr. XIII-1856, 2018-12-20, paskelbta TAR 2019-01-03, i. k. 2019-00092\n\nStraipsnio pakeitimai:\nNr. XI-1832, 2011-12-21, Žin., 2011, Nr. 163-7746 (2011-12-31)"
    },
    {
      "provision_ref": "art4",
      "section": "4",
      "title": "4 straipsnis. Transporto viešasis administravimas",
      "content": "1. Transporto viešąjį administravimą vykdo Vyriausybė, Susisiekimo ministerija bei savivaldybių institucijos.\n\n2. Neteko galios nuo 2012-01-01.\n\n3. Susisiekimo ministerija:\n\n1) formuoja valstybės transporto politiką, organizuoja, koordinuoja ir kontroliuoja jos įgyvendinimą;\n\n2) organizuoja strateginių transporto sistemos plėtojimo programų rengimą, tarp jų – viešosios transporto infrastruktūros plėtojimo, modernizavimo, eismo saugos ir aplinkosaugos, ir užtikrina jų įgyvendinimą;\n\n3) dalyvauja rengiant tarptautinius transporto infrastruktūros projektus bei programas ir juos įgyvendinant;\n\n4) nustato privalomus reikalavimus transporto veiklai vykdyti valstybės institucijoms, asociacijoms, transporto infrastruktūros objektų valdytojams, transporto infrastruktūros objektų naudotojams;\nStraipsnio punkto pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\n\n5) koordinuoja visų transporto rūšių sąveiką;\n\n6) pagal savo kompetenciją leidžia teisės aktus ir tiesiogiai ar per įgaliotas institucijas kontroliuoja, kaip šie aktai vykdomi;\n\n7) vykdo kitas šiame įstatyme ir kituose teisės aktuose nustatytas funkcijas.\n\n4. Savivaldybių institucijos formuoja viešojo vietinio transporto veiklos strategiją ir organizuoja jos įgyvendinimą.\n\nStraipsnio pakeitimai:\nNr. XI-1832, 2011-12-21, Žin., 2011, Nr. 163-7746 (2011-12-31)"
    },
    {
      "provision_ref": "art5",
      "section": "5",
      "title": "5 straipsnis. Transporto rūšys",
      "content": "Transporto rūšys pagal šį Įstatymą yra šios: geležinkelių, kelių, jūrų, oro ir vidaus vandenų transportas. Šių transporto rūšių, taip pat kombinuotųjų krovinių ir keleivių vežimų veiklos ypatumus nustato specialieji transporto rūšių įstatymai ir kodeksai bei kiti krovinių ir keleivių vežimo veiklą reglamentuojantys teisės aktai.\n\nStraipsnio pakeitimai:\nNr. XIII-1856, 2018-12-20, paskelbta TAR 2019-01-03, i. k. 2019-00092"
    },
    {
      "provision_ref": "art6",
      "section": "6",
      "title": "6 straipsnis. Transporto objektų nuosavybė",
      "content": "1. Transporto objektai nuosavybės teise gali priklausyti Lietuvos valstybei, savivaldybėms, Lietuvos Respublikos ir užsienio fiziniams asmenims ir juridiniams asmenims.\n\n2. Lietuvos valstybei išimtine nuosavybės teise priklauso valstybinės reikšmės vidaus vandenų keliai, viešoji geležinkelių infrastruktūra, Lietuvos valstybei nuosavybės teise priklausantys geležinkelių paslaugų įrenginiai, valstybinės reikšmės keliai ir šiems objektams priskirta žemė.\n\n3. Viešosios transporto infrastruktūros objektai, išskyrus nurodytus šio straipsnio 2 dalyje, nuosavybės teise gali priklausyti Lietuvos valstybei, savivaldybei, uždarajai akcinei bendrovei ar akcinei bendrovei, kurių visos akcijos nuosavybės teise priklauso valstybei ar savivaldybei (toliau – valstybės ar savivaldybės valdoma bendrovė), ir uždarajai akcinei bendrovei ar akcinei bendrovei, kurių visos akcijos nuosavybės teise priklauso valstybės ar savivaldybės valdomai bendrovei. Kai viešosios transporto infrastruktūros objektai nuosavybės teise priklauso valstybės ar savivaldybės valdomai bendrovei, uždarajai akcinei bendrovei ar akcinei bendrovei, kurių visos akcijos nuosavybės teise priklauso valstybės ar savivaldybės valdomai bendrovei, šių bendrovių visos akcijos gali nuosavybės teise priklausyti tik valstybei, savivaldybei ar valstybės ar savivaldybės valdomai bendrovei.\n\n4. Viešosios transporto infrastruktūros objektai, žemė, akvatorija (vandens plotai), kitas priskirtas ar sukurtas turtas yra valdomi nuosavybės teise arba valdomi, naudojami ir disponuojama jais turto patikėjimo teise vadovaujantis šiuo ir kitais įstatymais.\n\n5. Viešosios transporto infrastruktūros objektais negali būti užtikrinamas kitų nei juos nuosavybės ar patikėjimo teise valdančių asmenų prievolių įvykdymas. Viešosios transporto infrastruktūros objektus, kurie pagal Lietuvos Respublikos nacionaliniam saugumui užtikrinti svarbių objektų apsaugos įstatymą pripažįstami nacionaliniam saugumui užtikrinti svarbiais įrenginiais ir turtu, nuosavybės ar patikėjimo teise valdančių asmenų prievolės šiais objektais gali būti užtikrinamos tik gavus Nacionaliniam saugumui užtikrinti svarbių objektų apsaugos koordinavimo komisijos leidimą. Į viešosios transporto infrastruktūros objektus negali būti nukreipti išieškojimai pagal kreditorių reikalavimus.\n\n6. Privačios transporto infrastruktūros savininkas yra fizinis ar juridinis asmuo.\n\nStraipsnio pakeitimai:\nNr. IX-1866, 2003-12-02, Žin., 2003, Nr. 119-5403 (2003-12-18)\nNr. IX-2196, 2004-04-29, Žin., 2004, Nr. 73-2530 (2004-04-30)\nNr. XI-1832, 2011-12-21, Žin., 2011, Nr. 163-7746 (2011-12-31)\nStraipsnio pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617"
    },
    {
      "provision_ref": "art7",
      "section": "7",
      "title": "7 straipsnis. Transporto teisinių  santykių reglamentavimas",
      "content": "1. Transporto teisinius santykius reglamentuoja Lietuvos Respublikos tarptautinės sutartys, šis Įstatymas, specialieji transporto rūšių įstatymai ir kodeksai bei kiti teisės aktai. Jeigu specialiuosiuose transporto rūšių įstatymuose ir kodeksuose numatytos kitokios nuostatos negu šiame Įstatyme, taikomos specialiųjų transporto rūšių įstatymų ir kodeksų nuostatos.\n\n2. Jeigu Lietuvos Respublikos tarptautinės sutartys nustato kitokias taisykles negu šis Įstatymas, taikomos tarptautinių sutarčių nuostatos."
    },
    {
      "provision_ref": "art8",
      "section": "8",
      "title": "8 straipsnis. Transporto veiklos licencijavimas",
      "content": "1. Licencijuojamos transporto ūkinės komercinės veiklos sritys nustatomos specialiuosiuose transporto rūšių įstatymuose ir kodeksuose. Kiekvienai šiuose įstatymuose nustatytai transporto licencijuojamos ūkinės komercinės veiklos sričiai licencijos (leidimai) išduodamos pagal Vyriausybės patvirtintas licencijavimo taisykles.\n\n2. Įmonė, norinti gauti licenciją (leidimą), turi atitikti geros reputacijos, profesinės kompetencijos bei finansinio pajėgumo reikalavimus. Šie reikalavimai detalizuojami šio straipsnio 1 dalyje nurodytose taisyklėse. Taisyklėse gali būti nustatyti ir kiti reikalavimai, atsižvelgiant į atitinkamos transporto rūšies  ypatumus."
    },
    {
      "provision_ref": "art9",
      "section": "9",
      "title": "9 straipsnis. Tarifai, kainos, rinkliavos",
      "content": "1. Transporto veiklos paslaugų tarifai ir kainos grindžiami laisvosios rinkos kainodaros principais ir nustatomi transporto infrastruktūros objekto valdytojo ir naudotojo sutartyse, jeigu kituose įstatymuose nenustatyta kitaip.\n\n2. Visi transporto infrastruktūros naudotojai už naudojimąsi transporto infrastruktūra privalo mokėti transporto infrastruktūros objekto valdytojui (savininkui) rinkliavas. Rinkliavų dydžius ir jų mokėjimo tvarką nustato transporto infrastruktūros objekto savininkas, atsižvelgdamas į išlaidas, reikalingas šiems objektams eksploatuoti, jeigu kituose įstatymuose nenustatyta kitaip.\n\n3. Lėšos, gautos už naudojimąsi viešąja transporto infrastruktūra, naudojamos tik šios infrastruktūros funkcionavimui užtikrinti ir šio Įstatymo 15 straipsnio 2 dalyje numatytoms programoms finansuoti. Šis reikalavimas netaikomas tais atvejais, kai viešosios transporto infrastruktūros savininkė yra valstybės ar savivaldybės valdoma bendrovė arba uždaroji akcinė bendrovė ar akcinė bendrovė, kurių visos akcijos nuosavybės teise priklauso valstybės ar savivaldybės valdomai bendrovei, arba kai viešosios transporto infrastruktūros valdymas perduodamas investuotojui teisės aktų nustatyta tvarka pagal koncesijos ar valdžios ir privataus subjektų partnerystės sutartį, kurioje nustatoma pareiga investuotojui užtikrinti tinkamą perduotos viešosios transporto infrastruktūros priežiūrą.\nStraipsnio dalies pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\n\nStraipsnio pakeitimai:\nNr. XII-2395, 2016-06-02, paskelbta TAR 2016-06-15, i. k. 2016-16846"
    },
    {
      "provision_ref": "art10",
      "section": "10",
      "title": "10 straipsnis. Eismo sauga transporte",
      "content": "1. Saugus eismas transporte užtikrinamas laikantis techninių, technologinių, socialinių ir organizacinių reikalavimų transporto infrastruktūrai, transporto priemonėms ir eismo dalyviams.\n\n2. Atskirų transporto rūšių eismo saugos reikalavimus nustato Lietuvos Respublikos tarptautinės sutartys, įstatymai ir kiti teisės aktai.\n\n3. Transporto priemonių  valstybinės techninės apžiūros (priežiūros) taisykles nustato ir jų vykdymą kontroliuoja Vyriausybė arba jos įgaliota institucija. Transporto priemonių valstybinę techninę apžiūrą (priežiūrą) vykdančių įmonių skaičių, jų išdėstymą šalies teritorijoje, atsižvelgiant į transporto priemonių valstybinės techninės apžiūros (priežiūros) poreikį, nustato Vyriausybės įgaliota institucija pagal jos patvirtintą metodiką. Įmonės gali atlikti transporto priemonių valstybinę techninę apžiūrą (priežiūrą) tik turėdamos įgaliotos institucijos suteiktus įgaliojimus (leidimus). Įgaliojimai (leidimai) suteikiami sutartimi arba administraciniu aktu.\n\n4. Transporto priemonių registravimo tvarką nustato, jos vykdymą kontroliuoja Vyriausybė arba jos įgaliota institucija. Transporto priemonių registraciją vykdančių įmonių skaičių, atsižvelgiant į transporto priemonių registravimo poreikį ir jų išdėstymą šalies teritorijoje, nustato Vyriausybės įgaliota institucija pagal jos patvirtintą metodiką.\n\n5. Transporto infrastruktūros objektai pripažįstami tinkamais naudoti Statybos įstatymo ir kitų teisės aktų nustatyta tvarka.\n\n6. Teisės vairuoti (valdyti, pilotuoti) transporto priemones įgijimo tvarką nustato Vyriausybė ar jos įgaliotos institucijos. Teisės vairuoti (valdyti, pilotuoti) transporto priemonę suteikimo dokumentų, išduotų kitose valstybėse, pripažinimo Lietuvos Respublikoje tvarką nustato specialieji transporto rūšių įstatymai ir kodeksai arba Vyriausybė ar jos įgaliota institucija."
    },
    {
      "provision_ref": "art11",
      "section": "11",
      "title": "11 straipsnis. Aplinkosauginiai ir kiti reikalavimai",
      "content": "1. Transporto veiklos subjektai privalo vykdyti aplinkosaugos, pavojingųjų krovinių gabenimo, saugos darbe, darbo ir poilsio režimo, higienos reikalavimus, nustatytus Lietuvos Respublikos tarptautinėse sutartyse, įstatymuose ir kituose teisės aktuose. Už šių reikalavimų nesilaikymą pažeidėjai atsako Lietuvos Respublikos įstatymų nustatyta tvarka.\n\n2. Viešojo transporto objektai, skirti keleiviams aptarnauti, turi būti nuosekliai pritaikomi patogiai ir saugiai jais naudotis neįgaliesiems ir riboto judumo asmenims.\nStraipsnio dalies pakeitimai:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n21. Viešojo transporto priemonės, vežančios keleivius automobilių ir vidaus vandenų keliais, turi būti pritaikytos neįgaliesiems ir riboto judumo asmenims – jose turi būti įrengtos šių asmenų informavimo, mobilumo užtikrinimo ir saugaus vykimo viešuoju transportu priemonės pagal susisiekimo ministro tvirtinamus viešojo transporto priemonių pritaikymo neįgaliesiems ir riboto judumo asmenims reikalavimus. Ši nuostata netaikoma tarptautiniam susisiekimui naudojamoms viešojo transporto priemonėms.\nTAR pastaba. 11 straipsnio 21 dalies nuostatos taikomos įsigaliojus (2022-11-01) įstatymui Nr. XIV-1141 pirmą kartą Lietuvos Respublikoje registruojamoms viešojo transporto priemonėms, išskyrus atvejus, kai Lietuvos Respublikos teisės aktais reglamentuojamos transporto priemonių pirkimo procedūros buvo pradėtos iki įsigaliojant (2022-11-01) įstatymui Nr. XIV-1141.\nPapildyta straipsnio dalimi:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n22. Keleiviams geležinkeliais vežti naudojami geležinkelių riedmenys, kaip jie apibrėžiami Lietuvos Respublikos geležinkelių transporto eismo saugos įstatyme, turi būti pritaikyti neįgaliesiems ir riboto judumo asmenims vadovaujantis 2014 m. lapkričio 18 d. Komisijos reglamente (ES) Nr. 1300/2014 dėl Sąjungos geležinkelių sistemos prieinamumo neįgaliesiems ir riboto judumo asmenims techninių sąveikos specifikacijų su paskutiniais pakeitimais, padarytais 2019 m. gegužės 16 d. Komisijos įgyvendinimo reglamentu (ES) 2019/772, nustatytomis sąlygomis ir tvarka. Reikalavimas pritaikyti geležinkelių riedmenis neįgaliesiems ir riboto judumo asmenims vežti netaikomas siaurųjų geležinkelių (600 mm ir 750 mm pločio vėžių) tinkluose ir tarptautiniam susisiekimui geležinkeliais su trečiosiomis šalimis naudojamoms transporto priemonėms.\nPapildyta straipsnio dalimi:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\n3. Asmens duomenys intelektinių transporto sistemų srityje tvarkomi vadovaujantis Lietuvos Respublikos asmens duomenų teisinės apsaugos įstatymo, Lietuvos Respublikos elektroninių ryšių įstatymo ir 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrojo duomenų apsaugos reglamento) nuostatomis. Tais atvejais, kai nėra būtini asmens tapatybę nustatantys duomenys, intelektinių transporto sistemų srityje tvarkomi tokie duomenys, iš kurių negalima nustatyti asmens tapatybės.\nStraipsnio dalies pakeitimai:\nNr. XIII-1856, 2018-12-20, paskelbta TAR 2019-01-03, i. k. 2019-00092\nNr. XV-104, 2025-01-14, paskelbta TAR 2025-01-22, i. k. 2025-00714\n\n4. Atsakomybę už intelektinių transporto sistemų prietaikų ir paslaugų saugos ir kokybės pažeidimus reglamentuoja Lietuvos Respublikos produktų saugos įstatymas ir Lietuvos Respublikos administracinių nusižengimų kodeksas.\nStraipsnio dalies pakeitimai:\nNr. XIII-1856, 2018-12-20, paskelbta TAR 2019-01-03, i. k. 2019-00092\n\n5. Žala, atsiradusi dėl netinkamų intelektinių transporto sistemų prietaikų ir paslaugų, atlyginama vadovaujantis Lietuvos Respublikos civilinio kodekso nuostatomis.\n\nStraipsnio pakeitimai:\nNr. XI-1832, 2011-12-21, Žin., 2011, Nr. 163-7746 (2011-12-31)"
    },
    {
      "provision_ref": "art12",
      "section": "12",
      "title": "12 straipsnis. Kombinuotieji krovinių ir keleivių vežimai",
      "content": "1. Kombinuotasis vežimas – krovinių vežimas iš vienos Europos Sąjungos valstybės narės teritorijos į kitos Europos Sąjungos valstybės narės teritoriją ne mažiau kaip dviejų rūšių – geležinkelių, vidaus vandenų arba jūrų transporto priemonėmis, o pradinę ir (arba) galutinę maršruto dalį – kelių transporto priemonėmis, kai tas pats krovinys, esantis sunkvežimyje, priekaboje ar puspriekabėje su vilkiku ar be jo, keičiamoje talpykloje arba 20 ar daugiau pėdų konteineryje, yra vežamas didesniu kaip 100 km atstumu, matuojant tiesia linija, arba kai krovinys yra vežamas iš krovinio pakrovimo vietos iki artimiausios geležinkelio pakrovimo stoties ar iš artimiausios geležinkelio iškrovimo stoties iki krovinio iškrovimo vietos, arba iš vidaus vandenų ar jūrų uosto ne didesniu kaip 150 km spindulio, matuojant tiesia linija, atstumu.\nStraipsnio dalies pakeitimai:\nNr. XIV-1168, 2022-06-23, paskelbta TAR 2022-07-11, i. k. 2022-15162\n\n2. Kombinuotasis keleivių vežimas – keleivių vežimas ne mažiau kaip dviejų transporto rūšių transporto priemonėmis, kai toks vežimas vykdomas vienos keleivių vežimo sutarties pagrindu.\n\nStraipsnio pakeitimai:\nNr. XIII-1856, 2018-12-20, paskelbta TAR 2019-01-03, i. k. 2019-00092"
    },
    {
      "provision_ref": "art13",
      "section": "13",
      "title": "13 straipsnis. Viešųjų keleivinio transporto paslaugų teikimas",
      "content": "1. Vyriausybė ar jos įgaliota institucija ir (ar) savivaldybių institucijos užtikrina socialiai būtinų transporto paslaugų teikimą visuomenei. Patiriami dėl šių paslaugų teikimo nuostoliai vežėjams yra kompensuojami Vyriausybės ar jos įgaliotos institucijos ir (ar) savivaldybių.\nStraipsnio dalies pakeitimai:\nNr. XII-1306, 2014-11-06, paskelbta TAR 2014-11-13, i. k. 2014-16787\n\n2. Viešųjų paslaugų sutarčių turinį, trukmę, jų sudarymo sąlygas ir tvarką, vežėjo (operatoriaus) nuostolių, patirtų vykdant viešųjų paslaugų įsipareigojimus, kompensavimo tvarką nustato Reglamentas (EB) Nr. 1370/2007 ir Reglamentas (EB) Nr. 1008/2008.\n\n3. Nuostolių, patirtų vykdant viešųjų paslaugų įsipareigojimą, kompensacijos apskaičiavimo tvarką nustato Vyriausybė ar jos įgaliota institucija.\n\n4. Vyriausybė ar jos įgaliota institucija ir (ar) savivaldybės institucija, priėmusi sprendimą nutraukti viešųjų paslaugų sutartį, privalo sudaryti galimybę visuomenei naudotis alternatyvia transporto paslauga.\n\nStraipsnio pakeitimai:\nNr. XI-1744, 2011-11-29, Žin., 2011, Nr. 150-7049 (2011-12-08)\nNr. XI-1832, 2011-12-21, Žin., 2011, Nr. 163-7746 (2011-12-31)"
    },
    {
      "provision_ref": "art131",
      "section": "131",
      "title": "131 straipsnis. Intelektinių transporto sistemų koordinavimas",
      "content": "1. Susisiekimo ministerija koordinuoja intelektinių transporto sistemų diegimą ir naudojimą.\n\n2. Susisiekimo ministras pagal kompetenciją leidžia teisės aktus, kuriuose nustatoma intelektinių transporto sistemų diegimo ir naudojimo tvarka Lietuvos Respublikoje.\n\n3. Viešojo keleivinio transporto kelionių duomenys kaupiami viešojo transporto kelionių duomenų informacinėje sistemoje, kurios valdytoją paskiria Vyriausybė ar jos įgaliota institucija. Viešojo transporto kelionių duomenų kaupimo tvarką nustato Vyriausybė ar jos įgaliota institucija. Vežėjai ir savivaldybės teikia viešojo transporto kelionių duomenis, susijusius su tvarkaraščiais ir tarifais, ir informuoja duomenų tvarkytoją apie jų pasikeitimus.\n\nĮstatymas papildytas straipsniu:\nNr. XI-1832, 2011-12-21, Žin., 2011, Nr. 163-7746 (2011-12-31)\n\nANTRASIS SKIRSNIS\nVIEŠOJO NAUDOJIMO INFRASTRUKTŪROS VALDYMAS IR PLĖTRA"
    },
    {
      "provision_ref": "art14",
      "section": "14",
      "title": "14 straipsnis. Transporto infrastruktūros rūšys ir valdytojai",
      "content": "1. Transporto infrastruktūra yra viešoji ir privati.\n\n2. Lietuvos valstybei išimtine nuosavybės teise arba savivaldybei nuosavybės teise priklausančios viešosios transporto infrastruktūros valdytoją skiria Vyriausybė arba savivaldybės institucija. Valdytojui parinkti skelbiamas konkursas arba viešajai transporto infrastruktūrai valdyti steigiama įmonė.\n\nStraipsnio pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617"
    },
    {
      "provision_ref": "art15",
      "section": "15",
      "title": "15 straipsnis. Viešosios transporto infrastruktūros valdytojo veiklos ypatumai",
      "content": "1. Viešosios transporto infrastruktūros objekto valdytojas, garantuodamas optimalų šio objekto funkcionavimą, išlaidų ir pajamų subalansavimą:\n\n1) sudaro galimybę nediskriminacinėmis sąlygomis naudotis viešosios transporto infrastruktūros objektu;\n\n2) užtikrina, kad viešosios transporto infrastruktūros objektas atitiktų saugaus eismo, aplinkosaugos ir kitus reikalavimus, nustatytus šio Įstatymo 10 ir 11 straipsniuose, tinkamai prižiūri, modernizuoja ir plėtoja viešosios transporto infrastruktūros objektus.\n\n2. Lėšas, gautas už naudojimąsi viešąja transporto infrastruktūra, viešosios transporto infrastruktūros valdytojas naudoja pagal viešosios transporto infrastruktūros savininko ar jo įgaliotos institucijos patvirtintą pajamų ir išlaidų sąmatą bei patvirtintas programas šio straipsnio 1 dalyje numatytiems tikslams, išskyrus atvejus, kai viešosios transporto infrastruktūros savininkė yra valstybės ar savivaldybės valdoma bendrovė arba uždaroji akcinė bendrovė ar akcinė bendrovė, kurių visos akcijos nuosavybės teise priklauso valstybės ar savivaldybės valdomai bendrovei, arba kai viešosios transporto infrastruktūros valdymas perduodamas investuotojui, kaip tai numatyta šio Įstatymo 9 straipsnio 3 dalyje.\nStraipsnio dalies pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\n\nStraipsnio pakeitimai:\nNr. XI-1832, 2011-12-21, Žin., 2011, Nr. 163-7746 (2011-12-31)\nStraipsnio pakeitimai:\nNr. XII-2395, 2016-06-02, paskelbta TAR 2016-06-15, i. k. 2016-16846"
    },
    {
      "provision_ref": "art16",
      "section": "16",
      "title": "16 straipsnis. Viešosios transporto infrastruktūros finansavimas",
      "content": "1. Vyriausybės patvirtintų  viešosios transporto infrastruktūros kūrimo, plėtros bei modernizavimo programų įgyvendinimas finansuojamas iš šių lėšų šaltinių:\n\n1) rinkliavų, nustatytų šio Įstatymo 9 straipsnio 2 dalyje;\n\n2) nacionalinio biudžeto;\n\n3) paskolų, gautų valstybės vardu arba su valstybės garantija;\n\n4) lėšų, gautų pritaikant pažangius privataus ir visuomeninio (valstybinio ir (ar) savivaldybių) kapitalo partnerystės finansinius mechanizmus;\n\n5) gaunamos paramos;\n\n6) Europos Sąjungos lėšų.\n\n2. Atskirų transporto rūšių viešajai infrastruktūrai finansuoti gali būti steigiami nebiudžetiniai piniginiai fondai, jei tai yra suderinta su Europos Bendrijų teise arba Biudžeto sandaros įstatymo nustatyta tvarka, - programos."
    },
    {
      "provision_ref": "art17",
      "section": "17",
      "title": "17 straipsnis. Viešosios transporto infrastruktūros valdymo kontrolė",
      "content": "Viešosios transporto infrastruktūros valdytojo veiklą kontroliuoja valstybės ir (ar) savivaldybių institucijos įstatymų nustatyta tvarka."
    },
    {
      "provision_ref": "art18",
      "section": "18",
      "title": "18 straipsnis. Viešosios transporto infrastruktūros valdytojo santykiai su transporto infrastruktūros savininku",
      "content": "Kai viešoji transporto infrastruktūra priklauso Lietuvos valstybei išimtine nuosavybės teise arba savivaldybei nuosavybės teise, viešosios transporto infrastruktūros savininko ir valdytojo tarpusavio santykiai nustatomi turto patikėjimo sutartyje, jeigu kiti įstatymai nenustato kitaip.\n\nStraipsnio pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\n\nTREČIASIS SKIRSNIS\nVEŽĖJŲ PAREIGOS VEŽANT UŽSIENIEČIUS IR ATSAKOMYBĖ\nĮstatymas papildytas trečiuoju skirsniu:\nNr. X-214, 2005-05-19, Žin., 2005, Nr. 71-2560 (2005-06-07)\nTrečiojo skirsnio pavadinimo pakeitimas:\nNr. X-747, 2006-07-04, Žin., 2006, Nr. 82-3250 (2006-07-27)"
    },
    {
      "provision_ref": "art19",
      "section": "19",
      "title": "19 straipsnis. Vežėjų pareigos vežant užsieniečius",
      "content": "1. Jeigu asmuo, kuris nėra Europos Sąjungos valstybės narės pilietis (toliau – užsienietis), neįleidžiamas į Lietuvos Respubliką arba vežėjas, kuris verčiasi keleivių vežimu, įsipareigojęs nuvežti užsienietį tranzitu per Lietuvos Respubliką į paskirties valstybę, atsisako jį vežti, arba paskirties valstybės institucijos neleidžia užsieniečiui, važiavusiam per Lietuvos Respubliką tranzitu, įvažiuoti ir išsiunčia jį į Lietuvos Respubliką, vežėjas, kuris verčiasi keleivių vežimu, atvežęs užsienietį iki Lietuvos Respublikos valstybės sienos, privalo nedelsdamas įvykdyti šio straipsnio 2 arba 3 dalyje numatytus reikalavimus.\n\n2. Valstybės sienos apsaugos tarnybos prie Vidaus reikalų ministerijos (toliau – Valstybės sienos apsaugos tarnyba), įgyvendinančios valstybės politiką vidaus reikalų ministrui priskirtose valstybės sienos apsaugos ir jos kirtimo kontrolės srityse, reikalavimu vežėjas privalo įvykdyti vieną iš šių punktų:\n\n1) už savo lėšas nuvežti užsienietį į užsienio valstybę, iš kurios jis atvyko;\n\n2) už savo lėšas nuvežti užsienietį į užsienio valstybę, išdavusią kelionės dokumentą;\n\n3) už savo lėšas nuvežti užsienietį į užsienio valstybę, į kurią jam leista įvažiuoti.\n\nStraipsnio dalies pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\n\n3. Jeigu vežėjas, kuris verčiasi keleivių vežimu, negali užsieniečio sugrąžinti į užsienio valstybę, jis privalo nedelsdamas rasti tiesioginio transporto priemones ir padengti su jomis susijusias išlaidas arba, jei tokios galimybės nėra, prisiimti atsakomybę už lėšų, susijusių su užsieniečio buvimu pasienio kontrolės punkte ir sugrąžinimu į šio straipsnio 2 dalies 1–3 punktuose išvardytas valstybes, padengimą.\n\n4. Vyriausybė arba jos įgaliota institucija nustato lėšų, susijusių su užsieniečio buvimu pasienio kontrolės punkte ir sugrąžinimu į užsienio valstybę, padengimo tvarką ir šių lėšų dydį."
    },
    {
      "provision_ref": "art191",
      "section": "191",
      "title": "191 straipsnis. Vežėjų, kurie verčiasi keleivių vežimu oro keliais, pareiga teikti bilietų užsakymo ir išvykimo kontrolės, keleivių skrydžio duomenis ir šių duomenų tvarkymas",
      "content": "1. Vežėjas, kuris verčiasi keleivių vežimu oro keliais, ne vėliau kaip prieš 48 valandas iki tvarkaraštyje numatyto skrydžio laiko ir iš karto po to, kai uždaromi keleivių įlaipinimo vartai, bet ne vėliau negu pradedamas skrydis, privalo šio straipsnio 2 dalyje nurodytam įgaliotam padaliniui (toliau – įgaliotas padalinys) neatlygintinai elektroninių ryšių priemonėmis pateikti šio Įstatymo 1 priede nurodytus bilietų užsakymo ir išvykimo kontrolės, keleivių skrydžio duomenis apie atvykstančius į Lietuvos Respublikos teritoriją ar išvykstančius iš jos oro keliais keleivius.\n\n2. Įgaliotas padalinys yra Lietuvos policijos generalinio komisaro įgaliota policijos įstaiga ar jos struktūrinis padalinys. Įgaliotam padaliniui priklauso Valstybės sienos apsaugos tarnybos, Muitinės departamento prie Lietuvos Respublikos finansų ministerijos, Lietuvos Respublikos valstybės saugumo departamento ir Antrojo operatyvinių tarnybų departamento prie Krašto apsaugos ministerijos deleguoti pareigūnai, įgalioti atlikti funkcijas, susijusias su šio Įstatymo 1 priede nurodytų duomenų tvarkymu.\n\n3. Šio Įstatymo 1 priede nurodyti duomenys tvarkomi teroristinių nusikaltimų ir su teroristine veikla susijusių nusikaltimų, taip pat labai sunkių ir sunkių nusikaltimų, kaip jie apibrėžiami Lietuvos Respublikos baudžiamajame kodekse, prevencijos, nustatymo, tyrimo ir patraukimo už juos baudžiamojon atsakomybėn tikslais.\n\n4. Valstybės sienos apsaugos tarnyba šio Įstatymo 1 priedo 1.1, 1.2, 1.3, 1.4, 1.5, 2.3, 2.4 papunkčiuose nurodytus duomenis apie užsieniečius, atvykstančius į Lietuvos Respublikos teritoriją iš valstybių, ne Europos Sąjungos valstybių narių, tvarko siekiant kovoti su nelegalia migracija ir sugriežtinti pasienio kontrolę.\n\n5. Atliekant keleivių įvertinimą prieš jiems atvykstant į Lietuvos Respubliką ar išvykstant iš jos, šio Įstatymo 1 priede nurodyti duomenys automatizuotu būdu yra palyginami su duomenimis, tvarkomais informacinėse sistemose teroristinių nusikaltimų ir su teroristine veikla susijusių nusikaltimų, taip pat labai sunkių ir sunkių nusikaltimų prevencijos, nustatymo, tyrimo ar patraukimo už juos baudžiamojon atsakomybėn, taip pat įtariamųjų, kaltinamųjų, nuteistųjų, dingusių be žinios ar įtrauktų į Šengeno informacinę sistemą asmenų paieškos tikslais. Keleivių vertinimas atliekamas pagal iš anksto nustatytus ir Lietuvos policijos generalinio komisaro nustatyta tvarka patvirtintus tikslinius, proporcingus, konkrečius, nediskriminacinius kriterijus; gavus teigiamą rezultatą, duomenys turi būti atskirai peržiūrėti įgalioto padalinio neautomatizuotu būdu.\n\n6. Šio Įstatymo 1 priede nurodyti Europos Sąjungos išorės skrydžių bilietų užsakymo ir išvykimo kontrolės, keleivių skrydžio duomenys, įgalioto padalinio Lietuvos policijos generalinio komisaro nustatyta tvarka atrinktų Europos Sąjungos vidaus skrydžių bilietų užsakymo ir išvykimo kontrolės, keleivių skrydžio duomenys, o kai vadovaujantis Vyriausybės nustatyta tvarka  nustatomas aukštesnis negu žemas teroro akto grėsmės lygis, ir visų Europos Sąjungos vidaus skrydžių bilietų užsakymo ir išvykimo kontrolės, keleivių skrydžio duomenys tvarkomi Lietuvos Respublikos valstybės ir tarnybos paslapčių įstatymo nustatyta tvarka įteisintoje įslaptintos informacijos ryšių ir informacinėje sistemoje (toliau – informacinė sistema). Šie duomenys saugomi 3 metus nuo jų įrašymo į informacinę sistemą dienos, o įgaliotam padaliniui Lietuvos policijos generalinio komisaro nustatyta tvarka atlikus papildomą įvertinimą ir nustačius, kad šie duomenys yra didelės nusikalstamumo rizikos Europos Sąjungos išorės ir (ar) Europos Sąjungos vidaus skrydžių bilietų užsakymo ir išvykimo kontrolės, keleivių skrydžio duomenys arba Vyriausybės nustatyta tvarka nustačius aukštesnį negu žemas teroro akto grėsmės lygį, ir visų Europos Sąjungos vidaus skrydžių bilietų užsakymo ir išvykimo kontrolės, keleivių skrydžio duomenys, – 5 metus nuo šių duomenų įrašymo į informacinę sistemą dienos. Šio Įstatymo 1 priedo 1.2, 1.4, 1.5 papunkčiuose ir 3 punkte nurodyti duomenys po 6 mėnesių nuo jų įrašymo į informacinę sistemą dienos yra nuasmeninami ir užmaskuojami, išskyrus atvejus, kai šie duomenys yra naudojami konkrečiais teroristinių nusikaltimų ir su teroristine veikla susijusių nusikaltimų, taip pat labai sunkių ir sunkių nusikaltimų prevencijos, nustatymo, tyrimo ar patraukimo baudžiamojon atsakomybėn tikslais. Vežėjo, kuris verčiasi keleivių vežimu oro keliais, pateikti šio Įstatymo 1 priede nenumatyti asmens duomenys informacinėje sistemoje nedelsiant ištrinami. Įgalioto padalinio Lietuvos policijos generalinio komisaro nustatyta tvarka neatrinkti Europos Sąjungos vidaus skrydžių bilietų užsakymo ir išvykimo kontrolės, keleivių skrydžio duomenys, nurodyti šio Įstatymo 1 priede, taip pat duomenys, kurių saugojimo terminas pasibaigia, nedelsiant ištrinami.\n\n7. Įgaliotas padalinys šio Įstatymo 1 priede nurodytus duomenis ar tų duomenų tvarkymo rezultatus šio Įstatymo 2 priede nurodytoms kompetentingoms institucijoms ar kitų Europos Sąjungos valstybių narių įgaliotiems padaliniams ar Europos policijos biurui (Europolui) teikia pagrįsto prašymo pagrindu tik konkrečiais teroristinių nusikaltimų ir su teroristine veikla susijusių nusikaltimų, taip pat labai sunkių ir sunkių nusikaltimų prevencijos, nustatymo, tyrimo ar patraukimo už juos baudžiamojon atsakomybėn tikslais. Įgaliotas padalinys teikia šio straipsnio 1 dalyje nurodytus duomenis ar tų duomenų tvarkymo rezultatus trečiosioms šalims tik atskirai įvertinęs kiekvieną konkretų atvejį, laikydamasis šiame straipsnyje ir Lietuvos Respublikos asmens duomenų, tvarkomų nusikalstamų veikų prevencijos, tyrimo, atskleidimo ar baudžiamojo persekiojimo už jas, bausmių vykdymo arba nacionalinio saugumo ar gynybos tikslais, teisinės apsaugos įstatyme nustatytų sąlygų. Šio Įstatymo 1 priede nurodytų duomenų teikimo kompetentingoms institucijoms, kitų Europos Sąjungos valstybių narių įgaliotiems padaliniams, Europos policijos biurui (Europolui), trečiosioms šalims ir šių duomenų naudojimo sąlygas, būdus ir tvarką nustato Vyriausybė.\n\n8. Šio Įstatymo 1 priede nurodyti duomenys įgaliotam padaliniui teikiami ir tvarkomi Lietuvos policijos generalinio komisaro nustatyta tvarka.\n\n9. Vežėjas, kuris verčiasi keleivių vežimu oro keliais, Reglamento (ES) 2016/679 nustatyta tvarka privalo informuoti keleivius apie numatomą jų asmens duomenų, nurodytų šio straipsnio 1 dalyje, tvarkymą.\n\n10. Savo teises dėl asmens duomenų tvarkymo keleivis įgyvendina vadovaudamasis duomenų valdytojų, į kuriuos kreipiamasi dėl duomenų subjekto teisių įgyvendinimo, nustatyta tvarka, Reglamentu (ES) 2016/679 arba Asmens duomenų, tvarkomų nusikalstamų veikų prevencijos, tyrimo, atskleidimo ar baudžiamojo persekiojimo už jas, bausmių vykdymo arba nacionalinio saugumo ar gynybos tikslais, teisinės apsaugos įstatymu.\n\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\nNr. XV-104, 2025-01-14, paskelbta TAR 2025-01-22, i. k. 2025-00714"
    },
    {
      "provision_ref": "art20",
      "section": "20",
      "title": "20 straipsnis. Vežėjų atsakomybė",
      "content": "1. Vežėjai, kurie verčiasi keleivių vežimu oro ar jūros keliais ar kurie tarptautinio susisiekimo maršrutais autobusais sausuma veža keleivių grupes specialiais ir užsakomaisiais reisais, įveždami užsieniečius į Lietuvos Respublikos teritoriją per valstybės sieną, privalo užtikrinti, kad šie turėtų kelionės dokumentus, kurie reikalingi įvažiuoti į Lietuvos Respubliką. Vežėjai turi teisę tikrinti keleivių kelionės dokumentus, kad įsitikintų, ar keleivis turi kelionės dokumentus, reikalingus įvažiuoti į Lietuvos Respubliką.\nTAR pastaba. Bylos dėl Lietuvos Respublikos transporto veiklos pagrindų 20 straipsnio 1 dalies reikalavimų pažeidimo, pradėtos iki 2017-01-01, baigiamos nagrinėti pagal tvarką, galiojusią iki įstatymo Nr. XII-2483 įsigaliojimo (2017-01-01), išskyrus įstatymo Nr. XII-2483 16  straipsnio 4 dalyje nurodytą išimtį.\n\n2. Jeigu Valstybės sienos apsaugos tarnyba nustato, kad šio straipsnio 1 dalyje nurodyto vežėjo vežamas užsienietis neturi kelionės dokumentų, kurie reikalingi įvažiuoti į Lietuvos Respubliką, vežėjui skiriama bauda nuo trijų tūkstančių šimto aštuoniasdešimt šešių iki penkių tūkstančių dviejų šimtų keturiolikos eurų už kiekvieną be reikalingų kelionės dokumentų vežamą užsienietį.\n\n3. Šio straipsnio 1 dalyje nurodytų reikalavimų pažeidimo nagrinėjimas nepradedamas, o pradėtas nutraukiamas ir bauda neskiriama, jeigu vežamas užsienietis siekia prieglobsčio Lietuvos Respublikoje, vadovaudamasis Lietuvos Respublikos įstatymu „Dėl užsieniečių teisinės padėties“.\n\n4. Jeigu Lietuvos policijos generalinio komisaro įgaliota policijos įstaiga (toliau – policijos įstaiga) nustato, kad šio Įstatymo 191 straipsnio 1 dalyje nurodytas vežėjas nepateikė arba pateikė ne visus ar neteisingus šio Įstatymo 1 priede nurodytus duomenis arba juos pateikė vėliau, negu nustatyta šio Įstatymo 191 straipsnio 1 dalyje, tokiam vežėjui skiriama nuo trijų tūkstančių šimto aštuoniasdešimt šešių iki penkių tūkstančių dviejų šimtų keturiolikos eurų bauda už kiekvieną skrydį, kuriuo buvo vežami keleiviai.\nStraipsnio dalies pakeitimai:\nNr. XV-104, 2025-01-14, paskelbta TAR 2025-01-22, i. k. 2025-00714\n\nStraipsnio pakeitimai:\nNr. X-747, 2006-07-04, Žin., 2006, Nr. 82-3250 (2006-07-27)\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art21",
      "section": "21",
      "title": "21 straipsnis. Įstatymo pažeidimo protokolas, bylų nagrinėjimo ir baudų skyrimo terminai",
      "content": "1. Policijos įstaigos įgalioti darbuotojai (pareigūnai), nustatę, kad pažeisti šio Įstatymo 191 straipsnio 1 dalyje nurodyti reikalavimai, o Valstybės sienos apsaugos tarnybos įgalioti darbuotojai (pareigūnai), nustatę, kad pažeisti šio Įstatymo 20 straipsnio 1 dalyje nurodyti reikalavimai, surašo įstatymo pažeidimo protokolą. Šiame protokole nurodoma jo surašymo data ir vieta, protokolą surašiusio asmens pareigos, vardas, pavardė, vežėjo pavadinimas, šio Įstatymo pažeidimo padarymo vieta, laikas ir esmė, šio Įstatymo straipsnis ir jo nuostata, kurios reikalavimų pažeidimu įtariamas vežėjas, liudytojų ir nukentėjusiųjų, jeigu jų yra, vardai, pavardės, gyvenamųjų vietų adresai, vežėjo paaiškinimas, kitokios žinios, būtinos bylai išspręsti.\n\n2. Šio straipsnio 1 dalyje nurodytas protokolas kartu su šio Įstatymo 23 straipsnio 1 dalyje nurodytu pranešimu pateikiamas vežėjui šio Įstatymo 23 straipsnio 3 dalyje nustatyta tvarka.\n\n3. Valstybės sienos apsaugos tarnyba bylas dėl šio Įstatymo 20 straipsnio 1 dalyje nurodytų reikalavimų pažeidimų, o policijos įstaiga bylas dėl šio Įstatymo 191 straipsnio 1 dalyje nurodytų reikalavimų pažeidimų nagrinėja ir baudas skiria ne vėliau kaip per 30 darbo dienų nuo šio Įstatymo reikalavimų pažeidimo nustatymo dienos.\n\n4. Bauda vežėjui negali būti paskirta, jeigu nuo šio Įstatymo reikalavimų pažeidimo padarymo dienos praėjo daugiau kaip dveji metai. Praėjus šiam terminui, bylos dėl šio Įstatymo reikalavimų pažeidimo nagrinėjimas nepradedamas, o pradėtas – nutraukiamas.\nTAR pastaba. 21 straipsnio 4 dalies nuostata taikoma ir nagrinėjant bylas dėl Lietuvos Respublikos transporto veiklos pagrindų įstatymo 191 straipsnio 1 dalies ir 20 straipsnio 1 dalies reikalavimų pažeidimų, padarytų iki 2017-01-01, jeigu bylos dėl šių pažeidimų nebuvo baigtos nagrinėti.\n\nStraipsnio pakeitimai:\nNr. X-747, 2006-07-04, Žin., 2006, Nr. 82-3250 (2006-07-27)\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art22",
      "section": "22",
      "title": "22 straipsnis. Bylos nagrinėjimo proceso dalyviai",
      "content": "1. Nagrinėjant bylas dėl šio Įstatymo 191 straipsnio 1 dalyje arba 20 straipsnio 1 dalyje nurodytų reikalavimų pažeidimų, dalyvauja šie proceso dalyviai:\n\n1) šį Įstatymą pažeidęs vežėjas;\n\n2) Valstybės sienos apsaugos tarnybos ar policijos įstaigos sprendimu – kiti asmenys, su kurių interesais tiesiogiai susijusi nagrinėjama byla;\n\n3) valstybės ir savivaldybių institucijų atstovai – šių institucijų prašymu;\n\n4) Valstybės sienos apsaugos tarnybos ar policijos įstaigos sprendimu – ekspertai, specialistai ir kiti asmenys, turintys su nagrinėjama byla susijusios informacijos ar kitų bylos nagrinėjimui svarbių duomenų.\n\nStraipsnio dalies pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\n\n2. Asmenys, nurodyti šio straipsnio 1 dalies 1 ir 2 punktuose, toliau šiame Įstatyme vadinami proceso šalimis.\n\n3. Proceso šalims gali atstovauti jų įgalioti atstovai.\n\nStraipsnio pakeitimai:\nNr. X-747, 2006-07-04, Žin., 2006, Nr. 82-3250 (2006-07-27)"
    },
    {
      "provision_ref": "art23",
      "section": "23",
      "title": "23 straipsnis. Pranešimas apie bylos nagrinėjimą",
      "content": "1. Proceso šalims ne vėliau kaip prieš 14 darbo dienų iki bylos nagrinėjimo raštu pranešama apie nustatytus šio Įstatymo 191 straipsnio 1 dalyje arba 20 straipsnio 1 dalyje nurodytų reikalavimų pažeidimus, bylos nagrinėjimo vietą ir laiką, taip pat pasiūloma susipažinti su bylos medžiaga, raštu pateikti paaiškinimus.\n\n2. Apie bylos nagrinėjimo vietą ir laiką kitiems proceso dalyviams raštu pranešama ne vėliau kaip prieš 8 darbo dienas iki bylos nagrinėjimo.\n\n3. Tinkamu pranešimu apie bylos nagrinėjimo vietą ir laiką laikomas pranešimas, išsiųstas registruotu paštu Juridinių asmenų registre nurodytu proceso šalies buveinės adresu, išskyrus atvejus, kai proceso šalis nurodo kitą korespondencijos įteikimo adresą, arba pranešimas, išsiųstas Juridinių asmenų registre nurodytu proceso šalies elektroninių siuntų pristatymo adresu, arba pranešimas, pasirašytinai įteiktas proceso šaliai ar kitam proceso dalyviui, arba pranešimas, proceso šalims ar kitiems proceso dalyviams išsiųstas registruotu paštu jų deklaruotos gyvenamosios vietos ar kitu jų raštu nurodytu adresu.\n\nStraipsnio pakeitimai:\nNr. X-747, 2006-07-04, Žin., 2006, Nr. 82-3250 (2006-07-27)\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art24",
      "section": "24",
      "title": "24 straipsnis. Bylos nagrinėjimas",
      "content": "1. Byla nagrinėjama, kai dalyvauja proceso šalys ir kiti proceso dalyviai.\n\n2. Bylos nagrinėjimo metu proceso šalys ir kiti proceso dalyviai turi teisę susipažinti su surinkta bylos medžiaga, duoti paaiškinimus žodžiu ar raštu, pateikti įrodymus, teikti prašymus. Jeigu bylos nagrinėjimo metu apklausiami liudytojai, vežėjas turi teisę užduoti jiems klausimus, taip pat siūlyti savo liudytojus, teikti kitus įrodymus. Jeigu bylos nagrinėjimo metu pateikiami nauji įrodymai, vežėjas turi teisę ne vėliau kaip per 5 darbo dienas nuo jų pateikimo susipažinti su jais ir pateikti savo paaiškinimus dėl jų.\n\n3. Jeigu proceso šalys ar kiti proceso dalyviai bylos nagrinėjimo metu nedalyvauja, byla gali būti išnagrinėta tik tais atvejais, kai yra duomenų, kad proceso šalims ar kitiems proceso dalyviams buvo tinkamai pranešta apie bylos nagrinėjimo vietą ir laiką, taip pat suteikta teisė susipažinti su bylos medžiaga ir duoti paaiškinimus ir proceso šalys bei kiti proceso dalyviai nepateikia dokumentų, patvirtinančių, kad yra svarbių priežasčių, dėl kurių jie negali dalyvauti procese. Atostogos, komandiruotė, kitoks užimtumas nelaikomi svarbiomis priežastimis, taip pat svarbiomis priežastimis paprastai nelaikomas proceso šalies įgalioto atstovo užimtumas kitose bylose.\n\n4. Bylos nagrinėjimas yra viešas. Valstybės sienos apsaugos tarnyba ar policijos įstaiga savo iniciatyva arba proceso šalių ar kitų proceso dalyvių prašymu gali paskelbti posėdį, kuriame nagrinėjama byla, ar jo dalį uždarą, jeigu tai būtina siekiant apsaugoti valstybės ar tarnybos paslaptį arba vežėjo komercinę paslaptį.\n\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art25",
      "section": "25",
      "title": "25 straipsnis. Sprendimai, priimami išnagrinėjus bylą",
      "content": "1. Valstybės sienos apsaugos tarnyba ar policijos įstaiga, išnagrinėjusios bylą, turi teisę priimti sprendimą:\n\n1) skirti baudą;\n\n2) atsisakyti skirti baudą ir bylą nutraukti, kai nėra šio Įstatymo 191 straipsnio 1 dalyje arba 20 straipsnio 1 dalyje nurodytų reikalavimų pažeidimo.\n\n2. Išnagrinėjus bylą, surašomas nutarimas. Jame turi būti nurodyta sprendimą priėmusios institucijos pavadinimas, bylos nagrinėjimo data ir vieta, priimtas sprendimas, jo apskundimo terminai ir tvarka. Jeigu priimamas šio straipsnio 1 dalies 1 punkte nurodytas sprendimas, nutarime papildomai nurodomi duomenys apie šio Įstatymo reikalavimus pažeidusį vežėją, šio Įstatymo reikalavimų pažeidimo padarymo aplinkybės, šio Įstatymo reikalavimus pažeidusio vežėjo kaltės įrodymai, kuriais grindžiamas sprendimas, šio Įstatymo straipsnio nuostata, nustatanti atsakomybę už šio Įstatymo reikalavimų pažeidimą, šio Įstatymo reikalavimus pažeidusio vežėjo paaiškinimai ir jų įvertinimas.\n\n3. Valstybės sienos apsaugos tarnybos ar policijos įstaigos nutarimas per 2 darbo dienas nuo jo priėmimo išsiunčiamas šio Įstatymo reikalavimus pažeidusiam vežėjui.\n\nStraipsnio pakeitimai:\nNr. X-747, 2006-07-04, Žin., 2006, Nr. 82-3250 (2006-07-27)\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art26",
      "section": "26",
      "title": "26 straipsnis. Baudų skyrimas šio Įstatymo reikalavimus pažeidusiems vežėjams",
      "content": "1. Konkretus skiriamos baudos dydis nustatomas pagal sankcijoje numatytų minimalios ir maksimalios baudų vidurkį, atsižvelgiant į šio straipsnio 2 ir 3 dalyse nurodytas atsakomybę lengvinančias ar sunkinančias aplinkybes. Jeigu yra atsakomybę lengvinančių aplinkybių, baudos dydis mažinamas nuo vidurkio iki minimumo, o jeigu yra atsakomybę sunkinančių aplinkybių, baudos dydis didinamas nuo vidurkio iki maksimumo. Jeigu yra atsakomybę lengvinančių ir sunkinančių aplinkybių, bauda skiriama atsižvelgiant į jų kiekį ir reikšmingumą. Baudos dydžio mažinimas ar didinimas motyvuojamas šio Įstatymo 25 straipsnio 2 dalyje nurodytame nutarime.\n\n2. Atsakomybę lengvinančiomis aplinkybėmis laikoma:\n\n1) vežėjo pagalba Valstybės sienos apsaugos tarnybai ar policijos įstaigai atliekant šio Įstatymo reikalavimų pažeidimo tyrimą;\n\n2) tai, kad šio Įstatymo reikalavimų pažeidimas padarytas dėl psichinės ar fizinės prievartos.\n\n3. Atsakomybę sunkinančiomis aplinkybėmis laikoma:\n\n1) vežėjo kliudymas Valstybės sienos apsaugos tarnybai ar policijos įstaigai atlikti šio Įstatymo reikalavimų pažeidimo tyrimą;\n\n2) tai, kad šio Įstatymo reikalavimų pažeidimas padarytas pasinaudojant ekstremaliąja situacija.\n\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art27",
      "section": "27",
      "title": "27 straipsnis. Baudų mokėjimas ir išieškojimas",
      "content": "1. Bauda turi būti sumokėta į valstybės biudžetą ne vėliau kaip per 1 mėnesį nuo nutarimo išsiuntimo dienos.\n\n2. Šio Įstatymo reikalavimus pažeidusio vežėjo nesumokėtas baudas išieško antstoliai, vykdydami jiems pateiktus Valstybės sienos apsaugos tarnybos ar policijos įstaigos nutarimus Lietuvos Respublikos civilinio proceso kodekso nustatyta tvarka. Nutarimai antstoliams pateikiami vykdyti ne vėliau kaip per 20 darbo dienų nuo baudos sumokėjimo termino pabaigos.\nStraipsnio dalies pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452"
    },
    {
      "provision_ref": "art28",
      "section": "28",
      "title": "28 straipsnis. Nutarimų dėl baudų skyrimo apskundimas",
      "content": "1. Šio Įstatymo reikalavimus pažeidęs vežėjas, nesutinkantis su Valstybės sienos apsaugos tarnybos ar policijos įstaigos nutarimu dėl baudos skyrimo, gali apskųsti jį Lietuvos Respublikos administracinių bylų teisenos įstatymo nustatyta tvarka.\n\n2. Skundo padavimas administraciniam teismui sustabdo Valstybės sienos apsaugos tarnybos ar policijos įstaigos nutarimų dėl baudų skyrimo vykdymą.\n\nStraipsnio pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\n\nLIETUVOS RESPUBLIKOS\nAUKŠČIAUSIOSIOS TARYBOS\nPIRMININKO PAVADUOTOJAS                                                        KAZIMIERAS MOTIEKA\n\nVilnius, 1991 m. spalio 8 d.\nNr. I-1863\n\nLietuvos Respublikos\ntransporto veiklos pagrindų įstatymo\n1 priedas\n\nBilietų užsakymo ir išvykimo kontrolės, KELEIVIŲ skrydžio DUOMENYS\n\n1. Keleivių duomenys (kiekvieno keleivio):\n\n1.1. keleivio duomenų įrašo (PNR) unikalus kodas;\n\n1.2. vardas (vardai), pavardė (pavardės), gimimo data, lytis;\n\n1.3. pilietybė;\n\n1.4. vizos ar kito dokumento, pagrindžiančio galimybę būti šalyje, duomenys (tipas, numeris, išdavimo data, išdavimo įstaiga, galiojimo pabaigos data);\n\n1.5. kelionės dokumento duomenys (tipas, numeris, išdavusi valstybė, galiojimo pabaigos data);\n\n1.6. kontaktinio adreso duomenys (valstybė, gyvenamoji vietovė, gatvė, namo numeris, buto numeris, pašto kodas);\nTAR pastaba. 1 priedo 1.6 papunktyje nurodyti duomenys Lietuvos policijos generalinio komisaro įgaliotai policijos įstaigai teikiami nuo 2018-01-01.\n\n1.7. kontaktiniai duomenys (elektroninio pašto adresas, telefono numeris);\nTAR pastaba. 1 priedo 1.7 papunktyje nurodyti duomenys Lietuvos policijos generalinio komisaro įgaliotai policijos įstaigai teikiami nuo 2018-01-01.\n\n1.8. keleivio registravimo laikas, įlipimo į lėktuvą būsena (neatvyko, atvyko).\n\n2. Bilietų duomenys (kiekvieno bilieto):\n\n2.1. bilieto numeris;\n\n2.2. bilieto rezervavimo arba patvirtinimo data, bilieto klasė;\n\n2.3. skrydį vykdantis faktinis vežėjas, kuris verčiasi keleivių vežimu oro keliais, (pavadinimas, kodas);\nPapunkčio pakeitimai:\nNr. XV-104, 2025-01-14, paskelbta TAR 2025-01-22, i. k. 2025-00714\n\n2.4. skrydžio duomenys (numeris, išvykimo data, atvykimo data, informacija, iš kur arba į kur vykdomas skrydis (galutinis tikslas), iš kur arba į kur vykdomas skrydis (tarpinis tikslas), atvykimo ir išvykimo neatitikimas);\n\n2.5. registruoto bagažo duomenys (numeris, vienetai, svoris, specialusis bagažas, papildomas bagažas);\nTAR pastaba. 1 priedo 2.5 papunktyje nurodyti duomenys Lietuvos policijos generalinio komisaro įgaliotai policijos įstaigai teikiami nuo 2018-01-01.\n\n2.6. sėdimoji vieta (bilieto pirkimo arba rezervavimo metu ir skrydžio metu);\nTAR pastaba. 1 priedo 2.6 papunktyje nurodyti duomenys Lietuvos policijos generalinio komisaro įgaliotai policijos įstaigai teikiami nuo 2018-01-01.\n\n2.7. bilieto rezervavimą atlikusios kelionių agentūros, kelionių agento ar kito bilietą pardavusio ūkio subjekto unikalus atpažinimo kodas.\nTAR pastaba. 1 priedo 2.7 papunktyje nurodyti duomenys Lietuvos policijos generalinio komisaro įgaliotai policijos įstaigai teikiami nuo 2018-01-01.\n\n3. Mokėjimo duomenys:\n\n3.1. mokėjimo tipas (grynaisiais, mokėjimo kortele, banko pavedimu);\n\n3.2. suma (eurais);\n\n3.3. mokėtojo duomenys (vardas, pavardė, gyvenamosios vietos duomenys, pavadinimas, buveinės adresas, elektroninio pašto adresas, telefono numeris);\n\n3.4. mokėjimo kortelės duomenys (tipas, numeris, galiojimo pabaigos data, savininko vardas, pavardė, pavadinimas).\n\nPapildyta priedu:\nNr. XII-2483, 2016-06-23, paskelbta TAR 2016-07-04, i. k. 2016-18452\n\nLietuvos Respublikos\ntransporto veiklos pagrindų įstatymo\n2 priedas\n\nKOMPETENTINGŲ VALDŽIOS INSTITUCIJŲ SĄRAŠAS\n\n1. Ikiteisminio tyrimo įstaigos, numatytos Lietuvos Respublikos baudžiamojo proceso kodekse.\n\n2. Kriminalinės žvalgybos subjektai, numatyti Lietuvos Respublikos kriminalinės žvalgybos įstatyme.\n\n3. Prokuratūra.\n\n4. Teismai.\n\n5. Žvalgybos institucijos, numatytos Lietuvos Respublikos žvalgybos įstatyme.\n\nPapildyta priedu:\nNr. XII-2483, 2016-06-23, paskelbta TAR 2016-07-04, i. k. 2016-18452\n\nLietuvos Respublikos\ntransporto veiklos pagrindų įstatymo\n3 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2001 m. birželio 28 d. Tarybos direktyva 2001/51/EB, papildanti Konvencijos dėl 1985 m. birželio 14 d. Šengeno susitarimo įgyvendinimo 26 straipsnio nuostatas.\n\n2. 2004 m. balandžio 29 d. Tarybos direktyva 2004/82/EB dėl vežėjų įpareigojimo perduoti keleivių duomenis.\n\n3. 2010 m. liepos 7 d. Europos Parlamento ir Tarybos direktyva 2010/40/ES dėl kelių transporto ir jo sąsajų su kitų rūšių transportu srities intelektinių transporto sistemų diegimo sistemos.\n\n4. 2016 m. balandžio 27 d. Europos Parlamento ir Tarybos direktyva 2016/681 dėl keleivio duomenų įrašo (PNR) duomenų naudojimo teroristinių nusikaltimų ir sunkių nusikaltimų prevencijos, nustatymo, tyrimo ir patraukimo už juos baudžiamojon atsakomybėn tikslais.\n\n_________________\n\nPriedo pakeitimai:\nNr. XII-2483, 2016-06-23, paskelbta TAR 2016-07-04, i. k. 2016-18452\nNr. XV-104, 2025-01-14, paskelbta TAR 2025-01-22, i. k. 2025-00714"
    }
  ],
  "definitions": [
    {
      "term": "Elektroninis keleivinio transporto bilietas",
      "definition": "skaitmeninėje duomenų bazėje saugomas įrašas, patvirtinantis, kad yra sumokėta už vežimo paslaugą.",
      "source_provision": "art2"
    },
    {
      "term": "Europos Sąjungos išorės skrydis",
      "definition": "bet kuris vežėjo, kuris verčiasi keleivių vežimu oro keliais, reguliarus ar nereguliarus iš trečiosios šalies teritorijos vykdomas skrydis, kurio suplanuota nusileidimo vieta yra Europos Sąjungos valstybės narės teritorijoje, arba iš Europos Sąjungos valstybės narės teritorijos vykdomas skrydis, kurio suplanuota nusileidimo vieta yra trečiojoje šalyje, abiem atvejais įskaitant skrydžius su bet kokiais nusileidimais Europos Sąjungos valstybių narių arba trečiųjų šalių teritorijoje.\nPapildyta straipsnio dalimi:\nNr. XV-104, 2025-01-14, paskelbta TAR 2025-01-22, i. k. 2025-00714",
      "source_provision": "art2"
    },
    {
      "term": "Europos Sąjungos vidaus skrydis",
      "definition": "bet kuris vežėjo, kuris verčiasi keleivių vežimu oro keliais, reguliarus arba nereguliarus iš Europos Sąjungos valstybės narės teritorijos vykdomas skrydis, kurio suplanuota nusileidimo vieta yra vienos arba kelių kitų Europos Sąjungos valstybių narių teritorijoje, be jokių nusileidimų trečiosios šalies teritorijoje.\nPapildyta straipsnio dalimi:\nNr. XV-104, 2025-01-14, paskelbta TAR 2025-01-22, i. k. 2025-00714",
      "source_provision": "art2"
    },
    {
      "term": "Intelektinės transporto sistemos",
      "definition": "informacinėmis ir elektroninių ryšių technologijomis grindžiamos sistemos, skirtos geležinkelių, kelių, jūrų, oro ir vidaus vandenų transporto eismui, įskaitant infrastruktūrą, transporto priemones ir naudotojus, elektroninį keleivinio transporto bilietą, valdyti, taip pat sąsajoms tarp šių transporto rūšių užtikrinti.",
      "source_provision": "art2"
    },
    {
      "term": "Intelektinių transporto sistemų paslauga",
      "definition": "intelektinių transporto sistemų prietaikos veikimo užtikrinimas tinkamai parengtoje organizacinėje ir operacinėje sistemoje, siekiant padidinti naudotojo saugumą ir patogumą ir (arba) palengvinti transporto ir kelionių operacijas, padidinti jų veiksmingumą arba padėti jas atlikti.",
      "source_provision": "art2"
    },
    {
      "term": "Intelektinių transporto sistemų prietaika",
      "definition": "intelektinių transporto sistemų taikymo operacinė priemonė.",
      "source_provision": "art2"
    },
    {
      "term": "Kelionių duomenys",
      "definition": "viešojo transporto tvarkaraščiai, tarifai ir kiti duomenys, būtini informacijai apie keliones daugiarūšiu transportu teikti prieš keliones ir jų metu, siekiant sudaryti palankesnes kelionių planavimo, užsakymo ir pritaikymo sąlygas.",
      "source_provision": "art2"
    },
    {
      "term": "Riboto judumo asmuo",
      "definition": "asmuo, turintis nuolatinį arba laikiną fizinį, psichikos, intelekto arba jutimo sutrikimą, dėl kurio jis gali tik ribotai judėti ir tai trukdo jam lygiavertiškai su kitais keleiviais naudotis transportu, arba asmuo, kurio judumą naudojantis transportu riboja amžius.\nPapildyta straipsnio dalimi:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Rinkliava už naudojimąsi transporto infrastruktūros objektu (toliau",
      "definition": "rinkliava) – už naudojimąsi transporto infrastruktūros objektu jo savininko nustatytas užmokestis, kurį to objekto naudotojas moka jo valdytojui ar savininkui.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transportas",
      "definition": "sudėtinė Lietuvos Respublikos ūkio dalis, skirta viešiesiems ir ūkio subjektų poreikiams tenkinti – keleiviams, bagažui ir (arba) kroviniams vežti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto infrastruktūra",
      "definition": "sausumos ir vandens, oro kelių, eismo valdymo sistemų, su jais susijusių statinių, specialiai įrengtų teritorijų, įrenginių ir konstrukcijų visuma, skirta transporto veiklai užtikrinti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto infrastruktūros objektas",
      "definition": "atskiras transporto infrastruktūros elementas, kuris gali savarankiškai funkcionuoti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto infrastruktūros objekto naudotojas",
      "definition": "transporto priemonių savininkas arba valdytojas, taip pat ūkio subjektas, kurio veikla galima tik naudojantis transporto infrastruktūros objektu.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto infrastruktūros objekto valdytojas",
      "definition": "fizinis asmuo, juridinis asmuo ar kita organizacija ar jų padalinys (toliau – fizinis asmuo ar juridinis asmuo), teisėtai valdantys transporto infrastruktūros objektą.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto objektai",
      "definition": "transporto infrastruktūra, transporto priemonės ir kitos su transporto veikla susijusios priemonės.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto priemonė",
      "definition": "bet koks savaeigis mechanizmas ar mechanizmų junginys keleiviams, bagažui ir (arba) kroviniams vežti.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto priemonės valstybinė techninė apžiūra (priežiūra)",
      "definition": "Lietuvos Respublikoje įregistruotos transporto priemonės privalomas periodinis techninės būklės patikrinimas Lietuvos Respublikos teisės aktų nustatyta tvarka.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Transporto veikla",
      "definition": "keleivių, bagažo ir (arba) krovinių vežimas transporto priemonėmis, geležinkelių, kelių, oro ir vandens transporto infrastruktūros valdymas, plėtra ir priežiūra, kelių tiesimas ir priežiūra, taip pat kita veikla, tiesiogiai susijusi su transporto infrastruktūra, keleivių, bagažo ir (arba) krovinių vežimu.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Vežėjas",
      "definition": "fizinis arba juridinis asmuo, kuris verčiasi keleivių, bagažo ir (arba) krovinių vežimu ir atitinka Lietuvos Respublikos įstatymų nustatytas sąlygas bei reikalavimus.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Viešasis transportas",
      "definition": "keleivių, bagažo ir (arba) krovinių vežimo nustatytais maršrutais nustatytu laiku paslauga, teikiama visiems, kurie kreipiasi.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Viešoji transporto infrastruktūra",
      "definition": "transporto infrastruktūra, kuri skirta keleiviams, bagažui ir (arba) kroviniams vežti ir kurią sudaro viešoji geležinkelių infrastruktūra, Lietuvos valstybei nuosavybės teise priklausantys geležinkelių paslaugų įrenginiai, valstybinės reikšmės ir vietinės reikšmės viešieji keliai, tarptautinių oro uostų infrastruktūra, skrydžių valdymo sistemos įrenginiai, vidaus vandenų transporto infrastruktūra, jūrų uostų infrastruktūra. Konkretūs viešosios transporto infrastruktūros objektai nurodyti specialiuosiuose transporto rūšių įstatymuose.\nStraipsnio dalies pakeitimai:\nNr. XIV-524, 2021-09-16, paskelbta TAR 2021-09-17, i. k. 2021-19617\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853",
      "source_provision": "art2"
    },
    {
      "term": "Visuomenės aptarnavimo įsipareigojimai",
      "definition": "įsipareigojimai organizuoti darbą, vežti ir laikytis nustatytų tarifų, kurių vežėjas, atsižvelgdamas į komercinius interesus, neprisiimtų arba neprisiimtų tokiu mastu ar tokiomis pačiomis sąlygomis; įsipareigojimas organizuoti darbą – įsipareigojimas, nustatytas vežėjui, kuris turi teisę dirbti pagal licenciją ar leidimą bet kokio maršruto ar įrangos atžvilgiu, kad būtų užtikrintas transporto paslaugų teikimo nenutrūkstamumas, reguliarumas ir atitinkamas mastas; įpareigojimas vežti – įpareigojimas, nustatytas vežėjui priimti ir vežti keleivius ar krovinius, taikant konkrečius tarifus ir pagal nustatytas sąlygas; įsipareigojimas dėl tarifų – įpareigojimas, nustatytas vežėjui, kad jis tam tikroms keleivių kategorijoms, tam tikros kategorijos kroviniams arba atitinkamiems maršrutams taikytų valstybės ar savivaldybių institucijų patvirtintus tarifus, kurie neatitinka vežėjo komercinių interesų.\nStraipsnio dalies numeracijos pakeitimas:\nNr. XIV-1141, 2022-06-21, paskelbta TAR 2022-06-28, i. k. 2022-13853\n\nStraipsnio pakeitimai:\nNr. X-214, 2005-05-19, Žin., 2005, Nr. 71-2560 (2005-06-07)\nNr. XI-1744, 2011-11-29, Žin., 2011, Nr. 150-7049 (2011-12-08)\nNr. XI-1832, 2011-12-21, Žin., 2011, Nr. 163-7746 (2011-12-31)\nNr. XI-2384, 2012-11-08, Žin., 2012, Nr. 136-6955 (2012-11-24)",
      "source_provision": "art2"
    }
  ]
}
