{
  "id": "lt-law-viii-257",
  "type": "statute",
  "title": "Lietuvos Respublikos valstybės skolos įstatymo 2 straipsnio pakeitimo ir papildymo 7(1) straipsniu įstatymas",
  "short_name": "VIII-257",
  "status": "in_force",
  "issued_date": "1997-06-12",
  "in_force_date": "1997-06-27",
  "url": "https://e-tar.lt/portal/lt/legalAct/TAR.45BC14BF2697",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. 2 straipsnio 2 ir 3 dalyje po žodžių „bet dar negrąžintos“ įrašyti žodžius „taip pat pagal šį įstatymą įsteigtos garantijų institucijos neįvykdytų įsipareigojimų pagal suteiktas garantijas bankams suma“ ir šias dalis išdėstyti taip:\n\n„2. Vidaus skola – Lietuvos Respublikos turtiniai įsipareigojimai vidaus valiuta pagal paskolos sutartis, sutartis su valstybės garantija arba kitus skolos įsipareigojamuosius dokumentus, pagal kuriuos lėšos, materialinės vertybės arba paslaugos gautos, bet dar negrąžintos, taip pat pagal šį įstatymą įsteigtos garantijų institucijos neįvykdytų įsipareigojimų pagal suteiktas garantijas bankams suma.\n\n3. Užsienio skola – Lietuvos Respublikos turtiniai įsipareigojimai užsienio valiuta pagal paskolos sutartis, sutartis su valstybės garantija arba kitus skolos įsipareigojamuosius dokumentus, pagal kuriuos lėšos, materialinės vertybės arba paslaugos gautos, bet dar negrąžintos, taip pat pagal šį įstatymą įsteigtos garantijų institucijos neįvykdytų įsipareigojimų pagal suteiktas garantijas bankams suma.“\n\n2. Papildyti 2 straipsnį naujomis 10 ir 12 dalimis, pakeisti buvusių 10–14 dalių numeraciją ir jas visas išdėstyti taip:\n\n„10. Valstybės garantija už garantijų institucijos suteiktas garantijas – Lietuvos Respublikos turtinis įsipareigojimas įvykdyti visus garantijų institucijos, už kurios garantijų įvykdymą garantuoja valstybė, įsipareigojimus, jeigu ši institucija neįvykdo arba įvykdo ne visus garantijų įsipareigojamuosiuose dokumentuose numatytus įsipareigojimus.\n\n11. Skolininkas – Lietuvos Respublikos juridinis ar fizinis asmuo arba įmonė, neturinti juridinio asmens teisių, pagal pasirašytą sutartį su valstybe arba pagal kitus skolos įsipareigojamuosius dokumentus gavę paskolą ir įsipareigojantys valstybei dėl jos naudojimo ir grąžinimo.\n\n12. Garantijų institucija, už kurios garantijų įvykdymą garantuoja valstybė – Lietuvos Respublikos juridinis asmuo, kuris veikia pagal Lietuvos Respublikos Vyriausybės patvirtintus nuostatus, teikia garantijas bankams dėl ūkio subjektams teikiamų paskolų ir už kurio garantijų įvykdymą garantuoja valstybė.\n\n13. Skolininkas, už kurio įsipareigojimų įvykdymą garantuoja valstybė, – Lietuvos Respublikos juridinis ar fizinis asmuo arba įmonė, neturinti juridinio asmens teisių, gavę paskolą pagal pasirašytą sutartį su vidaus arba užsienio kreditoriumi arba pagal kitus skolos įsipareigojamuosius dokumentus, kurių sąlygų įvykdymą garantuoja valstybė.\n\n14. Vidaus valiuta – litas, Lietuvos Respublikos piniginis vienetas.\n\n15. Užsienio valiuta – bet kurios užsienio valstybės arba dviejų ir daugiau užsienio valstybių bendrai naudojama valiuta, įskaitant ekiu (Europos Sąjungos valiutos vienetas) ir SST (Tarptautinis valiutos fondas, speciali skolinimo teisė).\n\n16. Paskolos valiuta – užsienio ar vidaus valiuta, kuria skolininkas turi grąžinti paskolą, mokėti palūkanas ir kitas įmokas, numatytas paskolos sutartyje.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 71 straipsniu",
      "content": "Papildyti Įstatymą 71 straipsniu:\n\n„71 straipsnis.     Garantijų institucijų steigimas ir valstybės garantija už garantijų institucijų teikiamas garantijas\n\n1. Lietuvos Respublikos Vyriausybė turi teisę steigti garantijų institucijas, kurios teiktų garantijas bankams dėl ūkio subjektams teikiamų paskolų, veikiančias pagal Lietuvos Respublikos Vyriausybės patvirtintus nuostatus, jei tam tikroms programoms įgyvendinti yra numatytos lėšos tų metų valstybės biudžete. Garantijų institucijos steigėjo funkcijas pavedama vykdyti tam tikrai programai skirtų asignavimų valdytojui.\n\n2. Sprendimą suteikti valstybės garantiją už garantijų institucijos teikiamas garantijas priima Lietuvos Respublikos Vyriausybė. Ši valstybės garantija negali viršyti daugiau kaip 3 kartus Lietuvos Respublikos Vyriausybės skirtų paskoloms garantuoti lėšų iš tais metais valstybės biudžete tam tikrai programai numatytos asignavimų sumos.\n\n3. Garantijų institucijos suteiktų garantijų sutartis Lietuvos Respublikos Vyriausybės nustatyta tvarka pasirašo šios institucijos vadovas. Valstybės garantiją dėl tais metais numatytų prisiimti turtinių įsipareigojimų už garantijų institucijos teikiamas garantijas pasirašo finansų ministras.\n\n4. Garantijų institucija, įgyvendindama valstybės vykdomą verslų rėmimo politiką, Vyriausybės nustatyta tvarka nagrinėja verslo subjektų prašymus suteikti garantijas bankams, teikiantiems jiems paskolas, tvarko suteiktų garantijų apskaitą, kontroliuoja, kaip yra įgyvendinami garantijoms pagrįsti pateikti verslo planai, ir taiko poveikio priemones garantijų sąlygų nevykdantiems verslo subjektams.\n\n5. Garantijų institucijos veiklos priežiūrą atlieka ir šios institucijos atskaitomybę nustato Lietuvos Respublikos Vyriausybės nustatyta institucija.\n\n6. Garantijų institucija privalo ne vėliau kaip per 3 mėnesius po finansinių metų pabaigos pateikti Vyriausybei metinę finansinę atskaitomybę kartu su audito išvada.\n\n7. Jeigu garantijų institucijos nuostoliai pasiekia pusę Lietuvos Respublikos Vyriausybės skirtų paskoloms garantuoti lėšų iš tais metais valstybės biudžete tam tikrai programai numatytos asignavimų sumos, Vyriausybė turi sustabdyti naujų garantijų teikimą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
