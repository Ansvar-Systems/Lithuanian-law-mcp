{
  "id": "lt-law-xii-1034",
  "type": "statute",
  "title": "Lietuvos Respublikos mokėjimo įstaigų įstatymo Nr. XI-549 4, 6 ir 8 straipsnių pakeitimo įstatymas",
  "short_name": "XII-1034",
  "status": "in_force",
  "issued_date": "2014-07-17",
  "in_force_date": "2014-11-01",
  "url": "https://e-tar.lt/portal/lt/legalAct/19aef4801b9911e4b542dec0b12e28b0/vpiIdPRCXa",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "1. Pakeisti 4 straipsnio 2 dalies 1 punktą ir jį išdėstyti taip:\n\n„1) teikti glaudžiai su mokėjimo paslaugomis susijusias papildomas paslaugas, tokias kaip valiutos keitimas, lėšų saugojimo veikla, duomenų kaupimas ir tvarkymas;“.\n\n2. Papildyti 4 straipsnio 2 dalį 4 punktu:\n\n„4) keisti valiutą (grynaisiais pinigais).“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 1 dalį ir ją išdėstyti taip:\n\n„1. Mokėjimo įstaigos ribotos veiklos licencija galioja tik Lietuvos Respublikoje ir nesuteikia teisės šio įstatymo 10 straipsnyje nustatytomis sąlygomis kitose valstybėse narėse teikti mokėjimo paslaugų. Mokėjimo įstaigos, kuriai išduota mokėjimo įstaigos ribotos veiklos licencija, įskaitant tarpininkus, už kuriuos ji prisiima visą atsakomybę, per pastaruosius 12 mėnesių įvykdytų (jei veikla nevykdoma, verslo plane planuojamų) mokėjimo operacijų sumos vidurkis neturi viršyti 10 mln. litų per mėnesį, išskyrus šio straipsnio 6 dalyje nustatytą atvejį. Mokėjimo įstaigai, kuriai išduota mokėjimo įstaigos ribotos veiklos licencija, netaikomos šio įstatymo 9, 13 ir 14 straipsnių nuostatos. Mokėjimo įstaigos ribotos veiklos licencijos išdavimo ir keitimo tvarką nustato šis įstatymas ir priežiūros institucijos priimti teisės aktai.“\n\n2. Pakeisti 6 straipsnio 3 dalies 3 punktą ir jį išdėstyti taip:\n\n„3) dokumentai, kuriais įrodoma, kad mokėjimo įstaigos, įskaitant tarpininkus, už kuriuos ji prisiima visą atsakomybę, per pastaruosius 12 mėnesių įvykdytų (jei veikla dar nevykdoma, verslo plane planuojamų) mokėjimo operacijų sumos vidurkis neviršija (neviršys) 10 mln. litų per mėnesį.“\n\n3. Pakeisti 6 straipsnio 8 dalį ir ją išdėstyti taip:\n\n„8. Priežiūros institucija privalo išnagrinėti pateiktus dokumentus ir priimti sprendimą dėl mokėjimo įstaigos ribotos veiklos licencijos išdavimo, ir apie tai raštu pranešti prašymą pateikusiam asmeniui ne vėliau kaip per 2 mėnesius nuo prašymo gavimo dienos, atsižvelgiant į šio įstatymo 22 straipsnio 2 dalies nuostatas.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "Pakeisti 8 straipsnio 4 dalį ir ją išdėstyti taip:\n\n„4. Mokėjimo įstaigos, turinčios ribotos veiklos licenciją, vadovai turi atitikti priežiūros institucijos priimtuose teisės aktuose nustatytus tinkamumo reikalavimus, įskaitant reikalavimą, kad jie nebuvo pripažinti kaltais padarę nusikaltimą ar baudžiamąjį nusižengimą, susijusį su pinigų plovimu ar teroristų finansavimu, sunkų, labai sunkų nusikaltimą arba nusikaltimą ar baudžiamąjį nusižengimą nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai ar juos atitinkančias nusikalstamas veikas pagal kitų valstybių baudžiamuosius įstatymus, nepaisant to, ar teistumas išnyko, o pasirengimo reikalavimus turi atitikti bent vienas iš šio straipsnio 2 dalies 1, 2 ir 4 punktuose nurodytų vadovų.“"
    },
    {
      "provision_ref": "art4",
      "section": "4",
      "title": "4 straipsnis. Baigiamosios nuostatos",
      "content": "Jeigu iki šio įstatymo įsigaliojimo dienos priežiūros institucijai yra pateiktas prašymas, dokumentai ir duomenys mokėjimo įstaigos licencijai gauti, tačiau, atsižvelgiant į šio įstatymo nuostatas, prašymą pateikęs asmuo įgyja teisę gauti mokėjimo įstaigos ribotos veiklos licenciją, toks asmuo turi teisę pasirinkti, kokios rūšies licenciją jis nori gauti. Tuo atveju, jeigu asmuo nusprendžia gauti mokėjimo įstaigos ribotos veiklos licenciją, per 14 dienų nuo šio įstatymo įsigaliojimo dienos asmuo apie tai turi informuoti priežiūros instituciją. Tokiu atveju Lietuvos Respublikos mokėjimo įstaigų įstatymo 6 straipsnio 8 dalyje nustatytas terminas pradedamas skaičiuoti nuo dienos, kai priežiūros institucija gavo informaciją apie asmens sprendimą gauti mokėjimo įstaigos ribotos veiklos licenciją."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2014 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
