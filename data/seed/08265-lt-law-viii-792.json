{
  "id": "lt-law-viii-792",
  "type": "statute",
  "title": "Lietuvos Respublikos kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat valstybės garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymas",
  "short_name": "VIII-792",
  "status": "in_force",
  "issued_date": "1998-06-16",
  "in_force_date": "1998-07-08",
  "url": "https://e-tar.lt/portal/lt/legalAct/TAR.542D2FA3CA61/GKndKJMnLS",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Straipsnio pakeitimai:\nNr. X-305, 2005-07-05, Žin., 2005, Nr. 88-3282 (2005-07-21)"
    },
    {
      "provision_ref": "art2",
      "section": "2",
      "title": "2 straipsnis. Atlyginimo už išlikusį nekilnojamąjį turtą principas",
      "content": "Atlyginant piliečiams už išlikusį nekilnojamąjį turtą pagal Piliečių nuosavybės teisių į išlikusį nekilnojamąjį turtą atkūrimo įstatymą, laikomasi negrąžinamo turto ir vietoj jo perduodamo kito turto, kuriuo atlyginama už valstybės išperkamą turtą, lygiavertiškumo principo."
    },
    {
      "provision_ref": "art3",
      "section": "3",
      "title": "3 straipsnis. Atlyginimas už valstybės išperkamą žemę, mišką, vandens telkinius",
      "content": "1. Atlyginant už valstybės išperkamą žemę, mišką, vandens telkinius, perduodamų neatlygintinai nuosavybėn žemės, miško, vandens telkinio vertė, mokamų pinigų suma, įskaitomos piniginės prievolės valstybei dydis yra apskaičiuojami pagal Vyriausybės patvirtintą metodiką.\n\n2. Atlyginant už miesto teritorijoje esančią žemę, laikomasi nuostatos, kad po neteisėto žemės nacionalizavimo miestams priskirta žemė vertinama priemiestinėse teritorijose esančios žemės ūkio paskirties žemės vidutine rinkos kaina, o kita miestų teritorijose esanti žemė vertinama tam miestui Vyriausybės nustatyta vidutine atlyginimo kaina.\n\nStraipsnio pakeitimai:\nNr. XI-2409, 2012-11-13, Žin., 2012, Nr. 136-6963 (2012-11-24)"
    },
    {
      "provision_ref": "art4",
      "section": "4",
      "title": "4 straipsnis. Neteko galios nuo 2012-11-24.",
      "content": "Straipsnio pakeitimai:\nNr. XI-2409, 2012-11-13, Žin., 2012, Nr. 136-6963 (2012-11-24)"
    },
    {
      "provision_ref": "art5",
      "section": "5",
      "title": "5 straipsnis. Atlyginimas už valstybės išperkamus gyvenamuosius namus, jų dalis, butus, ūkinės-komercinės paskirties pastatus ir jų priklausinius",
      "content": "Atlyginant už valstybės išperkamus gyvenamuosius namus, jų dalis, butus, ūkinės-komercinės paskirties pastatus ir jų priklausinius, perduodamo neatlygintinai turto, mokamų pinigų suma, įskaitomos piniginės prievolės valstybei dydis yra apskaičiuojami pagal išperkamo turto rinkos vertę, nustatytą pagal Turto ir verslo vertinimo pagrindų įstatymą.\n\nStraipsnio pakeitimai:\nNr. XI-2409, 2012-11-13, Žin., 2012, Nr. 136-6963 (2012-11-24)"
    },
    {
      "provision_ref": "art6",
      "section": "6",
      "title": "6 straipsnis. Atlyginimo už valstybės išperkamą išlikusį nekilnojamąjį turtą šaltiniai",
      "content": "1. Atlyginimo piliečiams už valstybės išperkamą išlikusį nekilnojamąjį turtą šaltiniai yra: valstybei priklausantis turtas, valstybės biudžeto lėšos, valstybės pasiskolintos lėšos ir kiti įstatymuose nurodyti šaltiniai.\n\n2. Vyriausybė ar jos įgaliota institucija turi teisę Lietuvos Respublikos vardu imti paskolas kompensacijoms už valstybės išperkamą išlikusį nekilnojamąjį turtą mokėti. Šias lėšas paskirsto Vyriausybė ar jos įgaliota institucija.\n\nStraipsnio pakeitimai:\nNr. XI-2409, 2012-11-13, Žin., 2012, Nr. 136-6963 (2012-11-24)"
    },
    {
      "provision_ref": "art7",
      "section": "7",
      "title": "7 straipsnis. Atlyginimo už valstybės išperkamą nekilnojamąjį turtą terminai",
      "content": "1. Piniginės kompensacijos už išperkamus atskirus nekilnojamojo turto objektus (žemę, mišką, vandens telkinius, ūkinės komercinės paskirties pastatus ir jų priklausinius, gyvenamuosius namus, jų dalis, butus) mokamos nuo sprendimo atkurti nuosavybės teises priėmimo dienos kasmet lygiomis dalimis, kurių dydis nustatomas pagal šio straipsnio 2 dalyje nustatytus kompensacijų išmokėjimo terminus ir atsižvelgiant į tai, kokią sumą kiekvienam piliečiui liko išmokėti.\n\n2. Piniginės kompensacijos piliečiams išmokamos šiais terminais:\n\n1) už išperkamą žemę, mišką, vandens telkinius – iki 2009 m. sausio 1 d.;\n\n2) už išperkamus gyvenamuosius namus, jų dalis, butus – iki 2011 m. sausio 1 d.;\n\n3) asmenims, pripažintiems nedarbingais Neįgaliųjų socialinės integracijos įstatymo nustatyta tvarka, ar asmenims, sukakusiems senatvės pensijos amžių, kuriems teisės aktų nustatyta tvarka yra pripažintas didelių specialiųjų poreikių lygis (iki 2005 m. liepos 1 d. – I grupės invalidams), asmenims, kuriems reikalingos endoprotezavimo operacijos, 1918–1920 m. nepriklausomybės kovų kariams savanoriams, pasipriešinimo (rezistencijos) dalyviams, politiniams kaliniams, tremtiniams ir Vyčio Kryžiaus ordinu iki 1940 m. birželio 15 d. apdovanotiems asmenims kompensacijos už išperkamą žemę, mišką, vandens telkinius, gyvenamuosius namus, jų dalis, butus – iki 2007 m. sausio 1 d.;\n\n4) asmenų, pripažintų nedarbingais Neįgaliųjų socialinės integracijos įstatymo nustatyta tvarka, ar asmenų, sukakusių senatvės pensijos amžių, kuriems teisės aktų nustatyta tvarka yra pripažintas didelių specialiųjų poreikių lygis (iki 2005 m. liepos 1 d. – I grupės invalidų), 1918–1920 m. nepriklausomybės kovų karių savanorių, pasipriešinimo (rezistencijos) dalyvių, politinių kalinių, tremtinių ir Vyčio Kryžiaus ordinu iki 1940 m. birželio 15 d. apdovanotų asmenų sutuoktiniams, tėvams (įtėviams), vaikams (įvaikiams) kompensacijos už išperkamą žemę, mišką, vandens telkinius, gyvenamuosius namus, jų dalis, butus – iki 2009 m. sausio 1 d.\n\n3. Iš kompensacijoms mokėti numatytų valstybės biudžeto lėšų 20 procentų kasmet skiriama asmenims ir jų paveldėtojams, sergantiems sunkiomis ligomis, įrašytomis į Sveikatos apsaugos ministerijos patvirtintą sąrašą. Tuo atveju, kai lieka nepanaudotų šiam tikslui skirtų lėšų, jos išmokamos šio straipsnio 2 dalyje išvardytiems piliečiams.\n\n4. Tuo atveju, kai sprendimas atkurti nuosavybės teises priimtas po 2009 m. sausio 1 d. ir iki 2010 m. gruodžio 31 d., piliečiams piniginė kompensacija už išperkamą žemę, mišką, vandens telkinius išmokama 2011 metais, kai po 2011 m. sausio 1 d., – kitais kalendoriniais metais po tokio sprendimo priėmimo (išskyrus piniginę kompensaciją už valstybės išperkamą žemę, kuri nustatyta tvarka buvo priskirta miestų teritorijoms iki 1995 m. birželio 1 d., kai sprendimas atkurti nuosavybės teises priimtas po 2012 m. sausio 31 d. ir iki 2014 m. gruodžio 31 d.). Tuo atveju, kai sprendimas atkurti nuosavybės teises į valstybės išperkamą žemę, kuri nustatyta tvarka buvo priskirta miestų teritorijoms iki 1995 m. birželio 1 d., priimtas po 2012 m. sausio 31 d. ir iki 2014 m. gruodžio 31 d., ir piliečiams piniginė kompensacija už šią žemę iki 2014 m. gruodžio 31 d. neišmokėta, ši piniginė kompensacija išmokama 2015 metais. Kai sprendimas atkurti nuosavybės teises priimtas po šio straipsnio 2 dalies 2 punkte nurodyto termino, piniginė kompensacija už išperkamus gyvenamuosius namus, jų dalis, butus bei ūkinės-komercinės paskirties pastatus ir jų priklausinius piliečiams išmokama kitais kalendoriniais metais po tokio sprendimo priėmimo. Kai sprendimas atkurti nuosavybės teises į išlikusį nekilnojamąjį turtą dėl asmenų, išvardytų šio straipsnio 2 dalies 3 ir 4 punktuose, priimtas po 2009 m. sausio 1 d. ir iki 2010 m. gruodžio 31 d., jiems piniginė kompensacija išmokama 2011 metais, kai po 2011 m. sausio 1 d., – kitais kalendoriniais metais po tokio sprendimo priėmimo. Jeigu pilietis, kuriam priimtas sprendimas atkurti nuosavybės teises už šioje dalyje numatytą nekilnojamąjį turtą išmokant piniginę kompensaciją, vengia ją priimti, institucija, nagrinėjanti piliečių prašymus atkurti nuosavybės teises į išlikusį nekilnojamąjį turtą, šią piniginę kompensaciją perveda į notaro depozitinę sąskaitą Vyriausybės nustatyta tvarka.\nStraipsnio dalies pakeitimai:\nNr. XII-1484, 2014-12-18, paskelbta TAR 2014-12-31, i. k. 2014-21148\n\nStraipsnio pakeitimai:\nNr. X-305, 2005-07-05, Žin., 2005, Nr. 88-3282 (2005-07-21)\nLietuvos Respublikos Konstitucinis Teismas, Nutarimas\n2005-08-23, Žin., 2005, Nr. 152-5605 (2005-12-30)\nNr. X-482, 2005-12-23, Žin., 2005, Nr. 153-5647 (2005-12-31)\nNr. XI-658, 2010-01-19, Žin., 2010, Nr. 13-622 (2010-02-02)\nNr. XI-1652, 2011-11-10, Žin., 2011, Nr. 143-6707 (2011-11-26)\nNr. XI-2409, 2012-11-13, Žin., 2012, Nr. 136-6963 (2012-11-24)\nLietuvos Respublikos Konstitucinis Teismas, Nutarimas\n2013-10-10, Žin., 2013, Nr. 107-5297 (2013-10-12)"
    },
    {
      "provision_ref": "art8",
      "section": "8",
      "title": "8 straipsnis. Atlyginimo už valstybės išperkamą išlikusį nekilnojamąjį turtą pinigais tvarka",
      "content": "1. Piniginės kompensacijos už valstybės išperkamą išlikusį nekilnojamąjį turtą išmokamos ir piliečių sąrašai kompensacijoms mokėti sudaromi Vyriausybės nustatyta tvarka. Piliečių sąrašus kompensacijoms už išperkamą žemę, mišką ir vandens telkinius tvirtina Nacionalinės žemės tarnybos prie Aplinkos ministerijos vadovas arba jo įgaliotas administracijos padalinio vadovas. Piliečių sąrašus kompensacijoms už išperkamus ūkinės komercinės paskirties pastatus, gyvenamuosius namus, jų dalis, butus tvirtina savivaldybių merai ar jų įgalioti savivaldybių administracijų direktoriai.\nStraipsnio dalies pakeitimai:\nNr. XIV-1324, 2022-06-30, paskelbta TAR 2022-07-15, i. k. 2022-15652\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n2. Piliečiams neišmokėtos piniginių kompensacijų sumos indeksuojamos kiekvienais metais atsižvelgiant į praėjusių metų infliaciją.\n\n3. Neteko galios nuo 2012-11-24.\n\nStraipsnio pakeitimai:\nNr. X-482, 2005-12-23, Žin., 2005, Nr. 153-5647 (2005-12-31)\nNr. XI-913, 2010-06-18, Žin., 2010, Nr. 72-3617 (2010-06-22)\nNr. XI-2409, 2012-11-13, Žin., 2012, Nr. 136-6963 (2012-11-24)"
    },
    {
      "provision_ref": "art9",
      "section": "9",
      "title": "9 straipsnis. Valstybės garantijos sugrąžintų natūra gyvenamųjų namų, jų dalių, butų nuomininkams ir savininkams, šių garantijų įvykdymo tvarka ir sąlygos, garantijų turėtojų teisės ir pareigos",
      "content": "1. Savivaldybės meras ar jo įgaliotas savivaldybės administracijos direktorius savininkams ir nuomininkams, gyvenantiems savininkui (piliečiui, religinei bendruomenei ar bendrijai) grąžintame gyvenamajame name, jo dalyje, bute, privalo išduoti valstybės garantinį dokumentą (toliau – valstybės garantija).\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n2. Valstybės garantija įsipareigojama, kad nuomininkams per šiame dokumente nurodytą laiką:\n\n1) bus Vyriausybės nustatyta tvarka kompensuojamos gyvenamųjų patalpų įsigijimo išlaidos, neviršijančios valstybės garantijoje nurodytos nuomojamų patalpų rinkos vertės, arba\n\n2) bus suteiktos kitos didesnės vertės gyvenamosios patalpos, kurių dalis, atitinkanti nuomojamų patalpų vertę, nurodytą valstybės garantijoje, bus neatlygintinai perduota nuosavybėn, o likusią dalį, kuri negali viršyti valstybės remiamų būsto kreditų nustatytų dydžių, jie privalės išsipirkti rinkos kaina Vyriausybės nustatyta tvarka ir terminais, arba\n\n3) bus neatlygintinai perduotos nuosavybėn kitos mažesnės vertės gyvenamosios patalpos, o valstybės garantijoje nurodytos nuomotų ir perduotų nuosavybėn gyvenamųjų patalpų vertės skirtumas kompensuojamas Vyriausybės nustatyta tvarka ir terminais, arba\n\n4) bus perduotas nuosavybėn žemės sklypas gyvenamajam namui statyti. Jeigu perduodamo žemės sklypo gyvenamajam namui statyti vertė didesnė už valstybės garantijoje nurodytą nuomojamų patalpų vertę, žemės sklypo dalis, atitinkanti nuomojamų patalpų vertę, bus neatlygintinai perduota nuosavybėn, o likusią dalį valstybės garantijos turėtojai privalės išsipirkti rinkos kaina Vyriausybės nustatyta tvarka ir terminais. Perduodant nuosavybėn mažesnės vertės už garantijoje nurodytą nuomojamų patalpų vertę žemės sklypą gyvenamajam namui statyti, vertės skirtumas garantijos turėtojams bus kompensuojamas Vyriausybės nustatyta tvarka ir terminais, arba\n\n5) bus Vyriausybės nustatyta tvarka išnuomotos kitos valstybės ar savivaldybės gyvenamosios patalpos, į nuompinigius įskaičiuojant nuomotų patalpų vertę, arba\n\n6) bus kompensuojama nuomotų gyvenamųjų patalpų rinkos vertė pinigais, kurie bus pervesti į valstybės garantijos turėtojo nurodytą sąskaitą banke.\n\n3. Piliečiui, religinei bendruomenei ar bendrijai natūra grąžinto gyvenamojo namo, jo dalies ar buto nuomininkai turi teisę tik į vieną iš šio straipsnio 2 dalyje nurodytų garantijų. Savo valią dėl valstybės garantijos pasirinkimo nuomininkai pareiškia raštu per mėnesį nuo savivaldybės mero ar jo įgalioto savivaldybės administracijos direktoriaus pranešimo gavimo dienos. Jeigu nuomininkai per šį laiką nepareiškia savo valios dėl valstybės garantijos pasirinkimo, išduodama šio straipsnio 2 dalies 5 punkte nurodyta garantija.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n4. Savivaldybės meras ar jo įgaliotas savivaldybės administracijos direktorius privalo išduoti valstybės garantiją ir sugrąžinto gyvenamojo namo, jo dalies, buto savininkui.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n5. Valstybės garantija nuomininkui – Vyriausybės nustatytos formos dokumentas, kuriuo valstybė (garantas) įsipareigoja grąžinto namo, jo dalies, buto nuomininkui ir jo šeimos nariams (toliau – garantijos turėtojai) įvykdyti garantiją, nurodytą šio straipsnio 2 dalyje, o garantijos turėtojai įsipareigoja, kai bus įvykdyta garantija, patuštinti turėtas gyvenamąsias ir kitas patalpas per šio straipsnio 12 dalyje nustatytą laiką. Valstybės garantijoje nuomininkui ir jo šeimos nariams turi būti nurodyta: valstybės garantijos išdavimo vieta, data, numeris, sprendimą atkurti nuosavybės teises priėmusi institucija, sprendimo data ir numeris, nuomojamų gyvenamųjų patalpų adresas ir jų rinkos vertė, garantas, garantijos turėtojas (turėtojai) ir jo (jų) asmens kodas (kodai), viena iš šio straipsnio 2 dalyje nurodytų garantijų ir šio straipsnio 11 dalyje nurodyta įvykdymo data, garantijos turėtojų įsipareigojimas, kai bus įvykdyta garantija, patuštinti turimas gyvenamąsias ir kitas patalpas, taip pat nurodoma, kad valstybės garantija pasibaigia perleidus iš jos atsirandančią reikalavimo teisę, ją pasirašiusio asmens vardas, pavardė, pareigos. Šią garantiją pasirašo garantijos turėtojai – nuomininkas ir jo šeimos nariai. Jeigu nuomininkas ir jo šeimos nariai nepasirašo valstybės garantijos arba atsisako ją pasirašyti, savivaldybės meras arba jo įgaliotas savivaldybės administracijos direktorius valstybės garantijos dokumente įrašo reikiamą žymą ir pasirašo.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n6. Iš valstybės garantijos atsirandanti reikalavimo teisė garantijos turėtojams priklauso bendrosios nuosavybės teise.\n\n7. Valstybės garantijos turėtojui mirus, kol garantija neįvykdyta, reikalavimo teisė, atsirandanti iš valstybės garantijos, paveldima Lietuvos Respublikos civilinio kodekso nustatyta tvarka. Paveldėjus iš valstybės garantijos atsirandančią reikalavimo teisę, valstybės garantijoje numatytas valstybės įsipareigojimas, kuris buvo suteiktas mirusiam garantijos turėtojui, įgyvendinamas įpėdiniams, kai valstybės garantiją išdavusiam savivaldybės merui ar jo įgaliotam savivaldybės administracijos direktoriui įpėdinis (garantijos įgijėjas) pateikia paveldėjimo teisės į garantijos turėtojo reikalavimo teisę, atsirandančią iš valstybės garantijos, notaro patvirtintą liudijimo nuorašą. Savivaldybės meras ar jo įgaliotas administracijos direktorius, išdavęs valstybės garantiją, paveldėjimo teisės liudijimo nuorašo pagrindu patikslina valstybės garantiją, nurodydamas naujo garantijos turėtojo (asmens, paveldėjusio reikalavimo teisę, atsirandančią iš valstybės garantijos) duomenis.\nStraipsnio dalies pakeitimai:\nNr. XIII-1188, 2018-05-24, paskelbta TAR 2018-06-05, i. k. 2018-09344\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n71. Pagal šio straipsnio 2 dalies 5 punkte nustatytą valstybės garantiją išnuomotų gyvenamųjų patalpų nuomininkui mirus, nuomos sutartis pakeičiama Civilinio kodekso 6.602 straipsnyje nustatyta tvarka, o nepanaudota nuomos mokesčiui padengti valstybės garantijoje nurodytos gyvenamųjų patalpų vertės dalis įskaitoma į nuompinigius. Kai pagal šio straipsnio 2 dalies 5 punkte nustatytą valstybės garantiją nuomojamų gyvenamųjų patalpų nuomos sutartis nutraukiama Civilinio kodekso 6.609 straipsnyje nustatyta tvarka arba mirus vienam gyvenančiam nuomininkui, nepanaudota nuomos mokesčiui padengti valstybės garantijoje nurodytos gyvenamųjų patalpų vertės dalis apskaičiuojama pinigais ir pervedama į nuomininko ar jo paveldėtojo (paveldėtojų) nurodytą sąskaitą banke Vyriausybės nustatyta tvarka. Nuomininkui Lietuvos Respublikos paramos būstui įsigyti ar išsinuomoti įstatyme nustatyta tvarka įsigyjant nuomojamas gyvenamąsias patalpas, perkamų gyvenamųjų patalpų kaina sumažinama nepanaudota nuomos mokesčiui padengti valstybės garantijoje nurodytos gyvenamųjų patalpų vertės pinigais dalimi. Šioje dalyje nustatytais atvejais nepanaudota nuomos mokesčiui padengti valstybės garantijoje nurodytos gyvenamųjų patalpų vertės dalis apskaičiuojama, įskaitoma į nuompinigius, perkamų gyvenamųjų patalpų kaina sumažinama Vyriausybės nustatyta tvarka.\nTAR pastaba. 9 straipsnio 71 dalyje išdėstyto Lietuvos Respublikos kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat valstybės garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymo 9 straipsnio 71 dalies nuostatos taikomos visiems pagal Lietuvos Respublikos kompensacijų už valstybės išperkamą nekilnojamąjį turtą dydžio, šaltinių, mokėjimo terminų bei tvarkos, taip pat valstybės garantijų ir lengvatų, numatytų Piliečių nuosavybės teisių į išlikusį nekilnojamąjį turtą atkūrimo įstatyme, įstatymo 9 straipsnio 2 dalies 5 punkte nustatytą valstybės garantiją nuomojamų gyvenamųjų patalpų nuomininkams, jų paveldėtojams, jeigu valstybės garantija iki įstatymo Nr. XIII-1188 įsigaliojimo (2018-07-01) nutraukta valstybės garantijos turėtojui mirus, taip pat valstybės garantijos turėtojui, kurio nuomojamų gyvenamųjų patalpų nuomos sutartis iki įstatymo Nr. XIII-1188 įsigaliojimo (2018-07-01) buvo nutraukta Lietuvos Respublikos civilinio kodekso 6.609 straipsnyje nustatyta tvarka.\nPapildyta straipsnio dalimi:\nNr. XIII-1188, 2018-05-24, paskelbta TAR 2018-06-05, i. k. 2018-09344\n\n8. Garantijos turėtojai turi teisę reikalavimo teisę, atsirandančią iš valstybės garantijos, perleisti kitiems asmenims. Garantijos turėtojai kartu su reikalavimo teisės, atsirandančios iš valstybės garantijos, perleidimo sutartimi perduoda ir dokumentus, patvirtinančius reikalavimo teisę. Teisė į valstybės garantijoje numatytus valstybės įsipareigojimus, kurie buvo suteikti garantijos turėtojui, gyvenančiam savininkams grąžintuose gyvenamuosiuose namuose, jų dalyse, butuose, asmeniui, įgijusiam reikalavimo teisę, atsirandančią iš valstybės garantijos, yra įgyvendinama pagal šio įstatymo 9 straipsnio 11 dalį, kai valstybės garantiją išdavusiai savivaldybei asmuo, įgijęs reikalavimo teisę, atsirandančią iš valstybės garantijos, pateikia nuomininko reikalavimo teisės, atsirandančios iš valstybės garantijos, perleidimo sutarties kopiją. Savivaldybės meras ar jo įgaliotas savivaldybės administracijos direktorius, išdavę valstybės garantiją, valstybės garantijos perleidimo sutarties kopijos pagrindu patikslina valstybės garantiją įrašydami naujo garantijos turėtojo (asmens, įgijusio reikalavimo teisę, atsirandančią iš valstybės garantijos) duomenis. Valstybės garantija garantijos turėtojui, perleidusiam reikalavimo teisę, atsirandančią iš valstybės garantijos, laikoma pasibaigusia nuo reikalavimo teisės, atsirandančios iš valstybės garantijos, perleidimo. Nuomininkas, perleidęs reikalavimo teisę, atsirandančią iš valstybės garantijos, privalo per 2 mėnesius išsikelti iš turėtų gyvenamųjų ir kitų patalpų. Neišsikėlusieji iš jų iškeldinami teismo tvarka ir kita gyvenamoji patalpa jiems nesuteikiama.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n9. Valstybės garantija savininkui (savininkams) – tai Vyriausybės nustatytos formos dokumentas, kuriuo valstybė (garantas) įsipareigoja per jame nurodytą laiką perduoti savininkui (savininkams) (garantijos turėtojui (turėtojams) nuomininkų patuštintas gyvenamąsias ir kitas patalpas. Valstybės garantijoje savininkui (savininkams) turi būti nurodyta: valstybės garantijos išdavimo vieta, data, numeris, ją išdavusios savivaldybės pavadinimas, sprendimą atkurti nuosavybės teises priėmusi institucija, sprendimo data ir numeris, garantas, garantijos turėtojas (turėtojai) ir jo asmens kodas (kodai), valstybės garantijos įvykdymo data, ją pasirašiusio asmens vardas, pavardė, pareigos, savivaldybės administracijos antspaudas ir garantijos turėtojo (turėtojų) parašas (parašai). Šios garantijos turėtojui mirus, kol ji neįvykdyta, garantija lieka galioti jo įpėdiniams.\n\n10. Grąžinto natūra gyvenamojo namo, jo dalies, buto nuosavybės teisei perėjus kitam asmeniui, valstybės garantija, išduota asmeniui, perleidusiam nuosavybės teisę į grąžintą gyvenamąjį namą, jo dalį, butą, lieka galioti naujajam savininkui.\n\n11. Valstybės garantijos apskaitomos savivaldybės administracijoje pagal turto buvimo vietą. Šio straipsnio 5 ir 9 dalyse nurodytų valstybės garantijų vykdymo eiliškumą, apskaitos ir kontrolės tvarką nustato Vyriausybė, atsižvelgdama į tai, kad šio straipsnio 2 dalies 1, 2, 3, 5 ir 6 punktuose nurodytos valstybės garantijos turi būti įvykdytos ne vėliau kaip iki 2009 m. sausio 1 d., o šio straipsnio 2 dalies 4 punkte nurodyta garantija – per 2 metus nuo jų išdavimo, ir į tai, kad pirmąja eile vykdomos garantijos, kurių turėtojai (nuomininkas ar jo šeimos nariai) gyvena avarinės būklės namuose, taip pat 1992–2002 metais nuomininkams išduotos garantijos, o antrąja eile – kitų turėtojų garantijos. Nuomininkams, kuriems dėl ginčų nagrinėjimo teisme valstybės garantijos neįvykdytos iki 2009 m. sausio 1 d., teismui priėmus sprendimą, garantijos išduodamos ir (ar) vykdomos ne vėliau kaip kitais kalendoriniais metais po teismo sprendimo įsiteisėjimo dienos.\n\n12. Įvykdžius valstybės garantiją, jos galiojimas baigiasi. Pasibaigus valstybės garantijai, šio straipsnio 2 dalies 1, 2, 3, 5, 6 punktuose nurodytų garantijų turėtojai per 4 mėnesius, o šio straipsnio 2 dalies 1 punkte nurodytos garantijos turėtojas, įsigyjantis gyvenamąsias patalpas statomame name, per 6 mėnesius privalo patuštinti turėtas gyvenamąsias ir kitas patalpas. Šio straipsnio 2 dalies 4 punkte nurodytos garantijos turėtojai per 2 metus privalo patuštinti turėtas gyvenamąsias ir kitas patalpas. Nuomininkai, neįvykdę šios sąlygos, iškeldinami iš turėtų gyvenamųjų patalpų vadovaujantis Civilinio kodekso 6.613 straipsniu. Kai sugrąžinto gyvenamojo namo, jo dalies ar buto nuomininkai patuština turėtas gyvenamąsias ir kitas patalpas arba nuomininkai iškeldinami iš jų, savivaldybės meras ar jo įgaliotas savivaldybės administracijos direktorius privalo šias patalpas per vieną mėnesį Vyriausybės nustatyta tvarka perduoti šio gyvenamojo namo, jo dalies ar buto savininkui (savininkams).\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n13. Valstybės garantija savininkui laikoma įvykdyta nuo gyvenamojo namo, jo dalies, buto perdavimo savininkui ir perdavimo–priėmimo akto pasirašymo. Perdavimo–priėmimo aktą pasirašo savininkas (savininkai) ir garantiją išdavęs savivaldybės meras ar jo įgaliotas savivaldybės administracijos direktorius.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n14. Valstybės garantijos nuomininkams vykdomos Vyriausybės nustatyta tvarka, bet ne vėliau kaip šio straipsnio 11 dalyje nustatytais terminais. Valstybės garantijoms įvykdyti Vyriausybės nustatytais terminais ir tvarka turi būti atliktas nuomojamų gyvenamųjų patalpų rinkos vertės patikslinimas pagal valstybės garantijos išdavimo metu užfiksuotą nuomojamų (nuomotų) gyvenamųjų patalpų būklę, nustatant vertės pokyčius rinkoje. Vyriausybė kasmet, atsižvelgdama į valstybės finansines išgales, valstybės biudžeto ir savivaldybių biudžetų finansinių rodiklių patvirtinimo įstatymo projekte numato lėšas valstybės garantijoms vykdyti ir savivaldybių pagal šio straipsnio 2 dalies 5 punkte nustatytą valstybės garantiją nuomojamoms gyvenamosioms patalpoms įsigyti laikantis Paramos būstui įsigyti ar išsinuomoti įstatyme nustatyto socialinio būsto naudingojo ploto normatyvo, nuo 2009 m. sausio 1 d. valstybės garantijoms pagal teismo sprendimus įvykdyti – kitais kalendoriniais metais po teismo sprendimo įsiteisėjimo dienos. Įsigytos patalpos savivaldybėms priklauso nuosavybės teise.\nStraipsnio dalies pakeitimai:\nNr. XIII-1188, 2018-05-24, paskelbta TAR 2018-06-05, i. k. 2018-09344\n\n15. Ginčai dėl valstybės garantijų nagrinėjami teismo tvarka. Šiose bylose šalys atleidžiamos nuo žyminio mokesčio.\n\nStraipsnio pakeitimai:\nNr. IX-2393, 2004-07-15, Žin., 2004, Nr. 117-4374 (2004-07-29)\nNr. IX-2497, 2004-10-19, Žin., 2004, Nr. 156-5696 (2004-10-26)\nNr. X-482, 2005-12-23, Žin., 2005, Nr. 153-5647 (2005-12-31)\nNr. XI-658, 2010-01-19, Žin., 2010, Nr. 13-622 (2010-02-02)\nNr. XI-913, 2010-06-18, Žin., 2010, Nr. 72-3617 (2010-06-22)"
    },
    {
      "provision_ref": "art10",
      "section": "10",
      "title": "10 straipsnis. Atlyginimo už žemę, mišką padidinimo tvarka",
      "content": "1. Piliečių nuosavybės teisių į išlikusį nekilnojamąjį turtą įstatymo 4 straipsnio 8 dalyje nurodytiems piliečiams siūlomo lygiaverčio turėtajam žemės sklypo plotas gali būti iki 30 arba iki 100 procentų padidintas Vyriausybės nustatyta tvarka Nacionalinės žemės tarnybos prie Aplinkos ministerijos vadovo arba jo įgalioto administracijos padalinio vadovo sprendimu.\nStraipsnio dalies pakeitimai:\nNr. XIV-2131, 2023-06-29, paskelbta TAR 2023-07-11, i. k. 2023-14322\n\n2. Lietuvos Respublikos piliečiams 1918–1920 m. nepriklausomybės kovų kariams savanoriams, pasipriešinimo (rezistencijos) dalyviams, politiniams kaliniams, tremtiniams ir Vyčio Kryžiaus ordinu apdovanotiems asmenims, jų sutuoktiniams, tėvams (įtėviams), vaikams (įvaikiams), kuriems atkurtos arba atkuriamos nuosavybės teisės į žemę, priskirtą valstybės išperkamai žemei ir naudojamą asmeniniam arba valstiečių ūkiui, tarnybinėms daloms, Nacionalinės žemės tarnybos prie Aplinkos ministerijos vadovo arba jo įgalioto administracijos padalinio vadovo sprendimu atlyginimo dydis pinigais padidinamas 15 procentų.\nStraipsnio dalies pakeitimai:\nNr. XIV-1324, 2022-06-30, paskelbta TAR 2022-07-15, i. k. 2022-15652\nNr. XIV-2131, 2023-06-29, paskelbta TAR 2023-07-11, i. k. 2023-14322\n\nStraipsnio pakeitimai:\nNr. XI-913, 2010-06-18, Žin., 2010, Nr. 72-3617 (2010-06-22)\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                      VALDAS ADAMKUS"
    }
  ],
  "definitions": []
}
