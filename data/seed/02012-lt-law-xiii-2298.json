{
  "id": "lt-law-xiii-2298",
  "type": "statute",
  "title": "Lietuvos Respublikos Europos politinių partijų ir Europos politinių fondų įstatymas",
  "short_name": "XIII-2298",
  "status": "in_force",
  "issued_date": "2019-07-09",
  "in_force_date": "2019-10-01",
  "url": "https://e-tar.lt/portal/lt/legalAct/4eb521c0ad3b11e98451fa7b5933515d",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas reglamentuoja juridinių asmenų, kurių teisinė forma yra Europos politinė partija arba Europos politinis fondas, steigimą ir likvidavimą tiek, kiek tai nereglamentuojama šio įstatymo priede nurodytame Reglamente (ES, Euratomas) Nr. 1141/2014.\n\n2. Europos politinėms partijoms ir Europos politiniams fondams, kurių buveinė yra Lietuvos Respublikos teritorijoje, taikomi Lietuvos Respublikos Konstitucija, Lietuvos Respublikos civilinis kodeksas ir mutatis mutandis įstatymai, reglamentuojantys asociacijų veiklą, kiek tai nenustatyta Reglamente (ES, Euratomas) Nr. 1141/2014 ir šiame įstatyme."
    },
    {
      "provision_ref": "art2",
      "section": "2",
      "title": "2 straipsnis. Europos politinės partijos arba Europos politinio fondo steigimas",
      "content": "1. Lietuvos Respublikos teisingumo ministerija, gavusi prašymą išduoti pažymą, patvirtinančią, kad steigiama Europos politinė partija arba Europos politinis fondas ir jų statutai atitinka Lietuvos Respublikos Konstituciją, šį ir kitus šio įstatymo 1 straipsnio 2 dalyje nurodytus įstatymus, patikrina, ar steigiama Europos politinė partija arba Europos politinis fondas, kurių buveinė yra Lietuvos Respublikos teritorijoje, ir jų statutai atitinka Lietuvos Respublikos Konstituciją, šį ir kitus šio įstatymo 1 straipsnio 2 dalyje nurodytus įstatymus, ir Lietuvos Respublikos Vyriausybės ar jos įgaliotos institucijos nustatyta tvarka išduoda prašomą pažymą.\n\n2. Be Reglamento (ES, Euratomas) Nr. 1141/2014 4 straipsnyje nurodytų Europos politinės partijos statutui keliamų reikalavimų, Europos politinės partijos statute turi būti nurodyta juridinio asmens teisinė forma – Europos politinė partija. Europos politinės partijos statute taip pat nurodomas Europos politinės partijos veiklos laikotarpis, jeigu jis yra ribotas.\n\n3. Be Reglamento (ES, Euratomas) Nr. 1141/2014 5 straipsnyje nurodytų Europos politinių fondų statutui keliamų reikalavimų, Europos politinio fondo statute turi būti nurodyta juridinio asmens teisinė forma – Europos politinis fondas. Europos politinio fondo statute taip pat nurodomas Europos politinio fondo veiklos laikotarpis, jeigu jis yra ribotas.\n\n4. Per 30 kalendorinių dienų nuo Europos politinių partijų arba Europos politinių fondų institucijos sprendimo užregistruoti Europos politinę partiją arba Europos politinį fondą Europos politinių partijų ir Europos politinių fondų registre paskelbimo Europos teisinio subjektiškumo įgijimui patvirtinti dienos Europos politinė partija arba Europos politinis fondas Teisingumo ministerijai pateikia standartinės formos Europos politinių partijų ir Europos politinių fondų registro išrašą. Teisingumo ministerija per 30 kalendorinių dienų nuo visų Juridinių asmenų registro nuostatuose nurodytų duomenų ir dokumentų gavimo dienos patikrina Europos politinės partijos arba Europos politinio fondo Juridinių asmenų registrui teikiamų duomenų tikrumą ir dokumentų atitiktį Lietuvos Respublikos Konstitucijai, šiam ir kitiems šio įstatymo 1 straipsnio 2 dalyje nurodytiems įstatymams ir surašo išvadą, patvirtinančią, kad Europos politinę partiją arba Europos politinį fondą Juridinių asmenų registre registruoti galima.\n\n5. Europos politinių partijų ir Europos politinių fondų registre įregistruotos Europos politinės partijos ir Europos politiniai fondai, kurių buveinė yra Lietuvos Respublikos teritorijoje, turi būti registruoti Lietuvos Respublikos juridinių asmenų registre.\n\n6. Europos politinių partijų ir Europos politinių fondų registravimo Juridinių asmenų registre, taip pat duomenų ir dokumentų pakeitimų įrašymo į Juridinių asmenų registrą tvarka nustatoma Juridinių asmenų registro nuostatuose."
    },
    {
      "provision_ref": "art3",
      "section": "3",
      "title": "3 straipsnis. Europos politinės partijos arba Europos politinio fondo likvidavimas",
      "content": "1. Įsigaliojus Europos politinių partijų ir Europos politinių fondų institucijos sprendimui išbraukti Europos politinę partiją arba Europos politinį fondą iš Europos politinių partijų ir Europos politinių fondų registro, Europos politinė partija arba Europos politinis fondas, kurių buveinė yra Lietuvos Respublikos teritorijoje, likviduojami.\n\n2. Likviduojant Europos politines partijas ir Europos politinius fondus, kurių buveinė yra Lietuvos Respublikos teritorijoje, taikomos Civilinio kodekso 2.110–2.113 straipsnių nuostatos.\n\n3. Europos politinės partijos arba Europos politinio fondo likvidatorius skiriamas Europos politinės partijos arba Europos politinio fondo vadovo arba valdymo organo sprendimu ne vėliau kaip per 30 kalendorinių dienų nuo Europos politinių partijų ir Europos politinių fondų institucijos sprendimo išbraukti Europos politinę partiją arba Europos politinį fondą iš Europos politinių partijų ir Europos politinių fondų registro įsigaliojimo.\n\n4. Europos politinė partija arba Europos politinis fondas per 30 kalendorinių dienų nuo Europos politinių partijų ir Europos politinių fondų institucijos sprendimo išbraukti Europos politinę partiją arba Europos politinį fondą iš Europos politinių partijų ir Europos politinių fondų registro įsigaliojimo dienos Teisingumo ministerijai pateikia standartinės formos Europos politinių partijų ir Europos politinių fondų registro išrašą. Kartu su išrašu Europos teisinio subjektiškumo netekusi Europos politinė partija ar Europos politinis fondas ne vėliau kaip pirmą viešo paskelbimo apie likvidavimą dieną Teisingumo ministerijai pateikia viešo paskelbimo ir pranešimo visiems kreditoriams faktą patvirtinančius dokumentus, taip pat paskirto likvidatoriaus duomenis. Šiuos duomenis ir dokumentus Teisingumo ministerijai pateikia Europos politinės partijos arba Europos politinio fondo likvidatorius. Teisingumo ministerija nedelsdama, bet ne vėliau kaip kitą darbo dieną nuo šioje dalyje nurodytų dokumentų  pateikimo dienos, surašo išvadą dėl likviduojamos Europos politinės partijos arba likviduojamo Europos politinio fondo teisinio statuso įregistravimo Juridinių asmenų registre.\n\n5. Europos politinių partijų ir Europos politinių fondų vieši pranešimai, kurių skelbimą nustato šio straipsnio 4 dalis, skelbiami Juridinių asmenų registro tvarkytojo leidžiamame elektroniniame informaciniame leidinyje.\n\n6. Europos teisinio subjektiškumo netekę Europos politinė partija arba Europos politinis fondas nuo Juridinių asmenų registre teisinio statuso įregistravimo dienos įgyja likviduojamos Europos politinės partijos arba likviduojamo Europos politinio fondo statusą.\n\n7. Be kitų šiame įstatyme ir Civiliniame kodekse nustatytų pareigų, Europos politinės partijos arba Europos politinio fondo likvidatorius privalo:\n\n1) sudaryti likvidavimo laikotarpio pradžios finansinės būklės ataskaitą;\n\n2) sudaryti Europos politinės partijos arba Europos politinio fondo likvidavimo aktą. Europos politinės partijos arba Europos politinio fondo likvidavimo akte aprašoma likvidavimo eiga ir patvirtinama, kad atlikti visi su likvidavimu susiję veiksmai;\n\n3) perduoti dokumentus saugoti Lietuvos Respublikos dokumentų ir archyvų įstatymo nustatyta tvarka;\n\n4) kartu su Teisingumo ministerijos išvada, patvirtinančia, kad Europos politinę partiją arba Europos politinį fondą galima išregistruoti iš Juridinių asmenų registro, pateikti Juridinių asmenų registrui Europos politinės partijos arba Europos politinio fondo likvidavimo aktą ir kitus dokumentus, reikalingus Europos politinei partijai arba Europos politiniam fondui išregistruoti;\n\n5) panaikinti Europos politinės partijos arba Europos politinio fondo interneto svetainės adresą, jeigu Europos politinė partija arba Europos politinis fondas jį turi."
    },
    {
      "provision_ref": "art4",
      "section": "4",
      "title": "4 straipsnis. Bendradarbiavimas su Europos politinių partijų ir Europos politinių fondų institucija",
      "content": "1. Prieš paskelbiant Europos Sąjungos oficialiajame leidinyje sprendimą Europos politinę partiją arba Europos politinį fondą, kurių buveinė yra Lietuvos Respublikos teritorijoje, užregistruoti Europos politinių partijų ir Europos politinių fondų registre arba išbraukti juos iš šio registro, Teisingumo ministerija konsultuoja Europos politinių partijų ir Europos politinių fondų instituciją pagal Reglamento (ES, Euratomas) Nr. 1141/2014 15 straipsnio 4 dalį ir 16 straipsnio 4 dalį.\n\n2. Teisingumo ministerija, kaip tai nustatyta Reglamento (ES, Euratomas) Nr. 1141/2014 16 straipsnio 3 dalyje, Europos politinių partijų ir Europos politinių fondų institucijai gali pateikti pagrįstą prašymą nutraukti Europos politinės partijos arba Europos politinio fondo, kurių buveinė yra Lietuvos Respublikos teritorijoje, registraciją, jeigu jų veikla neatitinka Lietuvos Respublikos Konstitucijos, šio ir kitų šio įstatymo 1 straipsnio 2 dalyje nurodytų įstatymų."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. spalio 1 d.\n\n2. Lietuvos Respublikos Vyriausybė ar jos įgaliota institucija iki 2019 m. rugsėjo 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                         Gitanas Nausėda\n\nLietuvos Respublikos\nEuropos politinių partijų ir Europos\npolitinių fondų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2014 m. spalio 22 d. Europos Parlamento ir Tarybos reglamentas (ES, Euratomas) Nr. 1141/2014 dėl Europos politinių partijų ir Europos politinių fondų statuto ir finansavimo (OL 2014 L 317, p. 1)."
    }
  ],
  "definitions": []
}
