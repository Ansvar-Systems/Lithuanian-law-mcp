{
  "id": "lt-law-ix-2205",
  "type": "statute",
  "title": "Lietuvos Respublikos dizaino įstatymo 1, 2, 5, 8, 9, 10, 16, 17, 21, 36, 37, 38, 39, 42, 46, 47 straipsnių ir įstatymo priedo pakeitimo bei papildymo ir įstatymo papildymo 51(1) straipsniu įstatymas",
  "short_name": "IX-2205",
  "status": "in_force",
  "issued_date": "2004-04-29",
  "in_force_date": "2004-04-30",
  "url": "https://e-tar.lt/portal/lt/legalAct/TAR.549BF4CABA46/IxJCvnMQHZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "1 straipsnio 2 dalyje vietoj žodžių „aktu, nurodytu“ įrašyti žodžius „aktais, nurodytais“ ir šią dalį išdėstyti taip:\n\n„2. Šio Įstatymo nuostatos suderintos su Europos Sąjungos teisės aktais, nurodytais Įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio papildymas 17 ir 18 dalimis",
      "content": "1. Papildyti 2 straipsnį 17 dalimi:\n\n„17. Bendrijos dizainas – dizainas, pareikštas registruoti arba įregistruotas pagal Reglamentą dėl Bendrijos dizainų.“\n\n2. Papildyti 2 straipsnį 18 dalimi:\n\n„18. Reglamentas dėl Bendrijos dizainų – 2001 m. gruodžio 12 d. Tarybos reglamentas (EB) Nr. 6/2002 dėl Bendrijos dizainų.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies pakeitimas",
      "content": "5 straipsnio 1 dalyje išbraukti žodžius „Lietuvos Respublikoje“ ir šią dalį išdėstyti taip:\n\n„1. Dizainas yra naujas, jeigu joks kitas tapatus dizainas iki paraiškos padavimo datos, o kai prašoma prioriteto, – iki prioriteto datos nebuvo prieinamas visuomenei.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Dizaino prieinamumas visuomenei\n\n1. Dizainas laikomas prieinamu visuomenei, jeigu jis:\n\n1) po registracijos buvo paskelbtas Valstybinio patentų biuro oficialiame biuletenyje ar kitame leidinyje arba eksponuotas parodoje;\n\n2) pateiktas į rinką ar visuomenei atskleistas kitu būdu.\n\n2. Dizainas, kurio apsaugos prašoma, nelaikomas prieinamu visuomenei, jeigu jis:\n\n1) šio straipsnio 1 dalyje nurodytomis aplinkybėmis iki paraiškos padavimo datos, o kai prašoma prioriteto, – iki prioriteto datos netapo žinomas Europos Bendrijoje atitinkamos srities specialistui įprastu būdu naudojant dizainą;\n\n2) buvo atskleistas trečiajam asmeniui aiškiai išreikštomis arba pagrįstai suprantamomis konfidencialumo sąlygomis.\n\n3. Dizainas, kurio apsaugos prašoma, taip pat nelaikomas prieinamu visuomenei, jeigu informacija apie jį buvo paskelbta visuomenei per 12 mėnesių iki paraiškos padavimo datos, o kai prašoma prioriteto, – iki prioriteto datos ir jeigu informacija paskelbta:\n\n1) paties dizainerio, jo teisių perėmėjo ar kito asmens dėl dizainerio ar jo teisių perėmėjo pateiktos informacijos arba atliktų veiksmų;\n\n2) dėl kito asmens veiksmų, kuriais piktnaudžiaujama dizainerio ar jo teisių perėmėjo teisėmis.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Atsisakymo įregistruoti dizainą arba jo registracijos pripažinimo negaliojančia pagrindai\n\nDizainas neregistruojamas arba įregistruoto dizaino registracija pripažįstama negaliojančia, kai:\n\n1) gaminio vaizdas negali būti laikomas dizainu pagal šio Įstatymo 2 straipsnio 1 dalį;\n\n2) dizainas, jo naudojimas ar viešas paskelbimas prieštarauja viešajai tvarkai arba geros moralės principams;\n\n3) dizainui panaudoti Lietuvos Respublikos oficialusis ar tradicinis (trumpasis) valstybės pavadinimas, herbas, vėliava ar kiti valstybės heraldikos objektai ar juos mėgdžiojantis žymuo, taip pat garantiniai ir prabos ženklai, antspaudai, pasižymėjimo ar apdovanojimo ženklai, jeigu nėra Lietuvos Respublikos Vyriausybės įgaliotos institucijos nustatyta tvarka išduoto leidimo naudoti juos dizainui;\n\n4) dizainui panaudoti kitų valstybių ar tarptautinių organizacijų herbai, vėliavos ar kiti oficialūs simboliai, dėl kurių naudojimo nėra gautas kompetentingų tų valstybių ar tarptautinių organizacijų institucijų sutikimas pagal Paryžiaus konvencijos 6ter straipsnį.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio papildymas",
      "content": "1. Papildyti 10 straipsnio 1 dalį 7 punktu:\n\n„7) gaminio vaizdo savybes lemia tik jo techninė funkcija;“.\n\n2. Papildyti 10 straipsnio 1 dalį 8 punktu:\n\n„8) gaminio vaizdo savybes lemia tik tai, kad gaminys turi būti atkurtas būtinai tikslios formos ir tikslių matmenų tik dėl to, kad gaminys, kuriam dizainas pritaikytas ar panaudotas, galėtų būti mechaniškai sujungtas su kitu gaminiu arba prie jo, aplink jį ar į jį įdėtas taip, kad taip gautas gaminys galėtų atlikti savo funkciją.“\n\n3. Papildyti 10 straipsnio 2 dalį 3 punktu:\n\n„3) Bendrijos dizainas, kurio paraiškos padavimo data pagal Reglamentą dėl Bendrijos dizainų yra ankstesnė už šio straipsnio 1 dalyje nurodyto dizaino paraiškos padavimo datą, o kai prašoma prioriteto, – už prioriteto datą.“\n\n4. Papildyti 10 straipsnį 3 dalimi:\n\n„3. Šio straipsnio 1 dalies 8 punkto nuostatos netaikomos, jeigu dizainas yra skirtas tam, kad į sudėtinę sistemą būtų galima daug kartų sumontuoti ar sujungti vienas kitą pakeičiančius gaminius.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio 2 dalies pakeitimas",
      "content": "Pakeisti 16 straipsnio 2 dalį ir ją išdėstyti taip:\n\n„2. Paraišką pareiškėjo vardu gali paduoti ir jo atstovas. Užsienio valstybių fiziniai asmenys, nuolat negyvenantys Lietuvos Respublikoje arba kitoje Europos Sąjungos valstybėje narėje, ir užsienio valstybių juridiniai asmenys, neturintys Lietuvos Respublikoje įregistruoto filialo arba atstovybės arba kitoje Europos Sąjungos valstybėje narėje savo buveinės, filialo arba atstovybės, paraiškas Valstybiniam patentų biurui paduoda ir visus su dizaino registracija susijusius veiksmus Valstybiniame patentų biure, įskaitant ir atstovavimą Apeliaciniame skyriuje, atlieka per patentinį patikėtinį, įrašytą į Lietuvos Respublikos patentinių patikėtinių registrą.“"
    },
    {
      "provision_ref": "art8",
      "section": "8",
      "title": "8 straipsnis. 17 straipsnio papildymas 3 ir 4 dalimis",
      "content": "1. Papildyti 17 straipsnį 3 dalimi:\n\n„3. Nuo paraiškos padavimo datos, o kai prašoma prioriteto, – nuo prioriteto datos pareiškėjas įgyja pirmumo teisę į dizainą. Nuo šios datos iki dizaino registracijos liudijimo išdavimo datos dizainui suteikiama laikina teisinė apsauga, kurios metu gali būti reiškiamos pretenzijos kitam asmeniui įspėjant dėl teisių, numatytų šio Įstatymo 36 straipsnyje, galimo pažeidimo.“\n\n2. Papildyti 17 straipsnį 4 dalimi:\n\n„4. Jeigu pareiškėjas atšaukė savo paraišką arba dizainas neįregistruojamas, arba išregistruojamas dizaino savininko prašymu, arba jo registraciją nuginčija kitas asmuo, laikoma, kad dizainui nebuvo suteikta šio straipsnio 3 dalyje numatyta laikina teisinė apsauga.“"
    },
    {
      "provision_ref": "art9",
      "section": "9",
      "title": "9 straipsnis. 21 straipsnio 4, 5 ir 6 dalių pripažinimas netekusiomis galios",
      "content": "1. 21 straipsnio 4 dalį pripažinti netekusia galios.\n\n2. 21 straipsnio 5 dalį pripažinti netekusia galios.\n\n3. 21 straipsnio 6 dalį pripažinti netekusia galios."
    },
    {
      "provision_ref": "art10",
      "section": "10",
      "title": "10 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Dizaino savininko teisės\n\n1. Įregistruoto dizaino savininkas turi išimtinę teisę dizainą naudoti, leisti arba drausti kitiems asmenims be jo leidimo gaminti, siūlyti parduoti, parduoti, pateikti į rinką, importuoti, eksportuoti, kaupti ir naudoti bet kokius gaminius ar jų dalis, kurių dizainas informuotam vartotojui nesudaro bendro įspūdžio, kuris yra skirtingas nuo įregistruoto dizaino.\n\n2. Nustatant dizaino registracijos suteikiamas teises, atsižvelgiama į dizainerio laisvę kuriant dizainą.“"
    },
    {
      "provision_ref": "art11",
      "section": "11",
      "title": "11 straipsnis. 37 straipsnio 1 dalies 3 punkto pakeitimas",
      "content": "Pakeisti 37 straipsnio 1 dalies 3 punktą ir jį išdėstyti taip:\n\n„3) atgaminant dizainą dėl nuorodos pateikimo arba mokymo tikslais, kai tokie veiksmai atitinka sąžiningos prekybos praktiką, netrukdo tinkamai naudotis dizainu ir nurodomas šaltinis, iš kurio paimtas dizainas.“"
    },
    {
      "provision_ref": "art12",
      "section": "12",
      "title": "12 straipsnis. 38 straipsnio pakeitimas",
      "content": "Pakeisti 38 straipsnį ir jį išdėstyti taip:\n\n„38 straipsnis. Pirmalaikio naudojimo teisė\n\n1. Asmenys, kurie sąžiningais ketinimais naudojo arba buvo visiškai pasirengę naudoti dizainą, nenukopijuotą ir sukurtą nepriklausomai nuo kito asmens įregistruoto dizaino, iki šio dizaino paraiškos padavimo datos, o kai prašoma prioriteto, – iki prioriteto datos turi teisę savo įmonėje ir jos veiklos tikslais dizainą naudoti taip, kaip naudojo ar numatė naudoti pasirengimo metu.\n\n2. Asmuo, kuris turi pirmalaikio naudojimo teisę, negali suteikti kitam asmeniui licencijos naudoti dizainą.\n\n3. Pirmalaikio naudojimo teisė negali būti perduodama, išskyrus atvejus, kai perduodama dalis veiklos, kurioje dizainas jau buvo naudojamas ar buvo rengiamasi jį naudoti.“"
    },
    {
      "provision_ref": "art13",
      "section": "13",
      "title": "13 straipsnis. 39 straipsnio pakeitimas",
      "content": "39 straipsnyje vietoj žodžių „Lietuvos Respublikos ar bet kurios kitos valstybės, su kuria Lietuvos Respublika yra sudariusi dvišales ar daugiašales bendros rinkos, muitų sąjungos ar panašias tarptautines sutartis“ įrašyti žodžius „Europos Bendrijos“ ir šį straipsnį išdėstyti taip:\n\n„39 straipsnis. Dizaino savininko teisių pasibaigimas\n\nDizaino registracijos suteiktos teisės pasibaigia, kai gaminiai, kurių dizainas yra saugomas šio Įstatymo nustatyta tvarka, paties dizaino savininko arba jo sutikimu yra pateikti į Europos Bendrijos rinką.“"
    },
    {
      "provision_ref": "art14",
      "section": "14",
      "title": "14 straipsnis. Šeštojo skirsnio pavadinimo pakeitimas",
      "content": "Šeštojo skirsnio pavadinime vietoj žodžių „ir įkeitimas“ įrašyti žodžius „įkeitimas ir areštas“ ir skirsnio pavadinimą išdėstyti taip:\n\n„ŠEŠTASIS SKIRSNIS\nTEISĖS Į DIZAINĄ PERDAVIMAS, LICENCIJAVIMAS, ĮKEITIMAS IR AREŠTAS“."
    },
    {
      "provision_ref": "art15",
      "section": "15",
      "title": "15 straipsnis. 42 straipsnio pakeitimas",
      "content": "Pakeisti 42 straipsnį ir jį išdėstyti taip:\n\n„42 straipsnis. Teisės į dizainą įkeitimas ar areštas\n\n1. Teisė į dizainą gali būti įkeista ar areštuota (laikinai apribota teisė valdyti, naudoti dizainą arba juo disponuoti) Lietuvos Respublikos įstatymų nustatyta tvarka.\n\n2. Gavęs hipotekos ar Turto arešto aktų registro tvarkytojo pranešimą apie įkeistą ar areštuotą teisę į dizainą, Valstybinis patentų biuras teisės į dizainą įkeitimo ar arešto duomenis įrašo į Lietuvos Respublikos dizaino registrą ir apie tai paskelbia Valstybinio patentų biuro oficialiame biuletenyje.“"
    },
    {
      "provision_ref": "art16",
      "section": "16",
      "title": "16 straipsnis. 46 straipsnio 2 dalies papildymas 4 punktu",
      "content": "Papildyti 46 straipsnio 2 dalį 4 punktu:\n\n„4) Bendrijos dizaino pagal Reglamento dėl Bendrijos dizainų 79–92 straipsnių nuostatas.“"
    },
    {
      "provision_ref": "art17",
      "section": "17",
      "title": "17 straipsnis. 47 straipsnio papildymas 7 dalimi",
      "content": "Papildyti 47 straipsnį 7 dalimi:\n\n„7. Dizaino savininkas turi teisę kreiptis į teismą dėl uždraudimo naudoti Lietuvos Respublikos teritorijoje Bendrijos dizainą pagal 2003 m. balandžio 16 d. Belgijos Karalystės, Danijos Karalystės, Vokietijos Federacinės Respublikos, Graikijos Respublikos, Ispanijos Karalystės, Prancūzijos Respublikos, Airijos, Italijos Respublikos, Liuksemburgo Didžiosios Hercogystės, Nyderlandų Karalystės, Austrijos Respublikos, Portugalijos Respublikos, Suomijos Respublikos, Švedijos Karalystės, Jungtinės Didžiosios Britanijos ir Šiaurės Airijos Karalystės (Europos Sąjungos valstybių narių) ir Čekijos Respublikos, Estijos Respublikos, Kipro Respublikos, Latvijos Respublikos, Lietuvos Respublikos, Vengrijos Respublikos, Maltos Respublikos, Lenkijos Respublikos, Slovėnijos Respublikos, Slovakijos Respublikos sutarties dėl Čekijos Respublikos, Estijos Respublikos, Kipro Respublikos, Latvijos Respublikos, Lietuvos Respublikos, Vengrijos Respublikos, Maltos Respublikos, Lenkijos Respublikos, Slovėnijos Respublikos ir Slovakijos Respublikos stojimo į Europos Sąjungą akto dėl Čekijos Respublikos, Estijos Respublikos, Kipro Respublikos, Latvijos Respublikos, Lietuvos Respublikos, Vengrijos Respublikos, Maltos Respublikos, Lenkijos Respublikos, Slovėnijos Respublikos ir Slovakijos Respublikos stojimo sąlygų ir sutarčių, kuriomis yra grindžiama Europos Sąjunga, pritaikomųjų pataisų II priedo „Stojimo akto 20 straipsnyje nurodytas sąrašas. 4. Bendrovių teisė. C. Pramoninės nuosavybės teisės“ nuostatas dėl Bendrijos dizaino.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo papildymas 511 straipsniu",
      "content": "Papildyti Įstatymą 511 straipsniu:\n\n„511 straipsnis. Reglamento dėl Bendrijos dizainų taikymas\n\n1. Valstybinis patentų biuras yra centrinė pramoninės nuosavybės tarnyba pagal Reglamentą dėl Bendrijos dizainų.\n\n2. Valstybinis patentų biuras patvirtina teisės aktus, susijusius su Reglamento dėl Bendrijos dizainų taikymu.\n\n3. Mokesčiai už Valstybinio patentų biuro atliekamus veiksmus, kai per Valstybinį patentų biurą paduota paraiška Bendrijos dizainui registruoti, mokami Lietuvos Respublikos mokesčių už pramoninės nuosavybės objektų registravimą įstatymo ir Reglamento dėl Bendrijos dizainų nustatyta tvarka.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\ndizaino įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1998 m. spalio 13 d. Europos Parlamento ir Tarybos direktyva dėl teisinės dizaino apsaugos 98/71/EB.\n\n2. 2001 m. gruodžio 12 d. Tarybos reglamentas dėl Bendrijos dizainų (EB) Nr. 6/2002.“\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS"
    }
  ],
  "definitions": []
}
