{
  "id": "lt-law-xi-1349",
  "type": "statute",
  "title": "Lietuvos Respublikos pinigų plovimo ir teroristų finansavimo prevencijos įstatymo 2, 11, 13, 14, 23 straipsnių pakeitimo ir papildymo įstatymas",
  "short_name": "XI-1349",
  "status": "in_force",
  "issued_date": "2011-04-21",
  "in_force_date": "2011-07-01",
  "url": "https://e-tar.lt/portal/lt/legalAct/TAR.21F22FEC20E2",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. 2 straipsnio 1 dalies 1 ir 2 punktuose vietoj skaičiaus „17“ įrašyti skaičių „19“ ir šią dalį išdėstyti taip:\n\n„1. Artimas pagalbininkas:\n\n1) fizinis asmuo, kuris su šio straipsnio 19 dalyje nurodytas pareigas einančiu ar ėjusiu asmeniu yra to paties juridinio asmens dalyviai arba palaiko kitus dalykinius santykius;\n\n2) fizinis asmuo, kuris yra vienintelis juridinio asmens, įsteigto ar veikiančio de facto siekiant turtinės ar kitokios asmeninės naudos šio straipsnio 19 dalyje nurodytas pareigas einančiam ar ėjusiam asmeniui, savininkas.“\n\n2. 2 straipsnio 4 dalyje vietoj skaičiaus „8“ įrašyti skaičių „9“ ir šią dalį išdėstyti taip:\n\n„4. Dalykiniai santykiai – verslo, profesiniai arba komerciniai kliento ir šio straipsnio 7, 9 dalyse nurodytų asmenų santykiai, susiję su jų profesine veikla, kuriuos buvo numatyta tęsti ryšių užmezgimo momentu.“\n\n3. Papildyti 2 straipsnį nauja 8 dalimi:\n\n„8. Įtartina piniginė operacija ar sandoris – piniginė operacija ar sandoris, atitinkantys bent vieną iš Lietuvos Respublikos Vyriausybės nustatytų kriterijų, kuriais vadovaujantis laikoma, kad piniginė operacija ar sandoris yra įtartini, ir kurie gali būti susiję su pinigų plovimu ir (ar) teroristų finansavimu.“\n\n4. Buvusias 2 straipsnio 8, 9, 10 dalis laikyti atitinkamai 9, 10, 11 dalimis.\n\n5. Papildyti 2 straipsnį nauja 12 dalimi:\n\n„12. Neįprasta piniginė operacija ar sandoris – piniginė operacija ar sandoris, turintys bent vieno iš Lietuvos Respublikos Vyriausybės nustatytų kriterijų, kuriais vadovaujantis laikoma, kad piniginė operacija ar sandoris yra įtartini, požymių, tačiau jų nepakanka, kad piniginė operacija ar sandoris atitiktų kriterijų ir būtų pripažinti įtartinais.“\n\n6. Buvusias 2 straipsnio 11 ir 12 dalis laikyti atitinkamai 13 ir 14 dalimis.\n\n7. Buvusią 2 straipsnio 13 dalį laikyti 15 dalimi, ją pakeisti ir išdėstyti taip:\n\n„15. Piniginė operacija – bet koks pinigų mokėjimas, perdavimas ar gavimas, išskyrus įmokas valstybės ir savivaldybių institucijoms, kitoms biudžetinėms įstaigoms, Lietuvos bankui, valstybės ar savivaldybių fondams, užsienio valstybių diplomatinėms atstovybėms ar konsulinėms įstaigoms arba atsiskaitymą su šiais subjektais.“\n\n8. Buvusias 2 straipsnio 14–20 dalis laikyti atitinkamai 16–22 dalimis."
    },
    {
      "provision_ref": "art2",
      "section": "2",
      "title": "2 straipsnis. 11 straipsnio 5 dalies pakeitimas",
      "content": "11 straipsnio 5 dalyje vietoj skaičiaus „17“ įrašyti skaičių „19“ ir šią dalį išdėstyti taip:\n\n„5. Jei bent vienus metus asmuo nustoja eiti šio įstatymo 2 straipsnio 19 dalyje nurodytas pareigas, finansų įstaigos ir kiti subjektai, įvertinę pinigų plovimo ir (ar) teroristų finansavimo grėsmės lygį, jo gali nelaikyti politikoje dalyvaujančiu fiziniu asmeniu. Finansų įstaigos ir kiti subjektai privalo nustatyti vidines procedūras, kurių pagrindu nustatoma, ar klientas ir naudos gavėjas yra politikoje dalyvaujantis fizinis asmuo.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 2 dalies pakeitimas",
      "content": "13 straipsnio 2 dalyje vietoj skaičiaus „19“ įrašyti skaičių „21“ ir šią dalį išdėstyti taip:\n\n„2. Finansų įstaigos ir kiti subjektai gali nustatyti kliento ar naudos gavėjo tapatybę tiesiogiai jam nedalyvaujant, naudodami informaciją apie klientą ar naudos gavėją iš finansų įstaigų ir kitų subjektų arba jų atstovybių užsienyje, kai jie atitinka šio įstatymo 2 straipsnio 21 dalyje trečiajai šaliai nustatytus reikalavimus.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio 2, 8, 10, 11 dalių pakeitimas ir 9 dalies pripažinimas netekusia galios",
      "content": "1. Pakeisti 14 straipsnio 2 dalį ir ją išdėstyti taip:\n\n„2. Finansų įstaigos ir kiti subjektai, nustatę, kad jų klientas atlieka įtartiną piniginę operaciją ar sandorį, nepaisydami piniginės operacijos ar sandorio sumos privalo tą operaciją ar sandorį sustabdyti ir ne vėliau kaip per 3 darbo valandas apie šią operaciją ar sandorį pranešti Finansinių nusikaltimų tyrimo tarnybai, o advokatai ar advokatų padėjėjai – Lietuvos advokatūrai.“\n\n2. Pakeisti 14 straipsnio 8 dalį ir ją išdėstyti taip:\n\n„8. Finansų įstaigos ir kiti subjektai, gavę informacijos, kad klientas ketina ar bandys atlikti įtartiną ar neįprastą piniginę operaciją ar sandorį, privalo nedelsdami informuoti Finansinių nusikaltimų tyrimo tarnybą, o advokatai ar advokatų padėjėjai – Lietuvos advokatūrą.“\n\n3. 14 straipsnio 9 dalį pripažinti netekusia galios.\n\n4. 14 straipsnio 10 dalyje vietoj skaičiaus ir žodžio „9 dalyje“ įrašyti skaičius ir žodžius „2 ir 8 dalyse“ ir šią dalį išdėstyti taip:\n\n„10. Lietuvos advokatūra ne vėliau kaip per 3 darbo valandas nuo šio straipsnio 2 ir 8 dalyse nurodytos informacijos gavimo privalo ją perduoti Finansinių nusikaltimų tyrimo tarnybai.“\n\n5. 14 straipsnio 11 dalyje vietoj skaičiaus ir žodžių „9 dalis netaikoma“ įrašyti skaičius ir žodžius „2 ir 8 dalys netaikomos“ ir šią dalį išdėstyti taip:\n\n„11. Šio straipsnio 2 ir 8 dalys netaikomos advokatams ir advokatų padėjėjams tuo metu, kai jie vertina savo kliento teisinę padėtį arba gina savo klientą, arba atstovauja jam teismo procese arba dėl jo, įskaitant teikiamas konsultacijas dėl teismo proceso pradėjimo arba jo vengimo.“"
    },
    {
      "provision_ref": "art5",
      "section": "5",
      "title": "5 straipsnis. 23 straipsnio 1 ir 2 dalių pakeitimas",
      "content": "1. 23 straipsnio 1 dalyje vietoj skaičiaus „8“ įrašyti skaičių „9“ ir šią dalį išdėstyti taip:\n\n„1. Vyriausybė ar jos įgaliota institucija informuoja Europos Komisiją apie įstatymo taikymą šio įstatymo 2 straipsnio 9 dalies 3 ir 9 punktuose nurodytiems subjektams.“\n\n2. 23 straipsnio 2 dalies 1 punkte vietoj skaičiaus „19“ įrašyti skaičių „21“ ir šį punktą išdėstyti taip:\n\n„1) trečioji valstybė tenkina šio įstatymo 2 straipsnio 21 dalies 2 punkte nustatytus reikalavimus;“."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2011 m. liepos 1 d.\n\n2. Vyriausybė iki šio įstatymo įsigaliojimo parengia ir priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
