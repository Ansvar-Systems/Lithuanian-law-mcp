{
  "id": "lt-law-xiv-3065",
  "type": "statute",
  "title": "Lietuvos Respublikos įstatymo „Dėl užsieniečių teisinės padėties“ Nr. IX-2206 62, 63 ir 94 straipsnių pakeitimo įstatymas",
  "short_name": "XIV-3065",
  "status": "in_force",
  "issued_date": "2024-11-07",
  "in_force_date": "2024-11-15",
  "url": "https://e-tar.lt/portal/lt/legalAct/b8a6d252a26211efa605b9842742bf37/eXpttzxlsR",
  "provisions": [
    {
      "provision_ref": "art1",
      "section": "1",
      "title": "1 straipsnis. 62 straipsnio pakeitimas",
      "content": "Pakeisti 62 straipsnio 2 dalį ir ją išdėstyti taip:\n\n„2. Šio Įstatymo 11 straipsnio 2–5 dalyse nurodytas užsienietis teisėto buvimo Lietuvos Respublikoje laikotarpiu gali dirbti Lietuvos Respublikoje, jeigu jis atitinka šio Įstatymo 58 straipsnio 4, 6–10 ir 13 punktuose nustatytas atleidimo nuo pareigos įsigyti leidimą dirbti sąlygas.“"
    },
    {
      "provision_ref": "art2",
      "section": "2",
      "title": "2 straipsnis. 63 straipsnio pakeitimas",
      "content": "Pakeisti 63 straipsnį ir jį išdėstyti taip:\n\n„63 straipsnis. Atsisakymo išduoti leidimą dirbti ir leidimo dirbti panaikinimo pagrindai\n\n1. Leidimą dirbti užsieniečiui atsisakoma išduoti, jeigu:\n\n1) užsieniečio įdarbinimas neatitinka Lietuvos Respublikos darbo rinkos poreikių;\n\n2) užsienietis neatitinka leidimo dirbti išdavimo sąlygų, nustatytų šio Įstatymo 57 straipsnio 1 dalies 2 punkte ar 621 straipsnio 1 dalyje;\n\n3) užsieniečio darbo užmokestis neatitinka šio Įstatymo 62 straipsnio 5 dalyje nurodyto dydžio;\n\n4) darbdavys, kuris įsipareigoja įdarbinti užsienietį pagal darbo sutartį, arba įmonė Lietuvos Respublikoje (ar fizinis asmuo), į kurią (pas kurį) užsienietis komandiruojamas laikinai dirbti, yra bausti už leidimą dirbti nelegalų darbą, nedeklaruotą darbą ar užsieniečių įdarbinimo tvarkos pažeidimus pagal Užimtumo įstatymo nuostatas ir nuo dienos, kurią skirta bauda sumokėta ar įpareigojimas įvykdytas, praėjo mažiau kaip vieneri metai arba per pastaruosius 5 metus yra įsiteisėjęs apkaltinamasis teismo nuosprendis dėl Lietuvos Respublikoje nelegaliai esančių trečiųjų šalių piliečių darbo. Taip pat kai darbdavio, kuris įsipareigoja įdarbinti užsienietį pagal darbo sutartį, arba įmonės Lietuvos Respublikoje, į kurią užsienietis komandiruojamas laikinai dirbti, vadovui ar vadovo įgaliotam asmeniui, fiziniam asmeniui, pas kurį užsienietis komandiruojamas laikinai dirbti, buvo skirta administracinė nuobauda pagal Administracinių nusižengimų kodeksą už nelegalų darbą ir nuo dienos, kurią skirta bauda sumokėta ar įpareigojimas įvykdytas, praėjo mažiau kaip vieneri metai;\n\n5) darbdavys, kuris įsipareigoja įdarbinti užsienietį pagal darbo sutartį, arba įmonė Lietuvos Respublikoje, į kurią užsienietis komandiruojamas laikinai dirbti, yra likviduojami, bankrutuojantys arba nevykdo ekonominės veiklos, fizinis asmuo, pas kurį užsienietis komandiruojamas laikinai dirbti, yra bankrutuojantis arba nevykdo ekonominės veiklos;\n\n6) darbdavys, kuris įsipareigoja įdarbinti užsienietį pagal darbo sutartį, arba įmonė Lietuvos Respublikoje (ar fizinis asmuo), į kurią (pas kurį) užsienietis komandiruojamas laikinai dirbti, turi didesnę negu vieno bazinės socialinės išmokos dydžio mokestinę nepriemoką Lietuvos Respublikos valstybės biudžetui, savivaldybių biudžetams ar fondams, į kuriuos mokamus mokesčius administruoja Valstybinė mokesčių inspekcija, ar valstybės socialinių fondų biudžetams (išskyrus atvejus, kai mokesčių, delspinigių, baudų mokėjimas išdėstytas dalimis ar atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestinis ginčas);\n\n7) pateikti suklastoti dokumentai arba juose yra tikrovės neatitinkančių duomenų;\n\n8) pateikti ne visi reikalingi dokumentai;\n\n9) nustatoma, kad pas darbdavį, kuris įsipareigoja įdarbinti užsienietį pagal darbo sutartį, arba įmonėje Lietuvos Respublikoje (ar pas fizinį asmenį), į kurią (pas kurį) užsienietis komandiruojamas laikinai dirbti, ilgiau negu 90 dienų per pastarųjų 180 dienų laikotarpį buvo nustatytas nedraudžiamasis laikotarpis nors vienam įdarbintam užsieniečiui, išskyrus atvejus, kai užsienietis nedirbo dėl nėštumo, gimdymo, tėvystės atostogų ir (arba) atostogų vaikui prižiūrėti, ligos ar nelaimingo atsitikimo arba kai darbdavys pateikia dokumentą, patvirtinantį, kad tokiam užsieniečiui buvo taikomi ne Lietuvos Respublikos teisės aktai, reglamentuojantys socialinio draudimo sritį.\n\n2. Leidimas dirbti užsieniečiui panaikinamas, jeigu:\n\n1) leidimą dirbti užsienietis gavo apgaulės būdu;\n\n2) darbo sutartis nutraukta;\n\n3) nustatoma, kad užsienietis neatitinka leidimo dirbti išdavimo sąlygų, nustatytų šio Įstatymo 57 straipsnio 1 dalies 2 punkte ar 621 straipsnio 1 dalyje;\n\n4) darbdavys, kuris įsipareigojo įdarbinti užsienietį pagal darbo sutartį, arba įmonė Lietuvos Respublikoje (ar fizinis asmuo), į kurią (pas kurį) užsienietis komandiruojamas laikinai dirbti, yra bausti už leidimą dirbti nelegalų darbą ar nedeklaruotą darbą, ar užsieniečių įdarbinimo tvarkos pažeidimus pagal Užimtumo įstatymo nuostatas ir nuo dienos, kurią skirta nuobauda baigta vykdyti, praėjo mažiau kaip vieneri metai arba per pastaruosius 5 metus yra įsiteisėjęs apkaltinamasis teismo nuosprendis dėl Lietuvos Respublikoje nelegaliai esančių trečiųjų šalių piliečių darbo, arba darbdavio, kuris įsipareigoja įdarbinti užsienietį pagal darbo sutartį, arba įmonės Lietuvos Respublikoje, į kurią užsienietis komandiruojamas laikinai dirbti, vadovui ar vadovo įgaliotam asmeniui, fiziniam asmeniui, pas kurį užsienietis komandiruojamas laikinai dirbti, buvo skirta administracinė nuobauda pagal Administracinių nusižengimų kodeksą už nelegalų darbą ir nuo dienos, kurią skirta bauda sumokėta ar įpareigojimas įvykdytas, praėjo mažiau kaip vieneri metai;\n\n5) darbdavys, kuris įsipareigojo įdarbinti užsienietį pagal darbo sutartį, arba įmonė Lietuvos Respublikoje, į kurią užsienietis komandiruojamas laikinai dirbti, yra likviduojami ar buvo likviduoti arba nevykdo jokios ekonominės veiklos, fizinis asmuo, pas kurį užsienietis komandiruojamas laikinai dirbti, nevykdo ekonominės veiklos;\n\n6) panaikinama užsieniečio viza, kuri buvo išduota leidimo dirbti pagrindu;\n\n7) pateiktas arba darbdavio, arba įmonės Lietuvos Respublikoje (ar fizinio asmens), į kurią (pas kurį) užsienietis komandiruojamas laikinai dirbti, arba užsieniečio prašymas panaikinti leidimą dirbti.\n\n3. Priimant sprendimą, kuriuo atsisakoma išduoti leidimą dirbti sezoninį darbą, ar sprendimą, kuriuo panaikinamas leidimas dirbti sezoninį darbą, turi būti atsižvelgiama į konkrečias aplinkybes, įskaitant užsieniečio interesus, ir laikomasi proporcingumo principo.“"
    },
    {
      "provision_ref": "art3",
      "section": "3",
      "title": "3 straipsnis. 94 straipsnio pakeitimas",
      "content": "1. Pakeisti 94 straipsnio 1 dalies 2 punktą ir jį išdėstyti taip:\n\n„2) ne ilgiau kaip 6 mėnesius nuo užsieniečio prašymo išduoti jam leidimą gyventi užregistravimo Lietuvos migracijos informacinėje sistemoje dienos nemokamai gyventi valstybės ir savivaldybių institucijų, įstaigų, organizacijų, valstybės ir savivaldybių valdomų bendrovių ar įmonių, viešųjų įstaigų, kurių steigėja ar dalininkė, turinti daugiau kaip pusę balsų visuotiniame dalininkų susirinkime, yra valstybė ar savivaldybė, (toliau kartu – valstybės ar savivaldybių įstaigos) apgyvendinimo vietose (įskaitant ir savivaldybių panaudos teise valdomą valstybės nekilnojamąjį turtą). Pasibaigus nemokamo apgyvendinimo terminui valstybės ar savivaldybių įstaigų apgyvendinimo vietose, teisė gyventi jose išlieka, jeigu už apgyvendinimą jose mokama šių įstaigų valdytojų ir naudotojų nustatyta tvarka;“.\n\n2. Pakeisti 94 straipsnio 3 dalies 5 punktą ir jį išdėstyti taip:\n\n„5) gauti paramą būstui įsigyti ar išsinuomoti Lietuvos Respublikos paramos būstui įsigyti ar išsinuomoti įstatymo nustatyta tvarka. Siekiant gauti būsto nuomos mokesčio dalies kompensaciją, netaikomas Paramos būstui įsigyti ar išsinuomoti įstatyme nustatytas reikalavimas dėl būsto nuomos sutarties termino, o būsto nuomos mokesčio dalies kompensacijos dydis nustatomas pagal būsto nuomos sutartyje nurodytą kartu gyvenančių užsieniečių, kuriems suteikta laikinoji apsauga, skaičių;“.\n\n3. Pakeisti 94 straipsnio 5 dalį ir ją išdėstyti taip:\n\n„5. Užsieniečių, kurie turi teisę gauti laikinąją apsaugą ar kuriems suteikta laikinoji apsauga, nemokamo apgyvendinimo tikslais valstybės nekilnojamasis turtas panaudos pagrindais laikinai neatlygintinai naudoti gali būti perduodamas savivaldybių administracijoms, koordinuojančioms užsieniečių, kurie turi teisę gauti laikinąją apsaugą ar kuriems suteikta laikinoji apsauga, apgyvendinimą savivaldybės teritorijoje. Su užsieniečių, kurie turi teisę gauti laikinąją apsaugą ar kuriems suteikta laikinoji apsauga, nemokamu apgyvendinimu valstybės ar savivaldybių įstaigų pasiūlytose apgyvendinimo vietose susijusios išlaidos kompensuojamos valstybės biudžeto lėšomis. Informacijos apie valstybės ar savivaldybių įstaigų siūlomą nekilnojamąjį turtą užsieniečiams, kurie turi teisę gauti laikinąją apsaugą ar kuriems suteikta laikinoji apsauga, apgyvendinti pateikimo ir šio turto perdavimo panaudos pagrindais laikinai neatlygintinai naudoti, taip pat išlaidų, susijusių su užsieniečių, kurie turi teisę gauti laikinąją apsaugą ar kuriems suteikta laikinoji apsauga, apgyvendinimu, kompensavimo valstybės ir (ar) savivaldybės turto valdytojams arba naudotojams sąlygas ir tvarką nustato Lietuvos Respublikos Vyriausybė arba jos įgaliota institucija. Už fizinių ar juridinių asmenų (išskyrus valstybės ar savivaldybių įstaigas) savanoriškai pasiūlytose apgyvendinimo vietose teikiamą nemokamą apgyvendinimą gali būti skiriamos kompensacijos, kurių dydžius, skyrimo sąlygas ir tvarką nustato Lietuvos Respublikos Vyriausybė arba jos įgaliota institucija. Šioje dalyje nurodyta kompensacija neturi įtakos kitoms fiziniam asmeniui pagal įstatymus priklausančioms kas mėnesį mokamoms išmokoms ir (ar) kompensacijoms, taip pat skiriamai piniginei socialinei paramai, paramai būstui įsigyti ar išsinuomoti arba apmokėjimui už socialines paslaugas.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įgyvendinimas ir taikymas",
      "content": "1. Per 3 mėnesius nuo šio įstatymo įsigaliojimo dienos valstybės ar savivaldybių institucijų, įstaigų, organizacijų, valstybės ir savivaldybių valdomų bendrovių ar įmonių, viešųjų įstaigų, kurių steigėja ar dalininkė, turinti daugiau kaip pusę balsų visuotiniame dalininkų susirinkime, yra valstybė ar savivaldybė, valdytojai ir naudotojai parengia mokėjimo už apgyvendinimą šių įstaigų apgyvendinimo vietose tvarką nustatančius teisės aktus.\n\n2. Šio įstatymo 3 straipsnio 1 dalyje išdėstyto Lietuvos Respublikos įstatymo „Dėl užsieniečių teisinės padėties“ 94 straipsnio 1 dalies 2 punkto nuostatos užsieniečiams, kurie turi teisę gauti laikinąją apsaugą ar kuriems suteikta laikinoji apsauga ir kurie apgyvendinti valstybės ar savivaldybių institucijų, įstaigų, organizacijų, valstybės ir savivaldybių valdomų bendrovių ar įmonių, viešųjų įstaigų, kurių steigėja ar dalininkė, turinti daugiau kaip pusę balsų visuotiniame dalininkų susirinkime, yra valstybė ar savivaldybė, apgyvendinimo vietose (įskaitant ir savivaldybių panaudos teise valdomą valstybės nekilnojamąjį turtą) iki šio įstatymo įsigaliojimo dienos, taikomos praėjus 3 mėnesiams nuo šio įstatymo įsigaliojimo dienos.\n\n3. Prašymai dėl būsto nuomos mokesčio dalies kompensacijos skyrimo, pateikti iki šio įstatymo įsigaliojimo dienos, baigiami nagrinėti vadovaujantis iki šio įstatymo įsigaliojimo dienos galiojusiu teisiniu reguliavimu.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
