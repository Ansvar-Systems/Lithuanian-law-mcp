{
  "id": "lt-law-ix-1638",
  "type": "statute",
  "title": "Lietuvos Respublikos baudžiamojo kodekso, patvirtinto 2000 m. rugsėjo 26 d. įstatymu Nr. VIII-1968, Baudžiamojo proceso kodekso, patvirtinto 2002 m. kovo 14 d. įstatymu Nr. IX-785, ir Bausmių vykdymo kodekso, patvirtinto 2002 m. birželio 27 d. įstatymu Nr. IX-994, įsigaliojimo ir įgyvendinimo tvarkos įstatymo 4, 5, 10 straipsnių pakeitimo, Įstatymo papildymo 10-1 straipsniu bei 14 ir 45 straipsnių pripažinimo netekusiais galios įstatymas",
  "short_name": "IX-1638",
  "status": "in_force",
  "issued_date": "2003-06-19",
  "in_force_date": "2003-07-09",
  "url": "https://e-tar.lt/portal/lt/legalAct/TAR.9576BFE018F3/bIPspGWYBS",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 2 dalies pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Jeigu asmuo iki 2003 m. gegužės 1 d. padarė nusikalstamą veiką, kuri atitinka naujajame Baudžiamajame kodekse numatyto nusikaltimo ar baudžiamojo nusižengimo požymius, tačiau naujajame Baudžiamajame kodekse už tokią veiką nustatyta griežtesnė bausmė arba kitaip sunkinama nusikalstamą veiką padariusio asmens teisinė padėtis, tai jis atsako pagal nusikalstamos veikos padarymo metu galiojusius baudžiamuosius įstatymus.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Nusikalstamų veikų perkvalifikavimo tvarka\n\n1. Baudžiamosiose bylose dėl nusikalstamų veikų, padarytų iki 2003 m. gegužės 1 d., veikos perkvalifikuojamos remiantis šio Įstatymo 4 straipsnio ir naujojo Baudžiamojo kodekso 3 straipsnio nuostatomis bei vadovaujantis naujuoju Baudžiamojo proceso kodeksu. Nusikalstamas veikas pagal naująjį Baudžiamąjį kodeksą perkvalifikuoja teismai, nagrinėjantys bylą pirmąja instancija, apeliacine ir kasacine tvarka.\n\n2. Asmenų, kurių kasaciniai skundai iki naujojo Baudžiamojo kodekso įsigaliojimo jau buvo išnagrinėti arba kuriems yra pasibaigę kasacinio skundo padavimo terminai, nusikalstamas veikas, padarytas iki 2003 m. gegužės 1 d., nekeisdami ir nenaikindami ankstesnių teismų sprendimų, perkvalifikuoja ir šio Įstatymo 10 bei 101 straipsniuose numatytus klausimus išsprendžia teismai naujojo Baudžiamojo proceso kodekso 3621 straipsnio nustatyta tvarka. Jeigu bylą pirmąja instancija nagrinėjo Lietuvos Aukščiausiasis Teismas, šiuos klausimus sprendžia apygardos teismai pagal nusikalstamos veikos padarymo vietą.\n\n3. Jeigu pagal naująjį Baudžiamąjį kodeksą veikos nusikalstamumas panaikinamas, procesas nutraukiamas:\n\n1) ikiteisminio tyrimo metu – prokuroro nutarimu pagal naująjį Baudžiamojo proceso kodeksą;\n\n2) bylos nagrinėjimo teisme metu – savo žinioje bylą turinčio teismo nutartimi pagal naująjį Baudžiamojo proceso kodeksą.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis.  Bausmės vykdymo tęstinumas, jos pakeitimas, suderinimas ir bausmės skyrimas, kai nusikalstama veika pagal naująjį Baudžiamąjį kodeksą neperkvalifikuojama\n\n1. Iki 2003 m. gegužės 1 d. paskirtos bausmės vykdomos, kol bus įvykdytos, išskyrus šiame Įstatyme numatytus atvejus.\n\n2. Kai asmeniui už nusikalstamą veiką, padarytą iki 2003 m. gegužės 1 d., paskirta pataisos darbų be laisvės atėmimo bausmė ir ta veika pagal naująjį Baudžiamąjį kodeksą neperkvalifikuojama, neatlikta šios bausmės dalis jam pakeičiama naujojo Baudžiamojo kodekso 71 straipsnyje numatyta įmoka į nukentėjusių nuo nusikaltimų asmenų fondą. Nustatant įmokos dydį, atsižvelgiama į atliktos pataisos darbų be laisvės atėmimo bausmės dalį ir gali būti netaikomas minimalus naujojo Baudžiamojo kodekso 71 straipsnyje nustatytas įmokos dydis.\n\n3. Kai asmeniui už nusikalstamą veiką, padarytą iki 2003 m. gegužės 1 d., paskirta turto konfiskavimo bausmė ir ta veika pagal naująjį Baudžiamąjį kodeksą neperkvalifikuojama, ši bausmė suderinama su naujojo Baudžiamojo kodekso 72 straipsnio reikalavimais.\n\n4. Šiame straipsnyje numatytos bausmių pakeitimo ir suderinimo taisyklės taikomos tik tuo atveju, jeigu paskirtos bausmės nėra įvykdytos.\n\n5. Kai asmuo už nusikalstamas veikas, padarytas iki 2003 m. gegužės 1 d., atsako pagal nusikalstamos veikos padarymo metu galiojusius baudžiamuosius įstatymus, skiriamos senajame Baudžiamajame kodekse nustatytos bausmės. Jei tokiu atveju asmeniui paskiriama pataisos darbų be laisvės atėmimo bausmė, ši bausmė pakeičiama naujojo Baudžiamojo kodekso 71 straipsnyje numatyta įmoka į nukentėjusių nuo nusikaltimų asmenų fondą. Jei tokiu atveju asmeniui paskiriama bauda, ši bausmė suderinama su naujojo Baudžiamojo kodekso 47 straipsnyje nustatytais baudos dydžiais. Jei tokiu atveju asmeniui paskiriama turto konfiskavimo bausmė, ji suderinama su naujojo Baudžiamojo kodekso 72 straipsnio reikalavimais. Jei tokiu atveju asmeniui paskiriamos kelios pagrindinės ir (ar) papildomos bausmės, paskirta galutinė bausmė suderinama su naujojo Baudžiamojo kodekso 42 straipsnio reikalavimais.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 101 straipsniu",
      "content": "Papildyti Įstatymą 101 straipsniu:\n\n„101 straipsnis. Bausmės skyrimas perkvalifikavus nusikalstamą veiką pagal naująjį Baudžiamąjį kodeksą\n\n1. Jeigu nusikalstama veika, padaryta iki 2003 m. gegužės 1 d., perkvalifikuojama pagal naująjį Baudžiamąjį kodeksą, skiriamos naujajame Baudžiamajame kodekse numatytos bausmės ir taikomos jų skyrimo taisyklės. Jeigu už pakartotines nusikalstamas veikas, padarytas iki 2003 m. gegužės 1 d., bausmė skiriama pagal naujojo Baudžiamojo kodekso 63 straipsnyje nustatytas taisykles, galutinė bausmė negali būti griežtesnė už senojo Baudžiamojo kodekso straipsnio, numatančio atsakomybę už pakartotines veikas, sankcijoje numatytą maksimalią bausmę.\n\n2. Jeigu viena ar daugiau nusikalstamų veikų padarytos iki 2003 m. gegužės 1 d., o kita ar daugiau jų padarytos po 2003 m. gegužės 1 d., taikomos naujajame Baudžiamajame kodekse nustatytos bausmių subendrinimo taisyklės.\n\n3. Kai asmuo už nusikalstamą veiką, padarytą iki 2003 m. gegužės 1 d., atlieka laisvės atėmimo bausmę, o naujasis Baudžiamasis kodeksas už tą veiką numato su laisvės atėmimu nesusijusią bausmę, nusikalstama veika perkvalifikuojama pagal naująjį Baudžiamąjį kodeksą ir skiriama naujajame Baudžiamajame kodekse numatyta bausmė. Tokiu atveju į paskirtą bausmę įskaitoma atliktos laisvės atėmimo bausmės dalis pagal naujojo Baudžiamojo kodekso 65 straipsnyje nustatytas vienos bausmės keitimo kitomis bausmėmis taisykles. Kai asmeniui skiriama bausmė, kuri pagal naujojo Baudžiamojo kodekso 65 straipsnį į laisvės atėmimo bausmę nekeičiama, atsižvelgiama į atliktos laisvės atėmimo bausmės dalį ir atitinkamai švelninama paskirta bausmė arba asmuo atleidžiamas nuo bausmės atlikimo.\n\n4. Jeigu asmeniui už nusikalstamas veikas, padarytas iki 2003 m. gegužės 1 d., galutinė bausmė buvo paskirta pagal senojo Baudžiamojo kodekso 42 arba 43 straipsnių taisykles, o naujajame Baudžiamajame kodekse už tokias veikas numatytos švelnesnės bausmės, nusikalstamos veikos perkvalifikuojamos ir galutinė bausmė paskiriama pagal naujojo Baudžiamojo kodekso 63 arba 64 straipsniuose nustatytas taisykles. Tokiu atveju galutinė bausmė negali būti griežtesnė už nuosprendžiu paskirtą bausmę.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pripažinimas netekusiu galios",
      "content": "14 straipsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 45 straipsnio pripažinimas netekusiu galios",
      "content": "45 straipsnį pripažinti netekusiu galios."
    },
    {
      "provision_ref": "art7",
      "section": "7",
      "title": "7 straipsnis. Teisė paduoti pakartotinius prašymus ar teikimus",
      "content": "Tuo atveju, kai šis Įstatymas numato nuteistam asmeniui palankesnes bausmės skyrimo, pakeitimo ir sutrumpinimo taisykles negu šiuo Įstatymu pakeistas įstatymas, o asmeniui jau buvo pritaikytas pakeistasis įstatymas, naujojo Baudžiamojo proceso kodekso 3621 straipsnyje nurodyti asmenys turi teisę paduoti pakartotinius prašymus ar teikimus. Tokie prašymai ir teikimai nagrinėjami naujojo Baudžiamojo proceso kodekso 3621 straipsnyje nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
