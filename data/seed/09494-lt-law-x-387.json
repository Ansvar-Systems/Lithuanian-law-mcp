{
  "id": "lt-law-x-387",
  "type": "statute",
  "title": "Lietuvos Respublikos energetikos įstatymo 1, 5, 20 straipsnių papildymo ir įstatymo papildymo priedu įstatymas",
  "short_name": "X-387",
  "status": "in_force",
  "issued_date": "2005-11-15",
  "in_force_date": "2006-01-01",
  "url": "https://e-tar.lt/portal/lt/legalAct/TAR.89D1F2C1B1D3",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas 3 dalimi",
      "content": "1 straipsnį papildyti 3 dalimi:\n\n„3. Šio Įstatymo nuostatos suderintos su Europos Sąjungos teisės aktais, nurodytais Įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 2 dalies papildymas",
      "content": "5 straipsnio 2 dalį papildyti nauju 12 punktu, buvusį 12 punktą laikyti 13 punktu ir visą dalį išdėstyti taip:\n\n„2. Vyriausybė ar jos įgaliotos institucijos, vykdydamos valstybinį energetikos valdymą:\n\n1) nustato vartotojų aprūpinimo energija ir (ar) energijos ištekliais tvarką esant ekstremaliai energetikos padėčiai;\n\n2) priima sprendimą dėl valstybės sieną kertančių energetikos objektų statybos;\n\n3) tvirtina energetikos veiklos licencijavimo taisykles;\n\n4) nustato nefasuotų naftos produktų prekybos licencijavimo tvarką;\n\n5) nustato energijos ir energijos išteklių tiekimo, eksporto bei importo tvarką;\n\n6) nustato energetikos veiklos rūšių, kurioms reikalingas leidimas, sąrašą, leidimų išdavimo taisykles ir sąlygas;\n\n7) nustato energijos apskaitos, matavimo priemonių įrengimo ir eksploatavimo tvarką;\n\n8) įstatymų nustatytais atvejais turi teisę įmonėms, kurios verčiasi energetikos veikla, priskirti viešuosius interesus atitinkančius įpareigojimus;\n\n9) nustato elektros energijos, pagamintos naudojant atsinaujinančiuosius energijos išteklius ir kogeneracinėse jėgainėse, supirkimo tvarką;\n\n10) tvirtina reguliuojamiesiems vartotojams ir fiziniams asmenims, energijos perdavimo, skirstymo ir tiekimo sutarčių privalomas standartines sąlygas;\n\n11) tvirtina energetikos objektų, elektros tiekimo linijų ir vamzdynų apsaugos taisykles;\n\n12) nustato atitikties tikrinimo tvarką ir užtikrina atitikties tikrinimo finansavimą. Gyventojams atitikties tikrinimo paslauga teikiama nemokamai;\n\n13) atlieka kitas šio ir kitų įstatymų nustatytas funkcijas.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio papildymas 6 dalimi",
      "content": "20 straipsnį papildyti 6 dalimi:\n\n„6. Atitiktis nustatytiems efektyvumo reikalavimams tikrinama:\n\n1) pastatuose įrengtų šildymo katilų, naudojančių neatsinaujinantį kietąjį ar skystąjį kurą, kurių vardinė atiduodamoji galia yra nuo 20 kW iki 100 kW, – kartą per trejus metus;\n\n2) pastatuose įrengtų šildymo katilų, naudojančių neatsinaujinantį kietąjį ar skystąjį kurą, kurių vardinė atiduodamoji galia yra didesnė kaip 100 kW, – kartą per dvejus metus;\n\n3) šildymo sistemų, kuriose įrengti 20 kW ir didesnės vardinės atiduodamosios galios šildymo katilai, naudojantys neatsinaujinantį kietąjį ar skystąjį kurą, – vieną kartą, kai šildymo sistemoje įrengto katilo tikrinimo pagal šios dalies 1 ir 2 punktų reikalavimus metu nuo šio katilo pagaminimo yra praėję daugiau kaip 15 metų;\n\n4) pastatuose įrengtų didesnės kaip 12 kW vardinės atiduodamosios galios oro kondicionavimo sistemų – kartą per trejus metus.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nenergetikos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1978 m. vasario 13 d. Tarybos direktyva 78/170/EEB dėl šilumos generatorių patalpoms šildyti ir karštam vandeniui ruošti naujuose ir esamuose ne pramoninės paskirties pastatuose naudingumo koeficientų ir dėl šilumos bei karšto vandens tiekimo sistemų izoliavimo naujuose ne pramoninės paskirties pastatuose.\n\n2. 1982 m. gruodžio 10 d. Tarybos direktyva 82/885/EEB, iš dalies keičianti Direktyvą 78/170/EEB dėl šilumos generatorių patalpoms šildyti ir karštam vandeniui ruošti naujuose ir esamuose ne pramoninės paskirties pastatuose naudingumo koeficientų ir dėl šilumos bei karšto vandens tiekimo sistemų izoliavimo naujuose ne pramoninės paskirties pastatuose.\n\n3. 1992 m. gegužės 21 d. Tarybos direktyva 92/42/EEB dėl naudingumo koeficiento reikalavimų naujiems karšto vandens katilams, deginantiems skystąjį arba dujinį kurą.\n\n4. 1992 m. rugsėjo 22 d. Tarybos direktyva 92/75/EEB dėl buitinių prietaisų energijos ir kitų išteklių sunaudojimo parodymo ženklinant gaminį bei pateikiant standartinę informaciją apie gaminį.\n\n5. 1993 m. rugsėjo 13 d. Tarybos direktyva 93/76/EEB išmetamosioms anglies dioksido dujoms apriboti gerinant energijos efektyvumą (SAVE).\n\n6. 1996 m. rugsėjo 3 d. Europos Parlamento ir Tarybos direktyva 96/57/EB dėl energijos naudojimo efektyvumo reikalavimų buitiniams elektriniams šaldytuvams, šaldikliams ir jų deriniams.\n\n7. 2000 m. rugsėjo 18 d. Europos Parlamento ir Tarybos direktyva 2000/55/EB dėl energijos vartojimo efektyvumo reikalavimų, taikomų liuminescencinio apšvietimo balastiniams įtaisams.\n\n8. 2001 m. rugsėjo 27 d. Europos Parlamento ir Tarybos direktyva 2001/77/EB dėl elektros energijos, pagamintos iš atsinaujinančių energijos išteklių, rėmimo vidaus elektros rinkoje.\n\n9. 2002 m. gruodžio 16 d. Europos Parlamento ir Tarybos direktyva 2002/91/EB dėl pastatų energinio naudingumo.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja nuo 2006 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
