{
  "id": "lt-law-i-933",
  "type": "statute",
  "title": "Dėl Lietuvos Respublikos profesinių sąjungų įstatymo pakeitimo",
  "short_name": "I-933",
  "status": "in_force",
  "issued_date": "1995-06-08",
  "in_force_date": "1995-06-23",
  "url": "https://e-tar.lt/portal/lt/legalAct/TAR.AF9A66DCE935",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS PROFESINIŲ SĄJUNGŲ ĮSTATYMO PAKEITIMO\n\n1995 m. birželio 8 d. Nr. I-933\nVilnius\n\nPakeisti Lietuvos Respublikos profesinių sąjungų įstatymą (Žin., 1991, Nr. 34-933; 1994, Nr. 42-758):\n\n1. 8 straipsnyje:\n\n1) trečiąją ir ketvirtąją dalis išdėstyti taip:\n\n„Profesinių sąjungų, kurių struktūriniai padaliniai yra vieno miesto ar rajono teritorijoje, įstatus (statutą) registruoja vietos savivaldos vykdomoji institucija.\n\nProfesinių sąjungų, jų susivienijimų, kurie pagal savo įstatus (statutą) veikia daugiau kaip vienos savivaldybės teritorijoje ir kurių buveinė yra apskrities centre ar kitoje apskrities teritorijoje – miesto ar kaimo gyvenamojoje vietovėje, įstatus registruoja apskrities valdytojas.“;\n\n2) papildyti penktąja dalimi:\n\n„Profesinių sąjungų, jų susivienijimų, kurių veikla apima daugiau kaip vienos apskrities teritoriją, įstatus (statutą) registruoja Lietuvos Respublikos teisingumo ministerija.“;\n\n3) penktąją–aštuntąją dalis laikyti atitinkamai šeštąja–devintąja dalimis.\n\n2. 21 straipsnį pakeisti taip:\n\n1) trečiojoje dalyje vietoj žodžio „Šiems“ įrašyti žodžius „Šio straipsnio antrojoje dalyje nurodytiems“;\n\n2) penktojoje dalyje po žodžių „ ir jam taikomos“ išbraukti žodius „darbo ir“.\n\n3. 24 straipsnio ketvirtąją dalį pripažinti netekusia galios, o penktąją ir šeštąją dalis laikyti ketvirtąja ir penktąja dalimis.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
