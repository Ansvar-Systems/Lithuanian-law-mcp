{
  "id": "lt-law-xii-732",
  "type": "statute",
  "title": "Lietuvos Respublikos civilinės saugos įstatymo 2, 8, 12, 14, 15, 21, 26, 27, 28, 31 straipsnių pakeitimo ir papildymo įstatymas",
  "short_name": "XII-732",
  "status": "in_force",
  "issued_date": "2013-12-23",
  "in_force_date": "2014-04-01",
  "url": "https://e-tar.lt/portal/lt/legalAct/1b416d10779211e3996afa27049d9d4e/AblMSCIUgl",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 20 dalies pakeitimas",
      "content": "1. 2 straipsnio 20 dalyje po žodžio „sporto“ įrašyti žodžius „sveikatos priežiūros“ ir šią dalį išdėstyti taip:\n\n„20. Kita įstaiga – socialinėje, švietimo, mokslo, kultūros, sporto, sveikatos priežiūros srityse veikiantis juridinis asmuo, kurio veiklos tikslas – tenkinti tam tikrus viešuosius interesus, išskyrus valstybės ir savivaldybių institucijas ir įstaigas.“\n\n2. 2 straipsnio paskutiniąją pastraipą laikyti 32 dalimi ir ją išdėstyti taip:\n\n„32. Kitos šiame įstatyme vartojamos sąvokos atitinka Lietuvos Respublikos civiliniame kodekse, Lietuvos Respublikos nepaprastosios padėties įstatyme, Lietuvos Respublikos valstybės tarnybos įstatyme ir kituose įstatymuose vartojamas sąvokas.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "8 straipsnio pavadinime vietoj žodžių „judėjimo laisvės apribojimas“ įrašyti žodžius „teisių ir laisvių apribojimai“, straipsnyje vietoj žodžio „apribota“ įrašyti žodžius „laikinai apribotos“, po žodžių „judėjimo laisvė“ įrašyti žodžius „nuosavybės ir būsto neliečiamumo teisės“ ir šį straipsnį išdėstyti taip:\n\n„8 straipsnis. Asmens teisių ir laisvių apribojimai užtikrinant civilinę saugą\n\nVykdant gelbėjimo, paieškos ir neatidėliotinus darbus, likviduojant įvykį, ekstremalųjį įvykį, ekstremaliąją situaciją ir šalinant jų padarinius, šio ir kitų įstatymų nustatytais atvejais ir tvarka gali būti laikinai apribotos asmens judėjimo laisvė, nuosavybės ir būsto neliečiamumo teisės.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio 2 dalies 7 punkto ir 5 dalies 7 punkto pakeitimas",
      "content": "1. 12 straipsnio 2 dalies 7 punkte po žodžio „įstaigų“ įrašyti žodžius ,,kitų įstaigų ir ūkio subjektų“, vietoj žodžio „joms“ įrašyti žodį „jiems“ ir šį punktą išdėstyti taip:\n\n„7) prižiūri valstybės ir savivaldybių institucijų ir įstaigų, kitų įstaigų ir ūkio subjektų veiklą civilinės saugos srityje ir teikia jiems metodinę pagalbą;“.\n\n2. 12 straipsnio 5 dalies 7 punkte vietoj žodžių „savivaldybėse, ministerijose ir kitose valstybės institucijose ir įstaigose“ įrašyti žodžius „valstybės ir savivaldybių institucijose ir įstaigose, kitose įstaigose ir ūkio subjektuose“, po žodžio „atlikimo“ įrašyti žodžius „privalomų nurodymų pašalinti civilinę saugą reglamentuojančių teisės aktų pažeidimus davimo ir vykdymo“ ir šį punktą išdėstyti taip:\n\n„7) nustato civilinės saugos būklės valstybės ir savivaldybių institucijose ir įstaigose, kitose įstaigose ir ūkio subjektuose patikrinimų organizavimo ir atlikimo, privalomų nurodymų pašalinti civilinę saugą reglamentuojančių teisės aktų pažeidimus davimo ir vykdymo tvarką;“."
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas ir papildymas",
      "content": "1. 14 straipsnio 7 punkte prieš žodį „skelbia“ įrašyti žodžius „Vyriausybės nustatyta tvarka“ ir šį punktą išdėstyti taip:\n\n„7) Vyriausybės nustatyta tvarka skelbia ir atšaukia savivaldybės lygio ekstremaliąją situaciją;“.\n\n2. 14 straipsnio 17 punkte po žodžio „subjektų“ rašyti kablelį ir šį punktą išdėstyti taip:\n\n„17) renka iš visų savivaldybėje esančių civilinės saugos sistemos subjektų, gyventojų duomenis, reikalingus civilinės saugos uždaviniams vykdyti, ir Priešgaisrinės apsaugos ir gelbėjimo departamento direktoriaus nustatyta tvarka kaupia, tvarko ir teikia juos Priešgaisrinės apsaugos ir gelbėjimo departamentui;“.\n\n3. Papildyti 14 straipsnį nauju 23 punktu:\n\n„23) organizuoja savivaldybės administracijos valstybės tarnautojų ir darbuotojų civilinės saugos mokymą;“.\n\n4. Buvusį 14 straipsnio 23 punktą laikyti 24 punktu."
    },
    {
      "provision_ref": "art5",
      "section": "5",
      "title": "5 straipsnis. 15 straipsnio 2 dalies papildymas 4 punktu",
      "content": "Papildyti 15 straipsnio 2 dalį 4 punktu:\n\n„4) vykdyti gelbėjimo darbų vadovo, operacijų vadovo teisėtus nurodymus ir ekstremalių situacijų komisijos sprendimus, reikalingus įvykiui, ekstremaliajam įvykiui ar ekstremaliajai situacijai likviduoti, o neatidėliotinais atvejais, kai kyla didelis pavojus gyventojų gyvybei, sveikatai, turtui ar aplinkai, leisti naudotis jiems nuosavybės teise priklausančiais materialiniais ištekliais.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnio 2 dalies 1 ir 2 punktų pakeitimas",
      "content": "1. 21 straipsnio 2 dalies 1 punkte po žodžio „situacijai“ išbraukti žodį „arba“, po žodžių „nepaprastąją padėtį“ įrašyti žodžius „arba esant būtinybei sustiprinti civilinės saugos sistemos parengtį“ ir šį punktą išdėstyti taip:\n\n„1) Vyriausybė – gresiant ar susidarius valstybės lygio ekstremaliajai situacijai, įvedus šalyje nepaprastąją padėtį arba esant būtinybei sustiprinti civilinės saugos sistemos parengtį;“.\n\n2. 21 straipsnio 2 dalies 2 punkte po žodžio „situacijai“ išbraukti žodį „ar“, po žodžio „metu“ įrašyti žodžius „arba esant būtinybei sustiprinti civilinės saugos sistemos parengtį“ ir šį punktą išdėstyti taip:\n\n„2) savivaldybės administracijos direktorius – gresiant ar susidarius savivaldybės lygio ekstremaliajai situacijai, savivaldybės lygio civilinės saugos pratybų metu arba esant būtinybei sustiprinti civilinės saugos sistemos parengtį;“."
    },
    {
      "provision_ref": "art7",
      "section": "7",
      "title": "7 straipsnis. 26 straipsnio pakeitimas",
      "content": "Pakeisti 26 straipsnį ir jį išdėstyti taip:\n\n„26 straipsnis. Ekstremaliųjų situacijų lygiai\n\n1. Ekstremaliosios situacijos skirstomos į du lygius – savivaldybės ir valstybės:\n\n1) savivaldybės lygio – ekstremaliosios situacijos, kurios trunka ne ilgiau kaip 6 mėnesius ir kurių padariniai šalinami savivaldybėje (savivaldybėse) esančiomis civilinės saugos sistemos pajėgomis ir naudojant savivaldybėje (savivaldybėse) ar valstybės rezerve turimus arba iš kitų savivaldybių gautus materialinius išteklius, o ekstremaliosios situacijos padarinių išplitimo ribos neviršija trijų savivaldybių teritorijų ribų;\n\n2) valstybės lygio – ekstremaliosios situacijos, kurių padariniai šalinami keliose savivaldybėse esančiomis civilinės saugos sistemos pajėgomis ir naudojant savivaldybėse arba valstybės rezerve turimus materialinius išteklius, o ekstremaliosios situacijos padarinių išplitimo ribos viršija trijų savivaldybių teritorijų ribas, arba kurios trunka ilgiau kaip 6 mėnesius.\n\n2. Ekstremaliosios situacijos laikomos savivaldybės lygio ekstremaliosiomis situacijomis nuo savivaldybės lygio ekstremaliosios situacijos paskelbimo momento. Ekstremaliosios situacijos laikomos valstybės lygio ekstremaliosiomis situacijomis nuo valstybės lygio ekstremaliosios situacijos paskelbimo momento.\n\n3. Paskelbus valstybės lygio ekstremaliąją situaciją, kai savivaldybės lygio ekstremalioji situacija trunka ilgiau kaip 6 mėnesius, laikoma, kad savivaldybės lygio ekstremalioji situacija atšaukta.“"
    },
    {
      "provision_ref": "art8",
      "section": "8",
      "title": "8 straipsnis. 27 straipsnio 2 dalies 4 punkto ir 3 dalies 4 punkto pakeitimas",
      "content": "1. 27 straipsnio 2 dalies 4 punkte po žodžio „teritorijoje“ įrašyti žodžius „ar valstybės rezerve“ ir šį punktą išdėstyti taip:\n\n„4) pradėjus telkti savivaldybės teritorijoje ar valstybės rezerve turimus arba iš kitų savivaldybių gaunamus materialinius išteklius, savivaldybės operacijų centras koordinuoja visą teikiamą pagalbą.“\n\n2. 27 straipsnio 3 dalies 4 punkte po žodžio „teritorijoje“ įrašyti žodžius „ar valstybės rezerve“ ir šį punktą išdėstyti taip:\n\n„4) pradėjus telkti savivaldybės teritorijoje ar valstybės rezerve turimus arba iš kitų savivaldybių gaunamus materialinius išteklius, savivaldybės operacijų centrai koordinuoja visą teikiamą pagalbą.“"
    },
    {
      "provision_ref": "art9",
      "section": "9",
      "title": "9 straipsnis. 28 straipsnio 4 dalies pakeitimas",
      "content": "Pakeisti 28 straipsnio 4 dalį ir ją išdėstyti taip:\n\n„4. Kilus dėl įvykio, ekstremaliojo įvykio ar ekstremaliosios situacijos pavojui gyventojų sveikatai, gyvybei, turtui ar aplinkai, gelbėjimo darbų vadovas ar operacijų vadovas gali laikinai apriboti patekimą į tam tikrą teritoriją ar patalpą, apriboti ar uždrausti transporto priemonių eismą ekstremaliosios situacijos židinyje. Gelbėjimo darbų vadovas ar operacijų vadovas neatidėliotinais atvejais, kai kyla didelis pavojus gyventojų gyvybei, sveikatai, turtui ar aplinkai, gali naudotis įvykiui, ekstremaliajam įvykiui ar ekstremaliajai situacijai likviduoti reikalingais materialiniais ištekliais, neatsižvelgdamas į jų nuosavybės formą, taip pat bet kuriuo paros metu turi teisę įeiti į bet kokias negyvenamąsias patalpas ir teritorijas, gyventojų sutikimu – į gyvenamąsias patalpas, sustabdyti atliekamus darbus, išjungti elektros ar kitokius įrenginius, pašalinti kliūtis, kurios trukdo likviduoti įvykį, ekstremalųjį įvykį ar ekstremaliąją situaciją, taip pat atlikti paieškos, gelbėjimo ir neatidėliotinus darbus. Be gyventojo sutikimo įeiti į gyvenamąją patalpą galima tik tuo atveju, kai reikia gelbėti gyventojų gyvybę, sveikatą ar turtą.“"
    },
    {
      "provision_ref": "art10",
      "section": "10",
      "title": "10 straipsnis. 31 straipsnio pakeitimas",
      "content": "Pakeisti 31 straipsnį ir jį išdėstyti taip:\n\n„31 straipsnis. Kompensacija už materialinių išteklių teikimą, privalomų darbų atlikimą ir žalos atlyginimas\n\n1. Gyventojams, ūkio subjektams ir kitoms įstaigoms, kurie atliko privalomus darbus, Vyriausybės nustatyta tvarka gali būti kompensuojamos išlaidos, susijusios su privalomų darbų atlikimu.\n\n2. Ūkio subjektams ir kitoms įstaigoms, kurie teikė materialinius išteklius, išlaidos kompensuojamos Vyriausybės nustatyta tvarka.\n\n3. Žala, atsiradusi gyventojams, ūkio subjektams ar kitoms įstaigoms, dėl teisėto gelbėjimo darbų vadovo ar operacijų vadovo nurodymo ar ekstremalių situacijų komisijos sprendimo įvykio, ekstremaliojo įvykio ar ekstremaliosios situacijos metu, atlyginama Vyriausybės nustatyta tvarka.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2014 m. balandžio 1 d.\n\n2. Lietuvos Respublikos Vyriausybė ir kitos valstybės institucijos iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                              DALIA GRYBAUSKAITĖ"
    }
  ],
  "definitions": []
}
