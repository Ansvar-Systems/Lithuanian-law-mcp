{
  "id": "lt-law-xiv-2534",
  "type": "statute",
  "title": "Lietuvos Respublikos viešųjų pirkimų, atliekamų gynybos ir saugumo srityje, įstatymo Nr. XI-1491 15, 16, 40 ir 52 straipsnių pakeitimo įstatymas",
  "short_name": "XIV-2534",
  "status": "in_force",
  "issued_date": "2024-04-11",
  "in_force_date": "2024-05-01",
  "url": "https://e-tar.lt/portal/lt/legalAct/10fc4850fe4d11eea28cd23166221a3c/IlwmuNlRWJ",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio pakeitimas",
      "content": "Pakeisti 15 straipsnio 7 dalį ir ją išdėstyti taip:\n\n„7. Neatsižvelgdama į tai, kad numatoma pirkimo vertė yra lygi mažos vertės pirkimo ribai arba ją viršija, perkančioji organizacija turi teisę šio įstatymo nustatyta tvarka atlikti mažos vertės pirkimą toms atskiroms pirkimo dalims, kurių bendra vertė yra mažesnė kaip 70 000 (septyniasdešimt tūkstančių) eurų (be pridėtinės vertės mokesčio) to paties tipo prekių ar paslaugų sutarčių vertės, o perkant darbus – mažesnė kaip 174 000 (vienas šimtas septyniasdešimt keturi tūkstančiai) eurų (be pridėtinės vertės mokesčio).“"
    },
    {
      "provision_ref": "art2",
      "section": "2",
      "title": "2 straipsnis. 16 straipsnio pakeitimas",
      "content": "Pakeisti 16 straipsnio 3 dalį ir ją išdėstyti taip:\n\n„3. Mažos vertės pirkimu laikomas toks pirkimas, kai numatoma prekių ar paslaugų pirkimo vertė yra mažesnė kaip 70 000 (septyniasdešimt tūkstančių) eurų (be pridėtinės vertės mokesčio), o numatoma darbų pirkimo vertė mažesnė kaip 174 000 (vienas šimtas septyniasdešimt keturi tūkstančiai) eurų (be pridėtinės vertės mokesčio), ir šio įstatymo 15 straipsnio 7 dalyje nurodytas pirkimas.“"
    },
    {
      "provision_ref": "art3",
      "section": "3",
      "title": "3 straipsnis. 40 straipsnio pakeitimas",
      "content": "Papildyti 40 straipsnį 15 dalimi:\n\n„15. Šio straipsnio 9 dalis gali būti netaikoma, kai įsigyjamos prekės bus skirtos naudoti mokslinių tyrimų, eksperimentų, studijų ar eksperimentinės plėtros tikslais arba įsigyjamos paramai užsienio valstybėms teikti.“"
    },
    {
      "provision_ref": "art4",
      "section": "4",
      "title": "4 straipsnis. 40 straipsnio pakeitimas",
      "content": "Pripažinti netekusia galios 40 straipsnio 15 dalį."
    },
    {
      "provision_ref": "art5",
      "section": "5",
      "title": "5 straipsnis. 52 straipsnio pakeitimas",
      "content": "Pakeisti 52 straipsnio 8 dalį ir ją išdėstyti taip:\n\n„8. Pirkimo sutartis gali būti sudaroma žodžiu, kai supaprastinto pirkimo sutarties vertė neviršija 15 000 (penkiolikos tūkstančių) eurų (be pridėtinės vertės mokesčio).“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 4 straipsnį ir šio straipsnio 3 dalį, įsigalioja 2024 m. gegužės 1 d.\n\n2. Šio įstatymo 4 straipsnis įsigalioja 2025 m. gegužės 1 d.\n\n3. Lietuvos Respublikos Vyriausybė ir Viešųjų pirkimų tarnyba iki 2024 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
