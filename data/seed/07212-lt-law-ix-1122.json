{
  "id": "lt-law-ix-1122",
  "type": "statute",
  "title": "Lietuvos Respublikos narkotinių ir psichotropinių medžiagų pirmtakų (prekursorių) kontrolės įstatymo 1, 2, 4, 6, 8, 9, 10, 11, 14 straipsnių pakeitimo ir papildymo bei 13 straipsnio pripažinimo netekusiu galios įstatymas",
  "short_name": "IX-1122",
  "status": "in_force",
  "issued_date": "2002-10-08",
  "in_force_date": "2003-01-01",
  "url": "https://e-tar.lt/portal/lt/legalAct/TAR.2100C896C830/ZlpKnHtLOo",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 ir 3 dalių pakeitimas",
      "content": "1. 1 straipsnio 2 dalyje po žodžio „gamybai“ įrašyti žodžius „bei suderinti pirmtakų kontrolės reglamentavimą su Europos Sąjungos teisės aktais, nurodytais šio įstatymo priede“ ir šią dalį išdėstyti taip:\n\n„2. Šio įstatymo tikslas – užtikrinti, kad pirmtakai (prekursoriai) nebūtų panaudojami neteisėtai narkotinių ir psichotropinių medžiagų gamybai, bei suderinti pirmtakų kontrolės reglamentavimą su Europos Sąjungos teisės aktais, nurodytais šio įstatymo priede.“\n\n2. 1 straipsnio 3 dalyje po žodžio „gaminiams“ įrašyti žodžius „mišiniams, natūraliems produktams“, išbraukti žodžius „išskirti ir“ ir šią dalį išdėstyti taip:\n\n„3. Šis įstatymas netaikomas gaminiams, mišiniams, natūraliems produktams, kuriuose esantys pirmtakai (prekursoriai) negali būti panaudoti neteisėtai narkotinių ir psichotropinių medžiagų gamybai.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "1. 2 straipsnio 1 dalyje išbraukti žodžius „ar jų“, po žodžio „mišiniai“ įrašyti žodžius „ir natūralūs produktai, kurių sudėtyje yra pirmtakų“ ir šią dalį išdėstyti taip:\n\n„1. Narkotinių ir psichotropinių medžiagų pirmtakai (prekursoriai) (toliau – pirmtakai) – cheminės medžiagos, šių medžiagų druskos, mišiniai ir natūralūs produktai, kurių sudėtyje yra pirmtakų, dažnai naudojami neteisėtai narkotinių ir psichotropinių medžiagų gamybai ir dėl to kontroliuojami pagal Jungtinių Tautų 1998 metų konvenciją „Dėl kovos su neteisėta narkotinių ir psichotropinių medžiagų apyvarta“, ir įrašyti į Sveikatos apsaugos ministerijos patvirtintą pirmtakų (prekursorių) sąrašą.“\n\n2. 2 straipsnio 8 dalyje po žodžio „tarpininko“ įrašyti žodžius „bei muitinės tarpininko“ ir šią dalį išdėstyti taip:\n\n„8. Su pirmtakais susijusi veikla - pirmtakų gamyba, perdirbimas, sandėliavimas, didmeninė ar mažmeninė prekyba, įskaitant prekybos tarpininko bei muitinės tarpininko veiklą, taip pat pirmtakų importas, eksportas, tranzitas.“\n\n3. Papildyti 2 straipsnį 9 ir 10 dalimis:\n\n„9. Neterminuotas eksporto leidimas – Vyriausybės įgaliotos institucijos išduodamas nustatytos formos dokumentas, suteikiantis teisę jo turėtojui neribotą laiką eksportuoti II kategorijos pirmtakus.\n\n10. Pirkėjo deklaracija – Vyriausybės įgaliotos institucijos nustatytos formos dokumentas, kurį pildo I ir II kategorijų pirmtakų pirkėjas kiekvieno sandorio metu arba visų per metus sudaromų II kategorijos pirmtakų sandorių vienu kartu, nurodydamas perkamų pirmtakų paskirtį.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 1 dalies pakeitimas",
      "content": "4 straipsnio 1 dalyje po žodžio „subjektas“ įrašyti žodžius „išskyrus muitinės tarpininkus, asmenis, laikančius prekes muitinės sandėliuose, ir transporto įmones, kurios verčiasi tik šia veikla“ ir šią dalį išdėstyti taip:\n\n„1. Verstis su I kategorijos pirmtakais susijusia veikla subjektas, išskyrus muitinės tarpininkus, asmenis, laikančius prekes muitinės sandėliuose, ir transporto įmones, kurios verčiasi tik šia veikla, turi teisę tik turėdamas šios veiklos licenciją. Jei veikla susijusi su I kategorijos pirmtakų gamyba, perdirbimu, sandėliavimu, prekyba, ji galima tik licencijoje nurodytuose objektuose bei patalpose.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Su II ir III kategorijų pirmtakais susijusios veiklos registracija\n\nSubjektai, kurių veikla yra susijusi su II kategorijos pirmtakais ir III kategorijos pirmtakų eksportu, jei eksportuoto III kategorijos pirmtako (gryno arba mišiniuose) svoris per praėjusius kalendorinius metus viršijo Lietuvos Respublikos Vyriausybės įgaliotos institucijos nustatytąjį arba jei III kategorijos pirmtakai eksportuojami į tas šalis, kurių sąrašą tvirtina Lietuvos Respublikos Vyriausybė, privalo registruoti šią veiklą Lietuvos Respublikos Vyriausybės nustatyta tvarka Lietuvos Respublikos Vyriausybės įgaliotoje institucijoje. Šis reikalavimas netaikomas muitinės tarpininkams, asmenims, laikantiems prekes muitinės sandėliuose, bei transporto įmonėms, kurios verčiasi tik šia veikla.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Su pirmtakais susijusios veiklos dokumentų įforminimo ypatumai\n\nVerčiantis su pirmtakais susijusia veikla, visuose dokumentuose (PVM sąskaitose-faktūrose, sąskaitose-faktūrose, važtaraščiuose, muitinės deklaracijose ir kituose dokumentuose) turi būti nurodyta: pirmtakų pavadinimai pagal Sveikatos apsaugos ministerijos patvirtintą sąrašą; kodai pagal Kombinuotąją muitų tarifų ir užsienio prekybos statistikos nomenklatūrą; pirmtakų kiekis, svoris, o jeigu pirmtakas įeina į mišinį, – jo dalis mišinyje procentais, kiekis ir svoris, paties mišinio kiekis ir svoris; pirmtakų paskirtis (nurodoma pirkėjo deklaracijoje); visų subjektų, dalyvaujančių pirmtakų pirkimo-pardavimo operacijoje, įskaitant galutinį gavėją, vardai, pavardės, įmonių pavadinimai ir adresai. Verčiantis su II kategorijos pirmtakais susijusia veikla vidaus rinkoje, gali būti netaikomi šio straipsnio reikalavimai, jei pirmtakų siuntinio svoris neviršija Lietuvos Respublikos Vyriausybės įgaliotos institucijos nustatytojo.“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "9 straipsnyje po žodžio „Vyriausybė“ išbraukti žodžius „jeigu jų eksportuojamo pirmtakų siuntinio svoris viršija Lietuvos Respublikos Vyriausybės įgaliotos institucijos nustatytąjį“ ir šį straipsnį išdėstyti taip:\n\n„9 straipsnis. Pirmtakų ir sandorių, susijusių su pirmtakais, apskaita\n\nSubjektai, kurie verčiasi su I ir II kategorijų pirmtakais susijusia veikla bei III kategorijos pirmtakų importu, eksportu ar tranzitu, privalo tvarkyti visų sandorių, susijusių su pirmtakais, apskaitą. Subjektai, kurie verčiasi II ir III kategorijų pirmtakų eksportu į šalis, kurių sąrašą tvirtina Lietuvos Respublikos Vyriausybė, tvarko eksportuojamų pirmtakų apskaitą. Sandorių, susijusių su pirmtakais, bei pirmtakų apskaitos tvarką nustato Lietuvos Respublikos Vyriausybės įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 10 straipsnio 2 ir 3 dalių pakeitimas",
      "content": "1. 10 straipsnio 2 dalyje vietoj žodžių „ir eksportuojamo pirmtakų siuntinio svoris viršija Lietuvos Respublikos Vyriausybės įgaliotos institucijos nustatytąjį“ įrašyti sakinį „Tuo atveju, kai II kategorijos pirmtakai eksportuojami į kitas šalis, išduodamas neterminuotas eksporto leidimas“ ir šią dalį išdėstyti taip:\n\n„2. II ir III kategorijų pirmtakams eksportuoti leidimas reikalingas tuo atveju, kai II ir III kategorijų pirmtakai eksportuojami į tas šalis, kurių sąrašas patvirtintas Lietuvos Respublikos Vyriausybės. Tuo atveju, kai II kategorijos pirmtakai eksportuojami į kitas šalis, išduodamas neterminuotas eksporto leidimas. Leidimą eksportuoti II ir III kategorijų pirmtakus Lietuvos Respublikos Vyriausybės įgaliota institucija išduoda tik savo veiklą įregistravusiems subjektams.“\n\n2. 10 straipsnio 3 dalyje vietoj žodžių „jei eksportuojamo pirmtakų siuntinio svoris viršija Lietuvos Respublikos Vyriausybės įgaliotos institucijos nustatytąjį“ įrašyti žodžius „ir šio straipsnio 2 dalyje nurodyti neterminuoti eksporto leidimai“ ir šią dalį išdėstyti taip:\n\n„3. Leidimai importuoti, eksportuoti, gabenti tranzitu I kategorijos pirmtakus bei eksportuoti II ir III kategorijų pirmtakus į šalis, kurių sąrašas patvirtintas Lietuvos Respublikos Vyriausybės, ir šio straipsnio 2 dalyje nurodyti neterminuoti eksporto leidimai išduodami Lietuvos Respublikos Vyriausybės nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 11 straipsnio 2 dalies pakeitimas",
      "content": "11 straipsnio 2 dalyje išbraukti žodžius „ir jeigu II bei III kategorijų eksportuojamų pirmtakų siuntinių svoris viršija Lietuvos Respublikos Vyriausybės įgaliotos institucijos nustatytąjį“ ir šią dalį išdėstyti taip:\n\n„2. Eksportuodamas I kategorijos pirmtakus, o II ir III kategorijų pirmtakus – į šalis, kurių sąrašas patvirtintas Lietuvos Respublikos Vyriausybės, subjektas leidimą eksportuoti pirmtakus privalo pateikti kartu su muitinės deklaracija muitinės postui valstybės sienos perėjimo vietoje, geležinkelio stotyje, tarptautiniame jūrų, upių ar oro uoste, per kuriuos išvežamas pirmtakų siuntinys. Šis muitinės postas leidimą eksportuoti pažymi ir išsiunčia Lietuvos Respublikos Vyriausybės įgaliotai institucijai.“"
    },
    {
      "provision_ref": "art9",
      "section": "9",
      "title": "9 straipsnis. 13 straipsnio pripažinimas netekusiu galios",
      "content": "13 straipsnį pripažinti netekusiu galios."
    },
    {
      "provision_ref": "art10",
      "section": "10",
      "title": "10 straipsnis. 14 straipsnio papildymas 3 dalimi",
      "content": "14 straipsnį papildyti 3 dalimi:\n\n„3. Su pirmtakais susijusiai subjektų veiklai laisvosiose ekonominėse zonose ir laisvuosiuose sandėliuose, kuri vykdoma šio įstatymo, Muitinės kodekso, laisvųjų ekonominių zonų bei laisvųjų sandėlių veiklą reglamentuojančių teisės aktų nustatyta tvarka, taikomos šio straipsnio 2 dalyje nurodytos kontrolės priemonės.“"
    },
    {
      "provision_ref": "art11",
      "section": "11",
      "title": "11 straipsnis. Pasiūlymas Vyriausybei",
      "content": "Vyriausybė ar jos įgaliota institucija iki 2002 m. gruodžio 31 d. parengia su šio Įstatymo įgyvendinimu susijusius teisės aktus."
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "Šis Įstatymas, išskyrus 11 straipsnį, įsigalioja nuo 2003 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n\nLietuvos Respublikos 2002 m.\nspalio 8 d. įstatymo Nr. IX-1122\npriedas\n\nREGLAMENTAI IR DIREKTYVOS, TAIKOMI NARKOTINIŲ IR PSICHOTROPINIŲ\nMEDŽIAGŲ PIRMTAKŲ (PREKURSORIŲ) KONTROLEI\n\n1. Tarybos 1990 m. gruodžio 13 d. reglamentas 3677/90/EEB dėl priemonių, kurių reikia imtis, siekiant užkirsti kelią tam tikrų medžiagų panaudojimui neteisėtai narkotinių ir psichotropinių medžiagų gamybai.\n\n2. Tarybos 1992 m. kovo 31 d. reglamentas 900/92/EEB dėl Tarybos reglamento 3677/90/EEB, numatančio priemones, skirtas užkirsti kelią tam tikrų medžiagų panaudojimui nelegaliai narkotinių ir psichotropinių medžiagų gamybai, pakeitimo ir papildymo.\n\n3. Tarybos 1992 m. gruodžio 14 d. direktyva 109/92/EEB dėl gaminimo ir realizavimo rinkoje kai kurių medžiagų, naudojamų nelegaliai narkotinių ir psichotropinių medžiagų gamybai.\n\n4. Komisijos 1992 m. gruodžio 21 d. reglamentas 3769/92/EEB dėl Tarybos reglamento 3677/90/EEB, numatančio priemones, skirtas užkirsti kelią tam tikrų medžiagų panaudojimui nelegaliai narkotinių ir psichotropinių medžiagų gamybai, įgyvendinimo ir pakeitimo.\n\n5. Komisijos 1993 m. birželio 22 d. direktyva 46/93/EEB, pakeičianti ir papildanti Tarybos direktyvos 109/92/EEB dėl gaminimo ir realizavimo rinkoje kai kurių medžiagų, naudojamų nelegaliai narkotinių ir psichotropinių medžiagų gamybai, priedus.\n\n6. Komisijos 1993 m. spalio 27 d. reglamentas 2959/93/EEB dėl pataisymo Komisijos reglamento 3769/92/EEB dėl Tarybos reglamento 3677/90/EEB, numatančio priemones, skirtas užkirsti kelią tam tikrų medžiagų panaudojimui nelegaliai narkotinių ir psichotropinių medžiagų gamybai, įgyvendinimo ir pakeitimo.\n\n7. Komisijos 1996 m. liepos 26 d. reglamentas 1485/96/EB, nustatantis Tarybos direktyvos 92/109/EEB dėl pirkėjų deklaracijų apie konkretų panaudojimą tam tikrų medžiagų, naudojamų neteisėtai narkotinių ir psichotropinių medžiagų gamybai, taikymo taisykles.\n\n8. Komisijos 1997 m. spalio 24 d. reglamentas 2093/97/EB, iš dalies pakeičiantis Komisijos reglamentą 3769/92/EEB dėl Tarybos reglamento 3677/90/EEB, nustatančio priemones, skirtas užkirsti kelią tam tikrų medžiagų panaudojimui neteisėtai narkotinių ir psichotropinių medžiagų gamybai, įgyvendinimo ir pakeitimo.\n\n9. Komisijos 2000 m. liepos 13 d. reglamentas 1533/2000/EB, iš dalies pakeičiantis Komisijos reglamentą 1485/96/EB, nustatantį Tarybos direktyvos 109/92/EEB taikymą pateikiant pirkėjų deklaracijas dėl konkretaus panaudojimo tam tikrų medžiagų, naudojamų neteisėtai narkotinių ir psichotropinių medžiagų gamybai.\n\n10. Komisijos 2000 m. liepos 24 d. reglamentas 1610/2000/EB, iš dalies pakeičiantis Komisijos reglamentą 3769/92/EEB dėl Tarybos reglamento 3677/90/EEB, nustatančio priemones, kurių reikia imtis siekiant užkirsti kelią tam tikrų medžiagų panaudojimui neteisėtai narkotinių ir psichotropinių medžiagų gamybai, įgyvendinimo.\n\n11. Komisijos 2001 m. vasario 8 d. direktyva 8/2001/EB, pakeičianti Tarybos direktyvą 109/92/EEB dėl gaminimo ir realizavimo rinkoje kai kurių medžiagų, naudojamų nelegaliai narkotinių ir psichotropinių medžiagų gamybai, 1 priedą.\n\n12. Komisijos 2001 m. vasario 8 d. reglamentas 260/2001/EB, pakeičiantis Tarybos reglamento 3677/90/EEB, nustatančio priemones, kurių reikia imtis siekiant užkirsti kelią tam tikrų medžiagų panaudojimui neteisėtai narkotinių ir psichotropinių medžiagų gamybai, priedą.\n\n13. Komisijos 2001 m. birželio 26 d. reglamentas 1251/2001/EB, iš dalies pakeičiantis Komisijos reglamentą 3769/92/EEB, kuriuo įgyvendinamas ir iš dalies pakeičiamas Tarybos reglamentas 3677/ 90/EEB, nustatantis priemones, kurių reikia imtis siekiant užkirsti kelią tam tikrų medžiagų panaudojimui neteisėtai narkotinių ir psichotropinių medžiagų gamybai.\n\n14. Tarybos 2001 m. birželio 5 d. reglamentas 1116/2001/EB, iš dalies pakeičiantis ir papildantis Tarybos reglamentą 3677/90/ EEB, nustatantį priemones, kurių reikia imtis siekiant užkirsti kelią panaudoti tam tikras medžiagas neteisėtai narkotinių ir psichotropinių medžiagų gamybai."
    }
  ],
  "definitions": []
}
