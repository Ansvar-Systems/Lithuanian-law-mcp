{
  "id": "lt-law-xiv-2396",
  "type": "statute",
  "title": "Lietuvos Respublikos odontologijos praktikos ir burnos priežiūros praktikos įstatymo Nr. I-1246 2, 5, 12 ir 13 straipsnių pakeitimo įstatymas",
  "short_name": "XIV-2396",
  "status": "in_force",
  "issued_date": "2023-12-19",
  "in_force_date": "2025-01-01",
  "url": "https://e-tar.lt/portal/lt/legalAct/1ac78f60a62911eea5a28c81c82193a8/WtJPFIDnYL",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 12 dalį ir ją išdėstyti taip:\n\n„12. Licencijas išduodanti institucija – Lietuvos Respublikos odontologų rūmai.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnio 14 dalį ir ją išdėstyti taip:\n\n„14. Už odontologijos praktikos ir burnos priežiūros praktikos licencijos išdavimą imama licencijas išduodančios institucijos nustatyta tvarka patvirtinto dydžio įmoka; šios įmokos dydis negali būti didesnis už valstybės rinkliavos, mokamos už pateikus analogiškus paraiškos dokumentus ir atlikus analogiškus procedūrinius veiksmus išduodamas medicinos praktikos licencijas, dydį.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "1. Papildyti 12 straipsnį nauju 12 punktu:\n\n„12) tapti Odontologų rūmų nariu teisės aktų nustatyta tvarka;“.\n\n2. Buvusį 12 straipsnio 12 punktą laikyti 13 punktu."
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. Jeigu teismas, licencijas išduodanti institucija ar darbdavys nustatė odontologo ar burnos priežiūros specialisto veiklos trūkumų ar veiksmų, galėjusių lemti ar lėmusių žalą ar pavojų pacientų sveikatai, juos, vadovaudamasi sveikatos apsaugos ministro patvirtintu Sveikatos priežiūros specialistų profesinės kompetencijos patikrinimo tvarkos aprašu, vertina Profesinės kompetencijos vertinimo komisija. Profesinės kompetencijos vertinimo komisija sudaroma iš 5 narių, iš jų 2 yra Sveikatos apsaugos ministerijos atstovai ir 3 – Odontologų rūmų ar kitų odontologus ir burnos priežiūros specialistus vienijančių asociacijų atstovai, turintys galiojančias licencijas. Profesinės kompetencijos vertinimo komisiją kiekvienam konkrečiam atvejui išnagrinėti sudaro sveikatos apsaugos ministras.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Sveikatos apsaugos ministras iki 2024 m. gruodžio 31 d. priima šio įstatymo įgyvendinamuosius teisės aktus.\n\n3. Įsigaliojus šiam įstatymui, Lietuvos Respublikos odontologų rūmai odontologijos praktikos ir burnos priežiūros praktikos licencijas, dėl kurių išdavimo pareiškėjai kreipėsi iki šio įstatymo įsigaliojimo dienos, išduoda ir licencijų, kurių galiojimas sustabdytas iki šio įstatymo įsigaliojimo dienos, galiojimo sustabdymą panaikina arba galiojimą panaikina iki šio įstatymo įsigaliojimo dienos galiojusių teisės aktų nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
