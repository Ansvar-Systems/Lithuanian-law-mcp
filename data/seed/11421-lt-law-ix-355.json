{
  "id": "lt-law-ix-355",
  "type": "statute",
  "title": "Lietuvos Respublikos konsulinio statuto 51 straipsnio papildymo ir pakeitimo įstatymas",
  "short_name": "IX-355",
  "status": "in_force",
  "issued_date": "2001-06-05",
  "in_force_date": "2001-07-01",
  "url": "https://e-tar.lt/portal/lt/legalAct/TAR.E15302DCC2B8/iyMiApITIQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 51 straipsnio papildymas ir pakeitimas",
      "content": "Papildyti 51 straipsnį nauju 15 punktu, buvusį 15 punktą laikyti 16 punktu ir šį straipsnį išdėstyti taip:\n\n„51 straipsnis\n\nKonsulinis pareigūnas atlieka šiuos notarinius veiksmus:\n\n1) tvirtina sandorius (sutartis, testamentus, įgaliojimus ir kt.), išskyrus sutartis dėl nekilnojamojo turto, esančio Lietuvos Respublikoje, perleidimo ar įkeitimo;\n\n2) imasi priemonių paveldėtam turtui apsaugoti;\n\n3) išduoda paveldėjimo teisės liudijimus;\n\n4) išduoda nuosavybės teisės į dalį sutuoktinių bendro turto liudijimus;\n\n5) liudija dokumentų nuorašų ir jų išrašų tikrumą;\n\n6) liudija parašų dokumentuose tikrumą;\n\n7) liudija dokumento vertimo iš vienos kalbos į kitą tikrumą;\n\n8) tvirtina faktą, kad pilietis yra gyvas ir yra tam tikroje vietovėje;\n\n9) priima saugoti dokumentus;\n\n10) tvirtina dokumentų pateikimo laiką;\n\n11) priima kaip depozitą pinigus ir vertybinius popierius;\n\n12) daro vykdomuosius įrašus pagal konsulinių įstaigų patvirtintus skolos dokumentus;\n\n13) priima jūrinius protestus;\n\n14) protestuoja vekselius ir čekius;\n\n15) priima saugoti asmeninius testamentus;\n\n16) atlieka kitus įstatymų numatytus notarinius veiksmus.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja nuo Civilinio kodekso (Žin., 2000, Nr. 74-2262) įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
