{
  "id": "lt-law-ix-2568",
  "type": "statute",
  "title": "Lietuvos Respublikos vertybinių popierių, dokumentų blankų, banderolių, oficialių žymėjimo ženklų gamybos įstatymo 11 straipsnio pakeitimo įstatymas",
  "short_name": "IX-2568",
  "status": "in_force",
  "issued_date": "2004-11-11",
  "in_force_date": "2004-11-26",
  "url": "https://e-tar.lt/portal/lt/legalAct/TAR.74BD04F34BA8/KguLqUnDYi",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio 2 dalies pakeitimas",
      "content": "11 straipsnio 2 dalyje vietoj žodžio „paminklosaugos“ įrašyti žodžius „kultūros paveldo“ ir šią dalį išdėstyti taip:\n\n„2. Tarnyba, rengdama vertybinių popierių, dokumentų blankų, banderolių, oficialių žymėjimo ženklų eskizą, jį derina su Lietuvos heraldikos komisija (jeigu vertybinių popierių, dokumentų blankų, banderolių, oficialių žymėjimo ženklų projekte (toliau – projektas) naudojama Lietuvos Respublikos heraldika), Valstybine kultūros paveldo komisija (jei projekte naudojami architektūros paminklų atvaizdai), Kultūros ministerija (jei projekte naudojami kultūros (muzikos, dailės, kitų menų) motyvai, veikėjai ar asmenybės) ar su kitomis institucijomis, jeigu pagal galiojančius teisės aktus toks derinimas numatytas. Vertybinių popierių, dokumentų blankų, banderolių, oficialių žymėjimo ženklų eskizai tvirtinami išleidžiančios įstaigos ir Tarnybos vadovų parašais ir antspaudais, nurodoma eskizo tvirtinimo data.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
