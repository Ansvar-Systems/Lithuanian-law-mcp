{
  "id": "lt-law-ix-595",
  "type": "statute",
  "title": "Lietuvos Respublikos prekybinės laivybos įstatymo 2, 3, 4, 6, 7, 8, 12, 14, 30, 37, 38, 51, 78 straipsnių pakeitimo ir papildymo, šeštojo ir keturioliktojo skirsnių pavadinimų pakeitimo įstatymas",
  "short_name": "IX-595",
  "status": "in_force",
  "issued_date": "2001-11-13",
  "in_force_date": "2001-11-28",
  "url": "https://e-tar.lt/portal/lt/legalAct/TAR.481E9CD7F1B9",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Laivo nuomos be įgulos sutartis (bareboat charter) – terminuotas susitarimas, pagal kurį laivo nuomininkas turi teisę valdyti laivą, įskaitant nuomininko teisę paskirti laivo kapitoną ir laivo įgulą nuomos laikotarpiui.“\n\n2. Pakeisti 2 straipsnio 9 dalį ir ją išdėstyti taip:\n\n„9. Jūrų laivas – laivas, suprojektuotas ir pastatytas laivybai jūroje bei turintis tai patvirtinančius dokumentus.“\n\n3. 2 straipsnio 10 dalį pripažinti netekusia galios, buvusias 11, 12, 13, 14, 15, 16, 17, 18, 19, 20, 21, 22, 23, 24, 25, 26, 27 dalis laikyti atitinkamai 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26 dalimis.\n\n4. Pakeisti 2 straipsnio 12 dalį ir ją išdėstyti taip:\n\n„12. Keleivių vežimo jūra sutartis – susitarimas, pagal kurį vežėjas įsipareigoja jūrų laivu nuvežti keleivį iš vieno uosto į kitą, o jeigu keleivis perdavė bagažą, – nugabenti bagažą į paskirties uostą ir išduoti turinčiam teisę jį gauti asmeniui; keleivis įsipareigoja sumokėti už vežimą nustatytą užmokestį, o jeigu perduotas bagažas, – ir už bagažo vežimą.“\n\n5. Pakeisti 2 straipsnio 15 dalį ir ją išdėstyti taip:\n\n„15. Krovinių vežimo jūra sutartis – susitarimas, pagal kurį vežėjas įsipareigoja siuntėjo jam perduotą krovinį nugabenti jūra į paskirties uostą ir išduoti turinčiam teisę gauti krovinį asmeniui (gavėjui), o siuntėjas (gavėjas) įsipareigoja už krovinio vežimą sumokėti nustatytą frachtą.“\n\n6. Pakeisti 2 straipsnio 19 dalį ir ją išdėstyti taip:\n\n„19. Laivo hipoteka – esamo ar būsimo skolinio įsipareigojimo vykdymą užtikrinantis laivo įkeitimas, kai įkeistas laivas neperduodamas kreditoriui.“\n\n7. Pakeisti 2 straipsnio 21 dalį ir ją išdėstyti taip:\n\n„21. Laivo frachtavimo sutartis (čarteris) – susitarimas, pagal kurį laivo valdytojas (frachtininkas) įsipareigoja kitai šaliai (frachtuotojui) už mokestį leisti naudotis laivu ar jo dalimi kroviniams, keleiviams ar bagažui vežti.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio papildymas ir pakeitimas",
      "content": "3 straipsnio 1 dalyje prieš žodį „kabotažas“ įrašyti žodį „jūrų“, papildyti straipsnį nauja 2 dalimi, buvusią 2 dalį laikyti 3 dalimi ir visą straipsnį išdėstyti taip:\n\n„3 straipsnis. Vežimas ir buksyravimas jūra\n\n1. Vežti ir buksyruoti jūra tarp Lietuvos Respublikos uostų (jūrų kabotažas) gali laivai, plaukiojantys su Lietuvos valstybės vėliava.\n\n2. Teisę teikti jūrų kabotažo paslaugas tarp Lietuvos Respublikos uostų taip pat turi ir laivai, plaukiojantys su bet kurios Europos Sąjungos valstybės vėliava, jeigu šie laivai atitinka toje valstybėje jūrų kabotažo paslaugoms keliamus reikalavimus.\n\n3. Vežti ir buksyruoti jūra tarp Lietuvos Respublikos uostų ir užsienio uostų (tarptautinis susisiekimas) gali laivai, plaukiojantys su Lietuvos valstybės vėliava, ir laivai, plaukiojantys su kitos valstybės vėliava.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3 dalies pakeitimas",
      "content": "4 straipsnio 3 dalyje išbraukti žodžius „ir laivų aprūpinimo“ ir šią dalį išdėstyti taip:\n\n„3. Laivų agentavimo paslaugas gali teikti tik susisiekimo ministro nustatyta tvarka atestuotos įmonės.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio papildymas ir pakeitimas",
      "content": "Papildyti 6 straipsnį nauja 1 dalimi, buvusias 1 ir 2 dalis laikyti atitinkamai 2 ir 3 dalimis ir visą straipsnį išdėstyti taip:\n\n„6 straipsnis. Bendrieji reikalavimai\n\n1. Kiekvienas jūrų laivas, naudojamas laivybai, turi būti įregistruotas Lietuvos Respublikos jūrų laivų registre. Jūrų laivai prilyginami nekilnojamiesiems daiktams.\n\n2. Laivas privalo turėti savo pavadinimą, kurį suteikia laivo savininkas susisiekimo ministro nustatyta tvarka.\n\n3. Laivai, Lietuvos Respublikos Vyriausybės pavedimu vykdantys Lietuvos valstybės įsipareigojimus, negali būti areštuoti, įkeisti arba kam nors perduoti. Su šiais laivais susiję reikalavimai pateikiami Lietuvos Respublikos Vyriausybei.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas ir papildymas",
      "content": "7 straipsnio 2 dalyje vietoj žodžio „konsulas“ įrašyti žodžius „konsulinis pareigūnas“, vietoj žodžių „vienerius metus“ įrašyti žodžius „tris mėnesius“, papildyti straipsnį nauja 3 dalimi, buvusias 3 ir 4 dalis laikyti atitinkamai 4 ir 5 dalimis, 4 dalyje po žodžių „Už Lietuvos“ įrašyti žodžius „ar užsienio“ ir visą straipsnį išdėstyti taip:\n\n„7 straipsnis. Laivo vėliava\n\n1. Teisė plaukioti su Lietuvos valstybės vėliava suteikiama laivams, įregistruotiems Lietuvos Respublikos jūrų laivų registre.\n\n2. Laivas, įsigytas užsienyje, turi teisę plaukioti su Lietuvos valstybės vėliava nuo to laiko, kai Lietuvos Respublikos konsulinis pareigūnas išduoda laikinąjį leidimą, kuris patvirtina šią teisę. Laikinasis leidimas galioja iki laivo įregistravimo Lietuvos Respublikos jūrų laivų registre, bet ne ilgiau kaip tris mėnesius.\n\n3. Laivas, įregistruotas Lietuvos Respublikos jūrų laivų registre ir plaukiojantis su Lietuvos valstybės vėliava, negali jos keisti kitos valstybės vėliava laivo reiso ar buvimo uoste metu, išskyrus laivo nuomos be įgulos sutarties (bareboat charter) atveju.\n\n4. Už Lietuvos ar užsienio valstybės vėliavos iškėlimą laive, neturint tam teisės, taikoma atsakomybė pagal Lietuvos Respublikos įstatymus.\n\n5. Kartu su Lietuvos valstybės vėliava laive Lietuvos Respublikos teisės aktų nustatyta tvarka gali būti iškeltos ir kitos vėliavos.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Laivo registravimas\n\n1. Laivas registruojamas Lietuvos Respublikos jūrų laivų registre, jeigu jis yra suprojektuotas bei pastatytas laivybai jūroje ir turi tai patvirtinančius dokumentus, o laivo savininkas yra Lietuvos Respublikos pilietis ar Lietuvos Respublikoje įregistruotas juridinis asmuo.\n\n2. Laivas, kuris yra įregistruotas užsienio valstybėje, gali būti laikinai įregistruotas Lietuvos Respublikos jūrų laivų registre Jūrų laivų registravimo taisyklių nustatyta tvarka, jeigu jį pagal laivo nuomos be įgulos sutartį (bareboat charter) išsinuomoja Lietuvos Respublikos pilietis ar Lietuvos Respublikoje įregistruotas juridinis asmuo.\n\n3. Jūrų laivų registravimo taisykles tvirtina Lietuvos Respublikos Vyriausybė ar jos įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio 1 dalies pakeitimas",
      "content": "Pakeisti 12 straipsnio 1 dalies antrąjį sakinį ir šią dalį išdėstyti taip:\n\n„1. Laivo kapitoną skiria ir darbo sutartį su juo sudaro laivo savininkas. Laivo nuomos be įgulos sutarties (bareboat charter) atveju laivo kapitoną skiria ir darbo sutartį su juo sudaro laivo nuomininkas.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Krovinių vežimas jūra\n\n1. Krovinio vežimo jūra sutarties sudarymo faktas ir jos turinys patvirtinamas laivo frachtavimo sutartimi (čarteriu), konosamentu ar kitu dokumentu.\n\n2. Šiame skirsnyje nurodytos taisyklės taikomos, jei šalių susitarimu nenustatyta kitaip.“"
    },
    {
      "provision_ref": "art9",
      "section": "9",
      "title": "9 straipsnis. 30 straipsnio 1, 4 dalių pakeitimas ir 6 dalies 4 punkto pripažinimas netekusiu galios",
      "content": "1. Pakeisti 30 straipsnio 1 dalį ir ją išdėstyti taip:\n\n„1. Vežėjas atsako už krovinių neišsaugojimą (praradimą, trūkumą, sužalojimą), taip pat pavėluotą pristatymą, jeigu aplinkybės, dėl kurių kroviniai buvo neišsaugoti ir (ar) pavėluotai pristatyti, atsirado tada, kai šie kroviniai buvo vežėjo žinioje.“\n\n2. 30 straipsnio 4 dalyje vietoj žodžio „nuostolius“ įrašyti žodį „žalą“, vietoj žodžio „jie“ įrašyti žodį „ji“ ir šią dalį išdėstyti taip:\n\n„4. Vežėjas neatsako už žalą, jei ji atsirado dėl:\n\n1) nenugalimos jėgos;\n\n2) žmonių, laivų ir krovinių gelbėjimo;\n\n3) gaisro, kilusio ne dėl vežėjo kaltės;\n\n4) valstybės institucijų veiksmų ar sprendimų, sukliudžiusių vežėjui laiku pristatyti krovinius;\n\n5) karo veiksmų ir riaušių;\n\n6) krovinių siuntėjo arba krovinių gavėjo veiksmų ar aplaidumo;\n\n7) krovinių nematomų defektų, krovinių kilmės ar jų savybių;\n\n8) netinkamos krovinių taros ir įpakavimo;\n\n9) krovinių ženklinimo trūkumų;\n\n10) streikų arba kitų nuo vežėjo nepriklausančių aplinkybių, dėl kurių visiškai ar iš dalies sustojo ar buvo apriboti darbai uoste arba laive.“\n\n3. 30 straipsnio 6 dalies 4 punktą pripažinti netekusiu galios."
    },
    {
      "provision_ref": "art10",
      "section": "10",
      "title": "10 straipsnis. Šeštojo skirsnio pavadinimo pakeitimas",
      "content": "Šeštojo skirsnio pavadinime po žodžio „frachtavimas“ įrašyti žodžius „laivo nuoma be įgulos (bareboat charter)“, išbraukti žodį „ir“ ir pavadinimą išdėstyti taip:\n\n„ŠEŠTASIS SKIRSNIS\nLAIVO FRACHTAVIMAS, LAIVO NUOMA BE ĮGULOS (BAREBOAT CHARTER), LAIVO IŠPERKAMOJI NUOMA“."
    },
    {
      "provision_ref": "art11",
      "section": "11",
      "title": "11 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Laivo frachtavimo sutartis (čarteris)\n\n1. Laivo frachtavimo sąlygas nustato laivo frachtavimo sutartis (čarteris). Gali būti sudaroma terminuota laivo frachtavimo sutartis arba laivo frachtavimo sutartis laivo reisui. Laivo frachtavimo sutartis (čarteris) sudaroma raštu.\n\n2. Laivo frachtavimo sutartyje (čarteryje) turi būti nurodytos sutarties šalys, laivo pavadinimas, frachto dydis, numatomas vežti krovinys. Šalių susitarimu į laivo frachtavimo sutartį (čarterį) gali būti įrašomos ir kitos sąlygos. Laivo frachtavimo sutartį (čarterį) pasirašo laivo valdytojas ir frachtuotojas arba jų atstovai.\n\n3. Pagal laivo frachtavimo sutartį (čarterį) laivo valdytojas frachtuotojui laivą suteikia kartu su įgula. Frachtuotojas laivo kapitonui turi teisę duoti nurodymus dėl laivo naudojimo laivo frachtavimo sutartyje (čarteryje) numatytiems tikslams, tačiau frachtuotojas laivo kapitonui neturi teisės duoti nurodymų dėl tvarkos laive, laivo įgulos komplektavimo, taip pat dėl laivo valdymo.\n\n4. Šiame skirsnyje nurodytos taisyklės taikomos, jei šalių susitarimu nenustatyta kitaip.“"
    },
    {
      "provision_ref": "art12",
      "section": "12",
      "title": "12 straipsnis. 38 straipsnio pakeitimas",
      "content": "Pakeisti 38 straipsnį ir jį išdėstyti taip:\n\n„38 straipsnis. Laivo nuomos be įgulos sutartis (bareboat charter)\n\nLaivo nuomos be įgulos sutarčiai (bareboat charter) mutatis mutandis taikomos šio Įstatymo 41–43 straipsnio nuostatos."
    },
    {
      "provision_ref": "art13",
      "section": "13",
      "title": "13 straipsnis. 51 straipsnio 6 dalies pripažinimas netekusia galios",
      "content": "51 straipsnio 6 dalį pripažinti netekusia galios."
    },
    {
      "provision_ref": "art14",
      "section": "14",
      "title": "14 straipsnis. Keturioliktojo skirsnio pavadinimo pakeitimas",
      "content": "Keturioliktojo skirsnio pavadinime vietoj žodžio „įkeitimas“ įrašyti žodį „hipoteka“ ir pavadinimą išdėstyti taip:\n\n„KETURIOLIKTASIS SKIRSNIS\n\nLAIVO HIPOTEKA“."
    },
    {
      "provision_ref": "art15",
      "section": "15",
      "title": "15 straipsnis. 78 straipsnio pakeitimas",
      "content": "78 straipsnio 1 dalyje po žodžių „vadovaujantis Lietuvos Respublikos“ įrašyti žodžius „civilinio kodekso, Lietuvos Respublikos“, 2 dalyje po žodžių „Lietuvos Respublikos“ įrašyti žodžius „civiliniame kodekse ar Lietuvos Respublikos“ ir šį straipsnį išdėstyti taip:\n\n„78 straipsnis. Laivo įkeitimo tvarka\n\n1. Laivai, įregistruoti Lietuvos Respublikos jūrų laivų registre, įkeičiami vadovaujantis Lietuvos Respublikos civilinio kodekso, Lietuvos Respublikos hipotekos bei šio Įstatymo nustatyta tvarka.\n\n2. Jeigu šiame Įstatyme numatytos kitokios normos negu Lietuvos Respublikos civiliniame kodekse ar Lietuvos Respublikos hipotekos įstatyme, taikomos šio Įstatymo nuostatos.“"
    },
    {
      "provision_ref": "art16",
      "section": "16",
      "title": "16 straipsnis. Lietuvos Respublikos prekybinės laivybos įstatymo 3 straipsnio 2 dalies įsigaliojimas",
      "content": "Lietuvos Respublikos prekybinės laivybos įstatymo 3 straipsnio 2 dalis įsigalioja nuo Lietuvos Respublikos įstojimo į Europos Sąjungą dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
