{
  "id": "lt-law-xiv-2569",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 18, 23, 37, 40 ir 42 straipsnių pakeitimo įstatymas",
  "short_name": "XIV-2569",
  "status": "in_force",
  "issued_date": "2024-04-23",
  "in_force_date": "2024-07-01",
  "url": "https://e-tar.lt/portal/lt/legalAct/e09be9e003ab11efbcbfb318996800a8/eppEEQupre",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "1. Pakeisti 18 straipsnio 2 dalies 1 punktą ir jį išdėstyti taip:\n\n„1) kuriam įsiteisėjusiu teismo nuosprendžiu už Baudžiamajame kodekse numatyto tyčinio smurtinio nusikaltimo padarymą realiai paskirtos bausmės dydis viršija 6 metus laisvės atėmimo;“.\n\n2. Pakeisti 18 straipsnio 2 dalies 2 punktą ir jį išdėstyti taip:\n\n„2) įsiteisėjusiu teismo nuosprendžiu pripažintas padaręs tyčinį smurtinį nusikaltimą, už kurį Baudžiamajame kodekse numatyta didžiausia bausmė viršija 3 metus laisvės atėmimo, ir po asmens teistumo išnykimo arba panaikinimo nepraėjo 15 metų;“.\n\n3. Pakeisti 18 straipsnio 2 dalies 7 punktą ir jį išdėstyti taip:\n\n„7) dėl padarytų šios dalies 2–5 punktuose nurodytų nusikaltimų arba dėl padaryto tyčinio nusikaltimo panaudojant fizinį smurtą ar grasinimus, už kurį Baudžiamajame kodekse numatyta didžiausia bausmė neviršija 3 metų laisvės atėmimo, atleistas nuo baudžiamosios atsakomybės Baudžiamajame kodekse nustatytais pagrindais ir nuo atleidimo nuo baudžiamosios atsakomybės dienos nepraėjo 3 metai;“.\n\n4. Pakeisti 18 straipsnio 2 dalies 9 punktą ir jį išdėstyti taip:\n\n„9) įtariamas arba kaltinamas padaręs nusikalstamą veiką, nurodytą šios dalies  2–5 punktuose;“.\n\n5. Pakeisti 18 straipsnio 2 dalies 13 punktą ir jį išdėstyti taip:\n\n„13) kuriam leidimo nešiotis ginklus, leidimo laikyti ginklus galiojimas buvo panaikintas ar nepratęstas šio straipsnio 2 dalyje, išskyrus šios dalies 9 punktą, ar Lietuvos Respublikos apsaugos nuo smurto artimoje aplinkoje įstatymo 4 straipsnio 8 dalies 2 punkte nustatytu pagrindu, taip pat už kitus ginklų, ginklų priedėlių, šaudmenų, jų dalių apyvartos pažeidimus, ir nuo to laiko nėra praėję 3 metai.“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio pakeitimas",
      "content": "1. Pakeisti 23 straipsnio 6 dalį ir ją išdėstyti taip:\n\n„6. Tvarką, reglamentuojančią šio straipsnio 2 dalyje nurodytų A kategorijos ginklų, ginklų priedėlių, šaudmenų, jų dalių vežimą, B ir C kategorijų ginklų, ginklų priedėlių, šaudmenų, jų dalių eksportą, importą, vežimą, gabenimą tranzitu per Lietuvos Respubliką, nustato Vyriausybė arba jos įgaliota institucija.“\n\n2. Papildyti 23 straipsnį 12 dalimi:\n\n„12. Galutinio vartotojo sertifikatas yra išduodamas importuotojui, kai užsienio valstybės, iš kurios ketinama eksportuoti B, C ar D kategorijų ginklus, ginklų priedėlius, šaudmenis, jų dalis, kompetentingų institucijų, kontroliuojančių ginklų, ginklų priedėlių, šaudmenų, jų dalių apyvartą, reikalavimu importuotojas privalo joms pateikti galutinio vartotojo sertifikatą ir kai nėra šio straipsnio 14 dalyje nurodytų sąlygų. Galutinio vartotojo sertifikatu patvirtinama, kad importuotojui išduotame leidime importuoti ginklus nurodyti B, C ar D kategorijų ginklai, ginklų priedėliai, šaudmenys, jų dalys nebus eksportuojami arba reeksportuojami. Šį sertifikatą šio straipsnio 6 dalyje nurodyta tvarka importuotojui išduoda policijos įstaiga. Galutinio vartotojo sertifikatas galioja neterminuotai.“\n\n3. Papildyti 23 straipsnį 13 dalimi:\n\n„13. Importuotojui galutinio vartotojo sertifikatas išduodamas arba pateikiamas motyvuotas atsisakymas išduoti galutinio vartotojo sertifikatą ne vėliau kaip per 10 darbo dienų nuo visų tinkamai įformintų dokumentų, nurodytų šio straipsnio 6 dalyje nustatyta tvarka, gavimo policijos įstaigoje dienos. Importuotojas atsisakymą išduoti galutinio vartotojo sertifikatą turi teisę savo pasirinkimu apskųsti Viešojo administravimo įstatymo, Ikiteisminio administracinių ginčų nagrinėjimo tvarkos įstatymo arba Administracinių bylų teisenos įstatymo nustatyta tvarka.“\n\n4. Papildyti 23 straipsnį 14 dalimi:\n\n„14. Galutinio vartotojo sertifikatas neišduodamas, jeigu yra bent viena iš šių sąlygų:\n\n1) buvo pateikti ne visi arba netinkamai įforminti dokumentai, kurių reikia galutinio vartotojo sertifikatui gauti, ir per šio straipsnio 6 dalyje nustatyta tvarka nurodytą terminą trūkstami ir (ar) tinkamai įforminti dokumentai nebuvo pateikti;\n\n2) Europos juridiniam ar Europos fiziniam asmeniui panaikintas leidimo importuoti ginklus galiojimas;\n\n3) policijos įstaiga dėl objektyviai pateisinamų priežasčių negali užtikrinti, kad į Lietuvos Respubliką importuoti B, C ar D kategorijų ginklai, ginklų priedėliai, šaudmenys, jų dalys nebus eksportuojami ar reeksportuojami.“"
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pakeitimas",
      "content": "1. Pakeisti 37 straipsnio 1 dalį ir ją išdėstyti taip:\n\n„1. Fiziniai ir juridiniai asmenys turi teisę įvežti į Lietuvos Respubliką, o remonto ir priežiūros tikslais, kai remonto ar priežiūros darbai yra numatyti pirkimo–pardavimo sutartyse arba garantiniuose įsipareigojimuose, laikinai išvežti iš jos teisėtai įgytus šio įstatymo 3 straipsnio 2, 6–10 punktuose nurodytus ginklus, duslintuvus, ginklų priedėlius, šaudmenis, jų dalis, taip pat įvežti į Lietuvos Respubliką, išvežti iš jos, gabenti tranzitu per Lietuvos Respubliką teisėtai įgytus B, C kategorijų ginklus, ginklų priedėlius, šaudmenis, jų dalis, taip pat visų kategorijų kolekcinius pavienius ginklus, gavę policijos įstaigos leidimą įvežti (išvežti) pavienius ginklus. Be šio leidimo galima įvežti į Lietuvos Respubliką, išvežti iš jos, gabenti tranzitu per Lietuvos Respubliką D kategorijos ginklus ir pneumatinio ginklo šaudmenis. Be leidimo įvežti (išvežti) pavienius ginklus taip pat galima išvežti šio įstatymo 3 straipsnio 2, 6–10 punktuose nurodytus ginklus, duslintuvus, B, C kategorijų ginklus, ginklų priedėlius, šaudmenis, jų dalis, kurie su policijos įstaigos leidimu buvo laikinai (ne ilgiau kaip 24 mėnesiams) įvežti į Lietuvos Respubliką jų tinkamumui nustatyti, eksponuoti, taisyti, laikinai sandėliuoti, medžioklės ar sporto tikslais, arba laikinai (ne ilgiau kaip 24 mėnesiams) išvežti šio įstatymo 3 straipsnio 2, 6–10 punktuose nurodytus ginklus, duslintuvus, B, C kategorijų ginklus, ginklų priedėlius, šaudmenis, jų dalis iš Lietuvos Respublikos jų tinkamumui nustatyti, eksponuoti, taisyti, laikinai sandėliuoti, medžioklės ar sporto tikslais, kai fizinis ar juridinis asmuo pagrindžia, kad šie ginklai, ginklų priedėliai, šaudmenys, jų dalys jiems teisėtai priklauso ir kad ginklai, ginklų priedėliai, šaudmenys, jų dalys šiam tikslui išvežami laikinai.“\n\n2. Pakeisti 37 straipsnio 5 dalį ir ją išdėstyti taip:\n\n„5. Specialiojo statuso subjektų pareigūnai, išskyrus Lietuvos šaulių sąjungą, tarnybinėms pareigoms atlikti jiems priklausančius šio įstatymo 3 straipsnio 2, 6–10 punktuose nurodytus ginklus, B, C kategorijų ginklus, ginklų priedėlius, šaudmenis, jų dalis išveža, veža iš Lietuvos Respublikos ir įveža, veža į Lietuvos Respubliką turėdami specialiojo statuso subjekto vadovo išduotą leidimą.“\n\n3. Pakeisti 37 straipsnio 11 dalį ir ją išdėstyti taip:\n\n„11. Tvarką, reglamentuojančią pavienių šio įstatymo 3 straipsnio 2, 6–10 punktuose nurodytų ginklų, duslintuvų, B, C kategorijų ginklų, ginklų priedėlių, šaudmenų, jų dalių įvežimą, išvežimą, vežimą, gabenimą tranzitu, vežimą Lietuvos Respublikoje ir informacijos apie pavienių šio įstatymo 3 straipsnio 2, 6–10 punktuose nurodytų ginklų, duslintuvų, B, C kategorijų ginklų, ginklų priedėlių, šaudmenų, jų dalių vežimą užsienio valstybėms pateikimą, nustato Vyriausybė arba jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 40 straipsnio pakeitimas",
      "content": "1. Pakeisti 40 straipsnio 1 dalies 11 punktą ir jį išdėstyti taip:\n\n„11) Apsaugos nuo smurto artimoje aplinkoje įstatymo 4 straipsnio 8 dalies 2 punkte nustatytu pagrindu;“.\n\n2. Papildyti 40 straipsnio 1 dalį 14 punktu:\n\n„14) kai fizinis asmuo netenka nuolatinio Lietuvos Respublikos gyventojo statuso, kai šio statuso turėjimas yra būtinas norint šio įstatymo 13 straipsnio 2–5, 7 ir 14 dalyse nustatytais atvejais įsigyti, turėti ir laikyti atitinkamos kategorijos ginklus ir šaudmenis.“\n\n3. Papildyti 40 straipsnį nauja 8 dalimi:\n\n„8. Šio įstatymo 42 straipsnio 10 dalyje nustatytais atvejais panaikinus apdovanojimą B ir C kategorijų trumpuoju šaunamuoju ginklu (pistoletu, revolveriu), policijos įstaiga įvertina, ar yra pagrindas priimti sprendimą panaikinti asmens, apdovanoto ginklu, turimo leidimo nešiotis ar leidimo laikyti B ir C kategorijų ginklus galiojimą šio įstatymo 40 straipsnio 1–7 dalyse nustatytais pagrindais. Policijos įstaigai nustačius, kad toks pagrindas yra, sprendimas panaikinti leidimo nešiotis ar leidimo laikyti B ir C kategorijų ginklus galiojimą priimamas vadovaujantis šio straipsnio 10 dalies nuostatomis.“\n\n4. Buvusias 40 straipsnio 8 ir 9 dalis laikyti atitinkamai 9 ir 10 dalimis."
    },
    {
      "provision_ref": "art5",
      "section": "5",
      "title": "5 straipsnis. 42 straipsnio pakeitimas",
      "content": "1. Pakeisti 42 straipsnio 9 dalį ir ją išdėstyti taip:\n\n„9. Tvarką, reglamentuojančią apdovanojimą ginklais, nustato Vyriausybė. Krašto apsaugos ministras nustato apdovanojimo ginklais tvarką krašto apsaugos sistemoje. Vidaus reikalų ministras, suderinęs su teisingumo ministru ir finansų ministru, nustato asmenų, einančių pareigas vidaus tarnybos sistemos statutinėse įstaigose, apdovanojimo ginklais tvarką.“\n\n2. Papildyti 42 straipsnį 10 dalimi:\n\n„10. Šio straipsnio 7 dalyje nurodyti asmenys panaikina apdovanojimą ginklu, jeigu paaiškėja aplinkybės, dėl kurių asmuo negalėjo būti apdovanotas ginklu šio straipsnio 7 dalyje nustatytais pagrindais, arba asmuo negalėjo įsigyti ir turėti ginklų, jų šaudmenų dėl šio įstatymo 17 straipsnio 1 dalyje nustatytų priežasčių, arba asmens veika žemina apdovanojimą ginklu gavusio asmens vardą.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė, krašto apsaugos ministras, vidaus reikalų ministras ir Lietuvos policijos generalinis komisaras iki 2024 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
