{
  "id": "lt-law-xii-2549",
  "type": "statute",
  "title": "Lietuvos Respublikos turto arešto aktų registro įstatymo Nr. VIII-1375 2, 7, 8, 9, 11, 14, 15 ir 16 straipsnių pakeitimo įstatymas",
  "short_name": "XII-2549",
  "status": "in_force",
  "issued_date": "2016-06-30",
  "in_force_date": "2016-07-15",
  "url": "https://e-tar.lt/portal/lt/legalAct/2a6b3f60442111e6bd3bfefc575ccac4/nBTtBOLjPr",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 5 dalį ir ją išdėstyti taip:\n\n„5. Turto arešto akto įregistravimas – turto arešto akto duomenų įrašymas į Turto arešto aktų registro duomenų bazę ir identifikavimo kodo suteikimas šio registro tvarkytojo sprendimu.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Turto arešto aktų registro valdytojas ir tvarkytojas\n\n1. Turto arešto aktų registro valdytoja yra Lietuvos Respublikos teisingumo ministerija, šio registro tvarkytoją skiria Lietuvos Respublikos Vyriausybė.\n\n2. Turto arešto aktus registruoja Turto arešto aktų registro tvarkytojas Turto arešto aktų registro nuostatų nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "Pakeisti 8 straipsnio 1 dalį ir ją išdėstyti taip:\n\n„1. Turto arešto aktas įregistruojamas Turto arešto aktų registre nedelsiant, ne vėliau kaip per 8 darbo valandas nuo turto arešto akto duomenų gavimo Turto arešto aktų registre, išskyrus atvejus, kai šio įstatymo 11 straipsnio 1 dalyje nustatyta tvarka atsisakoma įregistruoti turto arešto aktą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Turto arešto aktų registro duomenų keitimo tvarka\n\nTurto arešto aktų registro duomenys keičiami, kai Turto arešto aktų registro tvarkytojui pateikiami dokumento (sprendimo, nutarties, nutarimo, papildomo turto arešto akto ir kt.), kuriuo pakeistas ar papildytas įregistruotasis turto arešto aktas ar panaikintas dalies areštuoto turto areštas, duomenys arba kai yra gautas turto registro tvarkytojo pranešimas apie areštuoto turto duomenų pasikeitimą.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Turto arešto aktų registro tvarkytojas atsisako įregistruoti turto arešto aktą (jo pakeitimus) ar jį išregistruoti, jeigu:\n\n1) nepateikti Turto arešto aktų registro nuostatuose nurodyti duomenys šio registro nuostatų nustatyta tvarka;\n\n2) turto arešto aktą priėmė (pakeitė) ar procesinį dokumentą dėl turto arešto panaikinimo surašė neįgaliotas asmuo;\n\n3) pateiktas dokumentas, keičiantis turto arešto aktą, kuris Turto arešto aktų registre nebuvo įregistruotas arba yra išregistruotas, pateiktas dokumentas dėl turto arešto, kuris nebuvo įregistruotas arba yra išregistruotas, panaikinimo arba tas pats dokumentas pateikiamas pakartotinai;\n\n4) vykdyti pateikta neįsiteisėjusi teismo nutartis (sprendimas), išskyrus teisės aktuose nustatytus skubaus teismo nutarties (sprendimo) vykdymo atvejus.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Turto arešto aktų registro finansavimas\n\nTurto arešto aktų registras finansuojamas lėšomis, gautomis už registro objektų registravimą, registro duomenų ir kitų paslaugų teikimą, taip pat iš kitų Lietuvos Respublikos teisės aktuose nustatytų finansavimo šaltinių.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Turto arešto aktų registro likvidavimo (reorganizavimo) tvarka\n\nTurto arešto aktų registras likviduojamas (reorganizuojamas) Lietuvos Respublikos valstybės informacinių išteklių valdymo įstatymo nustatytais atvejais ir tvarka.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Baigiamosios nuostatos\n\n1. Šis įstatymas taikomas turto arešto aktams, priimtiems Turto arešto aktų registrui pradėjus veiklą. Apie turto arešto, įregistruoto turto registre iki Turto arešto aktų registro veiklos pradžios, pabaigą pažymima turto registre, kai turto registro tvarkytojui pateikiamas sprendimas dėl turto arešto panaikinimo ar kitas dokumentas, patvirtinantis turto arešto pabaigą.\n\n2. Turto arešto aktai, priimti iki Turto arešto aktų registro veiklos pradžios, gali būti pateikti įregistruoti Turto arešto aktų registre šio įstatymo nustatyta tvarka. Šiais atvejais turto registro tvarkytojas apie turto arešto pabaigą pažymi turto registre, kai gauna Turto arešto aktų registro tvarkytojo pranešimą apie turto arešto akto pakeitimą ar jo išregistravimą iš Turto arešto aktų registro.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. liepos 15 d.\n\n2. Lietuvos Respublikos Vyriausybė iki 2016 m. liepos 14 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
