{
  "id": "lt-law-x-1254",
  "type": "statute",
  "title": "Lietuvos Respublikos valstybės politikų, teisėjų ir valstybės pareigūnų darbo apmokėjimo įstatymo 3, 5 ir 51 straipsnių pakeitimo įstatymas",
  "short_name": "X-1254",
  "status": "in_force",
  "issued_date": "2007-07-03",
  "in_force_date": "2007-08-01",
  "url": "https://e-tar.lt/portal/lt/legalAct/TAR.16F94A457CA3",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 4 dalies pakeitimas",
      "content": "Pakeisti 3 straipsnio 4 dalį ir ją išdėstyti taip:\n\n„4. Duomenys apie valstybės politikų, teisėjų ir valstybės pareigūnų darbo užmokestį yra vieši. Šie duomenys teikiami vadovaujantis Lietuvos Respublikos teisės gauti informaciją iš valstybės ir savivaldybių institucijų ir įstaigų įstatymo nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Priedas už ištarnautus Lietuvos valstybei metus\n\n1. Valstybės politikams, teisėjams ir valstybės pareigūnams mokamas priedas už ištarnautus Lietuvos valstybei metus nuo 1990 m. kovo 11 d., einant pareigas, nurodytas Valstybės tarnybos įstatymo 4 straipsnio 1–4 dalyse ir 5 dalies 1–4 punktuose (išskyrus savivaldybės tarybos narius, kurie nebuvo merais ir mero pavaduotojais). Į ištarnautus metus įskaitomi laikotarpiai, nurodyti minėto įstatymo 42 straipsnio 1 dalyje.\n\n2. Tarnybos stažo skaičiavimo tvarką nustato Vyriausybė.\n\n3. Priedą už ištarnautus valstybei metus sudaro 3 procentai valstybės politiko, teisėjo ar valstybės pareigūno pareiginės algos už kiekvienus trejus metus, tačiau priedo dydis neturi viršyti 30 procentų pareiginės algos.“"
    },
    {
      "provision_ref": "art3",
      "section": "3",
      "title": "3 straipsnis. 51 straipsnio pakeitimas",
      "content": "Pakeisti 51 straipsnį ir jį išdėstyti taip:\n\n„51 straipsnis. Priedas už kvalifikacinį rangą\n\nProkurorams priedai už kvalifikacinį rangą skaičiuojami nuo pareiginės algos:\n\n1) jaunesniajam justicijos patarėjui – 10 procentų dydžio;\n\n2) justicijos patarėjui – 15 procentų dydžio;\n\n3) vyresniajam justicijos patarėjui – 20 procentų dydžio;\n\n4) vyriausiajam justicijos patarėjui – 25 procentų dydžio;\n\n5) valstybiniam justicijos patarėjui – 30 procentų dydžio;\n\n6) vyriausiajam valstybiniam justicijos patarėjui – 40 procentų dydžio.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja nuo 2007 m. rugpjūčio 1 d.\n\n2. Vyriausybė iki šio įstatymo įsigaliojimo parengia šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
