{
  "id": "lt-law-x-114",
  "type": "statute",
  "title": "Lietuvos Respublikos tauriųjų metalų ir brangakmenių valstybinės priežiūros įstatymo 2, 3, 4, 6, 7, 9, 13, 15, 17, 18, 22, 23, 24 straipsnių ir III skyriaus pavadinimo pakeitimo įstatymas",
  "short_name": "X-114",
  "status": "in_force",
  "issued_date": "2005-02-15",
  "in_force_date": "2005-03-05",
  "url": "https://e-tar.lt/portal/lt/legalAct/TAR.35B22F451401/WyncTHDoYm",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "2 straipsnyje vietoj žodžių „eksportuojant ir importuojant“ įrašyti žodžius „išvežant ir įvežant“ ir šį straipsnį išdėstyti taip:\n\n„2 straipsnis\n\nŠio įstatymo paskirtis – ginti tauriųjų metalų ir brangakmenių vartotojų teises, saugoti jų bei valstybės interesus gaminant, perdirbant, superkant, realizuojant, naudojant, saugant ir pervežant, taip pat išvežant ir įvežant tauriuosius metalus bei brangakmenius.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. 3 straipsnio vienuoliktojoje pastraipoje vietoj žodžių „eksporto ir importo“ įrašyti žodžius „išvežimo ir įvežimo“ ir šią pastraipą išdėstyti taip:\n\n„tauriųjų metalų ir brangakmenių valstybinė priežiūra – organizacinių-techninių ir teisinių priemonių sistema, užtikrinanti tauriųjų metalų ir brangakmenių gamybos, perdirbimo, supirkimo ir realizavimo, naudojimo, saugojimo ir pervežimo, taip pat tauriųjų metalų bei brangakmenių išvežimo ir įvežimo valstybinę kontrolę;“.\n\n2. Pakeisti 3 straipsnio keturioliktąją pastraipą ir ją išdėstyti taip:\n\n„ūkio subjektas – Lietuvos Respublikoje įsteigtas ir veikiantis juridinis asmuo, užsienio juridinis asmuo ar jo padalinys, taip pat fizinis asmuo, kurie Lietuvos Respublikos teisės aktų nustatyta tvarka verčiasi ūkine komercine veikla, susijusia su tauriaisiais metalais ir brangakmeniais;“.\n\n3. 3 straipsnio penkioliktojoje pastraipoje vietoj žodžio „gamintojo“ įrašyti žodį „atsakomybės“, vietoj žodžių „gaminių iš tauriųjų metalų gamintoją“ įrašyti žodžius „asmenį, pateikusį gaminį į rinką“ ir šią pastraipą išdėstyti taip:\n\n„atsakomybės ženklas – specialus simbolis ar abreviatūra, patvirtinanti asmenį, pateikusį gaminį į rinką;“.\n\n4. 3 straipsnio aštuonioliktąją pastraipą pripažinti netekusia galios.\n\n5. Papildyti 3 straipsnį dvidešimtąja pastraipa:\n\n„bendrasis kontrolės ženklas – ženklas, numatytas Tauriųjų metalų gaminių kontrolės ir prabavimo konvencijoje;“.\n\n6. Papildyti 3 straipsnį dvidešimt pirmąja pastraipa:\n\n„įvežimas – tauriųjų metalų ir brangakmenių gaminių įvežimas į Lietuvos Respubliką;“.\n\n7. Papildyti 3 straipsnį dvidešimt antrąja pastraipa:\n\n„išvežimas – tauriųjų metalų ir brangakmenių gaminių išvežimas iš Lietuvos Respublikos.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis\n\n1. Visi tauriųjų metalų ir brangakmenių gaminiai, skirti realizuoti Lietuvos Respublikoje, taip pat įvežti į Lietuvos Respubliką, turi atitikti šio įstatymo nustatytas prabas. Tauriųjų metalų ir brangakmenių gaminiuose turi būti įspauduotas Lietuvos valstybinis kontrolinis prabavimo ženklas, praba, atsakomybės ženklas, išskyrus šio įstatymo 17 straipsnio 2 dalyje nurodytus atvejus, o Lietuvoje pagamintuose gaminiuose – ir pagaminimo metų šifras.\n\n2. Jeigu yra Lietuvos Respublikos tarptautinė sutartis ar susitarimas dėl abipusio įspaudavimo bei kokybės pažymėjimo pripažinimo, tauriųjų metalų ir brangakmenių gaminiai iš susitarusiųjų šalių gali būti išvežami arba į jas įvežami be papildomo kontrolinio įspaudavimo ir kokybės pažymėjimo. Taurieji metalai ir brangakmeniai, kurie yra laikinai įvežti į Lietuvos Respubliką perdirbti ir kuriuos numatoma išvežti pakeitus jų pavidalą, išvežami be papildomo kontrolinio įspaudavimo.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio 2 dalies pakeitimas",
      "content": "6 straipsnio 2 dalyje vietoj žodžio „gaminantys“ įrašyti žodžius „pateikiantys rinkai“, vietoj žodžio „gamintojo“ įrašyti žodį „atsakomybės“ ir šią dalį išdėstyti taip:\n\n„2. Ūkio subjektai, pateikiantys rinkai tauriųjų metalų ir brangakmenių gaminius, privalo turėti atsakomybės ženklą, kuris registruojamas Lietuvos prabavimo rūmuose.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio 3 dalies pakeitimas",
      "content": "7 straipsnio 3 dalies pirmame sakinyje vietoj žodžio „eksportui“ įrašyti žodį „išvežti“, vietoj žodžio „importuojamiems“ įrašyti žodį „įvežamiems“, išbraukti paskutinį sakinį  ir šią dalį išdėstyti taip:\n\n„3. Naujiems gaminiams bei skirtiems išvežti, taip pat įvežamiems tauriųjų metalų gaminiams nustatomos šios prabos:\n\n1) platinos – 850o, 900o, 950º, 999o;\n\n2) aukso – 375º, 585º, 750º, 916o, 999o;\n\n3) sidabro – 800º, 830º, 925º, 999o;\n\n4) paladžio – 500º, 850º, 950o, 999.o“"
    },
    {
      "provision_ref": "art6",
      "section": "6",
      "title": "6 straipsnis. 9 straipsnio pakeitimas",
      "content": "9 straipsnyje išbraukti žodžius „atsižvelgiant į remediumą“ ir šį straipsnį išdėstyti taip:\n\n„9 straipsnis\n\nTauriųjų metalų ir brangakmenių gaminiai atitinka prabą, jei santykinis gryno aukso, sidabro, platinos ar paladžio kiekis juose yra ne mažesnis kaip nurodyta praboje. Jei šis kiekis mažesnis, gaminys yra laikomas nustatytos iš eilės einančios žemesnės prabos, kuria ir yra įspauduojamas.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio 3 dalies 1 ir 2 punktų pakeitimas",
      "content": "1. 13 straipsnio 3 dalies 1 punkte po žodžio „įspaudus“ įrašyti žodžius „bei bendrąjį kontrolės ženklą“, 2 punkte po žodžio „prabą“ įrašyti žodžius „bei bendrąjį kontrolės ženklą“ ir šiuos punktus išdėstyti taip:\n\n„1) užsakyti pagaminti Lietuvos valstybinį kontrolinį prabavimo ženklą ir prabų įspaudus bei bendrąjį kontrolės ženklą;\n\n2) įspausti Lietuvos valstybinį kontrolinį prabavimo ženklą ir prabą bei bendrąjį kontrolės ženklą;“."
    },
    {
      "provision_ref": "art8",
      "section": "8",
      "title": "8 straipsnis. 15 straipsnio 1 ir 2 dalių pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. Lietuvos valstybinio kontrolinio prabavimo ženklo ir prabos įspaudai įspaudžiami mechaniniu ar lazeriniu būdu, o atsakomybės ženklai ir pagaminimo metų šifras – mechaniniu, liejimo ar graviravimo būdu. Įspauduose vartojami arabiški skaitmenys. Tarptautinėse sutartyse numatytiems ženklams įspausti naudojami tose sutartyse nustatyti būdai.“\n\n2.Pakeisti 15 straipsnio 2 dalį ir ją išdėstyti taip:\n\n„2. Gamintojas, prieš pateikdamas gaminius prabuoti, įspaudžia savo atsakomybės ženklą ir pagaminimo metų šifrą, kurį nustato Lietuvos prabavimo rūmai, o asmuo, įvežantis gaminius iš užsienio, – tik savo atsakomybės ženklą.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo III skyriaus pavadinimo pakeitimas",
      "content": "Įstatymo III skyriaus pavadinime vietoj žodžių „importas ir eksportas“ įrašyti žodžius „įvežimas ir išvežimas“ ir pavadinimą išdėstyti taip:\n\n„III. TAURIŲJŲ METALŲ IR BRANGAKMENIŲ GAMINIŲ ĮVEŽIMAS IR IŠVEŽIMAS, REALIZAVIMAS BEI PERDIRBIMAS“."
    },
    {
      "provision_ref": "art10",
      "section": "10",
      "title": "10 straipsnis. 17 straipsnio pakeitimas",
      "content": "1. 17 straipsnio 1 dalyje vietoj žodžio „importuoti“ įrašyti žodį „įvežti“, pakeisti paskutinį sakinį ir šią dalį išdėstyti taip:\n\n„1. Į Lietuvos Respubliką įvežti tauriųjų metalų ir brangakmenių gaminiai turi būti įspauduojami Lietuvos valstybiniu kontroliniu prabavimo ženklu. Turi būti patikrinta brangakmenių gaminių tapatybė ir charakteristikos bei išduoti kokybės pažymėjimai. Įvežantys ūkio subjektai pateikia tauriuosius metalus bei neįtvirtintus brangakmenius Lietuvos prabavimo rūmams kokybės pažymėjimui gauti, o tauriųjų metalų gaminius – prabuoti bei įspauduoti.“\n\n2. Pakeisti 17 straipsnio 2 dalį ir ją išdėstyti taip:\n\n„2. Tauriųjų metalų ir brangakmenių gaminiai be Lietuvos prabavimo rūmų kontrolinio įspaudavimo ar kokybės pažymėjimo gali būti realizuojami:\n\n1) jeigu įvežanti šalis yra pasirašiusi su Lietuvos Respublika tarptautinę sutartį ar susitarimą dėl įspaudavimo ir kokybės pažymėjimo abipusio pripažinimo;\n\n2) jeigu tauriųjų metalų ir brangakmenių gaminiai, įvežami iš kitos valstybės – priklausančios Europos ekonominei erdvei ir Turkijos, kuriose juos leidžiama teikti rinkai, – yra patikrinti ir paženklinti įgaliotos ir nepriklausomos institucijos, turi savo gaminyje įspaustą toje valstybėje registruotą atsakomybės ženklą;\n\n3) jeigu tauriųjų metalų gaminiai paženklinti bendruoju kontrolės ženklu pagal Tauriųjų metalų gaminių kontrolės ir prabavimo konvencijos reikalavimus;\n\n4) monetos, ordinai, garbės ženklai, prizai, išgraviruotos asmeninės dovanos.“\n\n3. 17 straipsnio 3 dalyje vietoj žodžio „reeksportui“ įrašyti žodį „išvežimui“ ir šią dalį išdėstyti taip:\n\n„3. Lietuvos Respublikoje draudžiama realizuoti išvežimui skirtus tauriuosius metalus ir brangakmenius, kurie laikinai įvežti į Lietuvos Respubliką perdirbti ar pavidalui pakeisti.“"
    },
    {
      "provision_ref": "art11",
      "section": "11",
      "title": "11 straipsnis. 18 straipsnio 1 dalies pakeitimas",
      "content": "18 straipsnio 1 dalyje vietoj žodžio „importuojami“ įrašyti žodį „įvežami“, vietoj žodžio „eksportuojami“ įrašyti žodį „išvežami“ ir šią dalį išdėstyti taip:\n\n„1. Visi įvežami ar išvežami tauriųjų metalų ir brangakmenių gaminiai turi atitikti šio įstatymo reikalavimus.“"
    },
    {
      "provision_ref": "art12",
      "section": "12",
      "title": "12 straipsnis. 22 straipsnio 3 dalies pripažinimas netekusia galios",
      "content": "22 straipsnio 3 dalį pripažinti netekusia galios."
    },
    {
      "provision_ref": "art13",
      "section": "13",
      "title": "13 straipsnis. 23 straipsnio 5 punkto pakeitimas",
      "content": "23 straipsnio 5 punkte vietoj žodžio „importuotų“ įrašyti žodžius „įvežtų į Lietuvos Respubliką“, po žodžio „prabavimą“ įrašyti žodį „vertinimą“ ir šį punktą išdėstyti taip:\n\n„5) atlieka tauriųjų metalų, brangakmenių, tauriųjų metalų ir brangakmenių gaminių, pagamintų Lietuvoje ar įvežtų į Lietuvos Respubliką, kontrolinę analizę, prabavimą, vertinimą, nustato brangakmenių tapatybę ir charakteristikas;“."
    },
    {
      "provision_ref": "art14",
      "section": "14",
      "title": "14 straipsnis. 24 straipsnio 2 dalies pakeitimas",
      "content": "24 straipsnio 2 dalyje po žodžio „pareigūnai“ įrašyti žodžius „taip pat tauriųjų metalų ir brangakmenių bei jų gaminių vertintojai“ ir šią dalį išdėstyti taip:\n\n„2. Specialistai yra tauriųjų metalų ir brangakmenių valstybinės priežiūros pareigūnai, taip pat tauriųjų metalų ir brangakmenių bei jų gaminių vertintojai.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
