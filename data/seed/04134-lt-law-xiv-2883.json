{
  "id": "lt-law-xiv-2883",
  "type": "statute",
  "title": "Lietuvos Respublikos pinigų plovimo ir teroristų finansavimo prevencijos įstatymo Nr. VIII-275 2, 4, 7, 9, 14, 19, 20, 22, 25, 29, 36, 49, 51 straipsnių, priedo pakeitimo, Įstatymo papildymo 36-1 straipsniu ir 25-1, 25-3 straipsnių pripažinimo netekusiais galios įstatymas",
  "short_name": "XIV-2883",
  "status": "in_force",
  "issued_date": "2024-07-11",
  "in_force_date": "2024-12-30",
  "url": "https://e-tar.lt/portal/lt/legalAct/a3289160499e11efbdaea558de59136c/QFXJwgMNYt",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusiomis galios 2 straipsnio 31 ir 32 dalis.\n\n2. Pakeisti 2 straipsnio 7 dalį ir ją išdėstyti taip:\n\n„7. Finansų įstaigos – Lietuvos Respublikos finansų įstaigų įstatyme apibrėžtos kredito įstaigos ir finansų įmonės, Lietuvos Respublikos mokėjimo įstaigų įstatyme apibrėžtos mokėjimo įstaigos, Lietuvos Respublikos elektroninių pinigų ir elektroninių pinigų įstaigų įstatyme apibrėžtos elektroninių pinigų įstaigos, Lietuvos Respublikos valiutos keityklos operatorių įstatyme apibrėžti valiutos keityklos operatoriai, 2020 m. spalio 7 d. Europos Parlamento ir Tarybos reglamente (ES) 2020/1503 dėl Europos sutelktinio finansavimo paslaugų verslui teikėjų, kuriuo iš dalies keičiamas Reglamentas (ES) 2017/1129 ir Direktyva (ES) 2019/1937, apibrėžti sutelktinio finansavimo paslaugų teikėjai, įsteigti Lietuvos Respublikoje, Lietuvos Respublikos vartojimo kredito įstatyme ir Lietuvos Respublikos su nekilnojamuoju turtu susijusio kredito įstatyme apibrėžti tarpusavio skolinimo platformų operatoriai, Lietuvos Respublikos draudimo įstatyme apibrėžtos draudimo įmonės, vykdančios gyvybės draudimo veiklą, ir draudimo brokerių įmonės, vykdančios su gyvybės draudimu susijusią draudimo tarpininkavimo veiklą, taip pat investicinės kintamojo kapitalo bendrovės ir informuotiesiems investuotojams skirti kolektyvinio investavimo subjektai ir tik šiuos subjektus valdančios valdymo įmonės; šių užsienio finansų įstaigų filialai, įsteigti Lietuvos Respublikoje, taip pat elektroninių pinigų įstaigos ir mokėjimo įstaigos, kurių buveinė yra kitoje Europos Sąjungos valstybėje narėje ir kurios teikia paslaugas Lietuvos Respublikoje per tarpininkus, fizinius ar juridinius asmenis, taip pat kriptoturto paslaugų teikėjai.“\n\n3. Pripažinti netekusiais galios 2 straipsnio 10 dalies 10 ir 11 punktus.\n\n4. Pakeisti 2 straipsnio 12 dalies 2 punktą ir jį išdėstyti taip:\n\n„2) finansų įstaigų tarpusavio santykiai, įskaitant atvejus, kai korespondento įstaiga teikia panašias paslaugas respondento įstaigai, ir santykius, užmegztus vertybinių popierių sandorių arba lėšų pervedimo tikslais, arba santykius, užmegztus kriptoturto operacijų ar kriptoturto pervedimų tikslu.“\n\n5. Papildyti 2 straipsnį 121 dalimi:\n\n„121. Kriptoturtas – kaip apibrėžta 2023 m. gegužės 31 d. Europos Parlamento ir Tarybos reglamento (ES) 2023/1114 dėl kriptoturto rinkų, kuriuo iš dalies keičiami reglamentai (ES) Nr. 1093/2010 bei (ES) Nr. 1095/2010 ir direktyvos 2013/36/ES bei (ES) 2019/1937, 3 straipsnio 1 dalies 5 punkte, išskyrus kriptoturtą, priskiriamą prie Reglamento (ES) 2023/1114 2 straipsnio 2–4 dalyse nurodytų kategorijų arba pagal kitus kriterijus laikomą lėšomis.“\n\n6. Papildyti 2 straipsnį 122 dalimi:\n\n„122. Kriptoturto adresas – viešuoju raktu iš raidžių, skaitmenų ir (ar) simbolių blokų grandinėje sugeneruojamas adresas (sąskaita), pagal kurį blokų grandinė priskiria kriptoturtą savininkui ar gavėjui.“\n\n7. Papildyti 2 straipsnį 123 dalimi:\n\n„123. Kriptoturto paslaugų teikėjas – Reglamento (ES) 2023/1114 3 straipsnio 1 dalies 15 punkte apibrėžtas subjektas, teikiantis vieną ar daugiau kriptoturto paslaugų, kaip jos apibrėžtos Reglamento (ES) 2023/1114 3 straipsnio 1 dalies 16 punkte, išskyrus konsultacijų dėl kriptoturto teikimą, kaip nurodyta Reglamento (ES) 2023/1114 3 straipsnio 1 dalies 16 punkto h papunktyje.“\n\n8. Pripažinti netekusia galios 2 straipsnio 171 dalį.\n\n9. Papildyti 2 straipsnį 181 dalimi:\n\n„181. Saviprieglobis adresas – kaip apibrėžta Reglamento (ES) 2023/1113 3 straipsnio 20 punkte.“\n\n10. Pripažinti netekusiomis galios 2 straipsnio 221–224 dalis."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pakeisti 4 straipsnio 1 dalį ir ją išdėstyti taip:\n\n„1. Lietuvos bankas nustato kredito įstaigoms, elektroninių pinigų įstaigoms, mokėjimo įstaigoms, valiutos keityklos operatoriams, sutelktinio finansavimo platformų operatoriams arba sutelktinio finansavimo paslaugų teikėjams, tarpusavio skolinimo platformų operatoriams, draudimo įmonėms, vykdančioms gyvybės draudimo veiklą, draudimo brokerių įmonėms, vykdančioms su gyvybės draudimu susijusią draudimo tarpininkavimo veiklą, finansų maklerio įmonėms, valdymo įmonėms, investicinėms bendrovėms, depozitoriumui ir užsienio valstybių šioje dalyje nurodytų subjektų filialams, įsteigtiems Lietuvos Respublikoje, taip pat elektroninių pinigų įstaigoms ir mokėjimo įstaigoms, kurių buveinė yra kitoje valstybėje narėje ir kurios teikia paslaugas Lietuvos Respublikoje per tarpininkus, fizinius ar juridinius asmenis, kriptoturto paslaugų teikėjams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri šių subjektų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja šiuos subjektus šioje dalyje nurodytų nurodymų įgyvendinimo klausimais. Kriptoturto paslaugų teikėjams skirti nurodymai nustatomi suderinus su Finansinių nusikaltimų tyrimo tarnyba.“\n\n2. Pakeisti 4 straipsnio 2 dalį ir ją išdėstyti taip:\n\n„2. Kultūros paveldo departamentas nustato asmenims, kurie verčiasi ūkine komercine veikla, susijusia su prekyba kilnojamosiomis kultūros vertybėmis ir (ar) antikvariniais daiktais, skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri šių subjektų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja šiuos subjektus šioje dalyje nurodytų nurodymų įgyvendinimo klausimais.“\n\n3. Pakeisti 4 straipsnio 4 dalį ir ją išdėstyti taip:\n\n„4. Lietuvos advokatūra nustato advokatams ir advokatų padėjėjams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri advokatų ir advokatų padėjėjų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja advokatus ir advokatų padėjėjus šioje dalyje nurodytų nurodymų įgyvendinimo klausimais.“\n\n4. Pakeisti 4 straipsnio 5 dalį ir ją išdėstyti taip:\n\n„5. Lietuvos notarų rūmai nustato notarams, notarų atstovams ir teisę atlikti notarinius veiksmus turintiems asmenims skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri notarų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja notarus, notarų atstovus ir teisę atlikti notarinius veiksmus turinčius asmenis šioje dalyje nurodytų nurodymų įgyvendinimo klausimais.“\n\n5. Pakeisti 4 straipsnio 6 dalį ir ją išdėstyti taip:\n\n„6. Lietuvos auditorių rūmai nustato auditoriams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri auditorių veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja auditorius šioje dalyje nurodytų nurodymų įgyvendinimo klausimais.“\n\n6. Pakeisti 4 straipsnio 7 dalį ir ją išdėstyti taip:\n\n„7. Lietuvos antstolių rūmai nustato antstoliams ir antstolio atstovams skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri antstolių ir antstolio atstovų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja antstolius ir antstolio atstovus šioje dalyje nurodytų nurodymų įgyvendinimo klausimais.“\n\n7. Pakeisti 4 straipsnio 8 dalį ir ją išdėstyti taip:\n\n„8. Lietuvos prabavimo rūmai nustato asmenims, kurie verčiasi ūkine komercine veikla, susijusia su prekyba brangakmeniais ir (ar) tauriaisiais metalais, skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri šių subjektų veiklą, susijusią su pinigų plovimo ir (ar) teroristų finansavimo prevencijos priemonių įgyvendinimu, konsultuoja šiuos subjektus šioje dalyje nurodytų nurodymų įgyvendinimo klausimais.“\n\n8. Pakeisti 4 straipsnio 9 dalį ir ją išdėstyti taip:\n\n„9. Finansinių nusikaltimų tyrimo tarnyba nustato kitiems subjektams, nenurodytiems šio straipsnio 1–8 dalyse, skirtus nurodymus, kuriais siekiama užkirsti kelią pinigų plovimui ir (ar) teroristų finansavimui, prižiūri finansų įstaigų ir kitų įpareigotųjų subjektų veiklą, susijusią su pinigų plovimo ir (ar) teroristų finansavimo prevencija, teikia jiems metodinę pagalbą.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "1. Pakeisti 7 straipsnio 1 punktą ir jį išdėstyti taip:\n\n„1) gauti iš šio įstatymo 4 straipsnio 1–8 dalyse nurodytų institucijų, kitų valstybės institucijų (toliau šiame straipsnyje – institucijos), finansų įstaigų, kitų įpareigotųjų subjektų, išskyrus advokatus ar advokatų padėjėjus, kai jie vertina savo kliento teisinę padėtį arba gina savo klientą, arba atstovauja jam teismo procese ar dėl jo, įskaitant teikiamas konsultacijas dėl teismo proceso pradėjimo arba jo vengimo, reikalingus duomenis ir dokumentus apie pinigines operacijas ar operacijas virtualiąja valiuta ir sandorius, kitą informaciją, reikalingą šio įstatymo nustatytoms funkcijoms ir uždaviniams vykdyti;“.\n\n2. Pakeisti 7 straipsnio 1 punktą ir jį išdėstyti taip:\n\n„1) gauti iš šio įstatymo 4 straipsnio 1–8 dalyse nurodytų institucijų, kitų valstybės institucijų (toliau šiame straipsnyje – institucijos), finansų įstaigų, kitų įpareigotųjų subjektų, išskyrus advokatus ar advokatų padėjėjus, kai jie vertina savo kliento teisinę padėtį arba gina savo klientą, arba atstovauja jam teismo procese ar dėl jo, įskaitant teikiamas konsultacijas dėl teismo proceso pradėjimo arba jo vengimo, reikalingus duomenis ir dokumentus apie pinigines operacijas ar sandorius arba kriptoturto operacijas ar sandorius arba operacijas virtualiąja valiuta ar sandorius, kitą informaciją, reikalingą šio įstatymo nustatytoms funkcijoms ir uždaviniams vykdyti;“.\n\n3. Pakeisti 7 straipsnio 1 punktą ir jį išdėstyti taip:\n\n„1) gauti iš šio įstatymo 4 straipsnio 1–8 dalyse nurodytų institucijų, kitų valstybės institucijų (toliau šiame straipsnyje – institucijos), finansų įstaigų, kitų įpareigotųjų subjektų, išskyrus advokatus ar advokatų padėjėjus, kai jie vertina savo kliento teisinę padėtį arba gina savo klientą, arba atstovauja jam teismo procese ar dėl jo, įskaitant teikiamas konsultacijas dėl teismo proceso pradėjimo arba jo vengimo, reikalingus duomenis ir dokumentus apie pinigines operacijas ar sandorius arba kriptoturto operacijas ar sandorius, kitą informaciją, reikalingą šio įstatymo nustatytoms funkcijoms ir uždaviniams vykdyti;“."
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "1. Pakeisti 9 straipsnio 1 dalies 5 punktą ir jį išdėstyti taip:\n\n„5) vykdydami ir priimdami pinigų pervedimus – vadovaudamiesi Reglamento (ES) 2023/1113 nuostatomis;“.\n\n2. Pripažinti netekusiu galios 9 straipsnio 1 dalies 6 punktą.\n\n3. Pripažinti netekusiu galios 9 straipsnio 11 dalies 9 punktą.\n\n4. Pripažinti netekusiu galios 9 straipsnio 11 dalies 10 punktą.\n\n5. Pakeisti 9 straipsnio 211 dalį ir ją išdėstyti taip:\n\n„211. Virtualiųjų valiutų keityklos operatoriui, depozitinių virtualiųjų valiutų piniginių operatoriui ir kriptoturto paslaugų teikėjui draudžiama atidaryti anonimines sąskaitas ar sąskaitas akivaizdžiai fiktyviais vardais, taip pat atidaryti sąskaitas ar kitaip pradėti dalykinius santykius nepareikalavus kliento tapatybę patvirtinančių duomenų arba kilus pagrįstam įtarimui, kad kliento tapatybę patvirtinančiuose dokumentuose įrašyti duomenys yra netikri ar suklastoti.“\n\n6. Pakeisti 9 straipsnio 211 dalį ir ją išdėstyti taip:\n\n„211. Kriptoturto paslaugų teikėjui draudžiama atidaryti anonimines sąskaitas ar sąskaitas akivaizdžiai fiktyviais vardais, taip pat atidaryti sąskaitas ar kitaip pradėti dalykinius santykius nepareikalavus kliento tapatybę patvirtinančių duomenų arba kilus pagrįstam įtarimui, kad kliento tapatybę patvirtinančiuose dokumentuose įrašyti duomenys yra netikri ar suklastoti.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "1. Papildyti 14 straipsnio 1 dalį 6 punktu:\n\n„6) kai pradedami tarptautiniai korespondentiniai santykiai, apimantys kriptoturto paslaugas, kaip apibrėžta Reglamento (ES) 2023/1114 3 straipsnio 1 dalies 16 punkte, išskyrus šio punkto h papunktyje nurodytą paslaugą, su Europos Sąjungoje neįsisteigusiu ir panašias paslaugas, įskaitant Reglamento (ES) 2023/1114 3 straipsnio 1 dalies 16 punkto j papunktyje nurodytą paslaugą, teikiančiu subjektu respondentu.“\n\n2. Papildyti 14 straipsnį 21 dalimi:\n\n„21. Jeigu tarptautiniai korespondentiniai santykiai apima kriptoturto paslaugas, kaip apibrėžta Reglamento (ES) 2023/1114 3 straipsnio 1 dalies 16 punkte, išskyrus šio punkto h papunktyje nurodytą paslaugą, su Europos Sąjungoje neįsisteigusiu ir panašias paslaugas, įskaitant Reglamento (ES) 2023/1114 3 straipsnio 1 dalies 16 punkto j papunktyje nurodytą paslaugą, teikiančiu subjektu respondentu, užmegzdami verslo santykius su tokiu subjektu, kriptoturto paslaugų teikėjai turi:\n\n1) nustatyti, ar subjektas respondentas yra licencijuotas ar registruotas;\n\n2) surinkti pakankamai informacijos apie subjektą respondentą, kad visiškai suprastų subjekto respondento veiklos pobūdį ir remdamiesi viešai prieinama informacija nustatytų subjekto respondento reputaciją bei priežiūros kokybę;\n\n3) įvertinti subjekto respondento taikomus pinigų plovimo ir (ar) teroristų finansavimo prevencijos kontrolės mechanizmus;\n\n4) prieš užmegzdami naujus tarptautinius korespondentinius santykius gauti vyresniojo vadovo pritarimą;\n\n5) dokumentuoti kiekvienos tarptautinių korespondentinių santykių šalies pareigas;\n\n6) kiek tai susiję su perleidžiamosiomis kriptoturto sąskaitomis, įsitikinti, kad subjektas respondentas tinkamai atliko kliento tapatybės nustatymo veiksmus (įskaitant tai, ar patikrino klientų, turinčių tiesioginę prieigą prie subjekto korespondento sąskaitų, tapatybę, atliko kitus kliento tapatybės nustatymo veiksmus) ir kad kriptoturto paslaugų teikėjas, gavęs subjekto korespondento prašymą, gali jam pateikti atitinkamus duomenis kliento tapatybei nustatyti;\n\n7) atsižvelgdami į pagal šį straipsnį surinktą informaciją, taikyti papildomas priemones, nustatytas pagal kriptoturto paslaugų teikėjo vidaus politiką rizikai, susijusiai su subjektu respondentu, sumažinti.“\n\n3. Papildyti 14 straipsnį 22 dalimi:\n\n„22. Jeigu kriptoturto paslaugų teikėjai nusprendžia nutraukti tarptautinius korespondentinius santykius dėl priežasčių, susijusių su pinigų plovimo ir teroristų finansavimo prevencijos politika, savo sprendimą jie dokumentuoja ir registruoja.“"
    },
    {
      "provision_ref": "art6",
      "section": "6",
      "title": "6 straipsnis. 19 straipsnio pakeitimas",
      "content": "1. Pakeisti 19 straipsnį ir jį išdėstyti taip:\n\n„19 straipsnis. Informacijos saugojimas\n\n1. Finansų įstaigos ir kiti įpareigotieji subjektai privalo pildyti šio įstatymo 16 straipsnio 1 dalyje nurodytų pranešimų bei įtartinų piniginių operacijų ir sandorių registracijos žurnalą.\n\n2. Finansų įstaigos privalo pildyti šio įstatymo 9 straipsnio 1 dalies 2–5 punktuose nurodytų kliento atliktų piniginių operacijų žurnalą, išskyrus atvejus, kai finansų įstaigos klientas yra kita finansų įstaiga arba kitos Europos Sąjungos valstybės narės finansų įstaiga.\n\n3. Asmenys, kurie verčiasi ūkine komercine veikla, apimančia prekybą brangakmeniais, tauriaisiais metalais, kilnojamosiomis kultūros vertybėmis, antikvariniais daiktais ar kitu turtu, kurio vertė lygi 10 000 eurų ar ją atitinkančiai sumai užsienio valiuta arba ją viršija, jeigu atsiskaitoma grynaisiais pinigais, privalo pildyti šio įstatymo 9 straipsnio 3 dalyje nurodytų piniginių operacijų žurnalą.\n\n4. Azartinius lošimus organizuojančios bendrovės privalo pildyti šio įstatymo 9 straipsnio 9 dalyje nurodytų asmenų, operacijų ir sandorių registracijos žurnalą.\n\n5. Loterijas organizuojančios bendrovės privalo pildyti šio įstatymo 9 straipsnio 10 dalyje nurodytų asmenų, operacijų ir sandorių registracijos žurnalą.\n\n6. Lietuvos advokatūra privalo pildyti advokatų ar advokatų padėjėjų praneštų jų klientų įtartinų sandorių registracijos žurnalą.\n\n7. Virtualiųjų valiutų keityklų operatoriai, depozitinių virtualiųjų valiutų piniginių operatoriai ir kriptoturto paslaugų teikėjai privalo pildyti šio įstatymo 9 straipsnio 1 dalies 2–5 punktuose nurodytų kliento atliktų piniginių operacijų registracijos žurnalą.\n\n8. Finansų įstaigos ir kiti įpareigotieji subjektai, išskyrus šio straipsnio 3, 4, 5 ir 6 dalyse nurodytus subjektus, taip pat privalo pildyti šio įstatymo 20 straipsnio 1, 2 ir 3 dalyse nurodytų piniginių ir kriptoturto operacijų registracijos žurnalą.\n\n9. Finansų įstaigos ir kiti įpareigotieji subjektai privalo pildyti klientų, su kuriais sandoriai ar dalykiniai santykiai buvo nutraukti šio įstatymo 18 straipsnyje nurodytomis aplinkybėmis ar kitomis su pinigų plovimo ir (ar) teroristų finansavimo prevencijos tvarkos pažeidimais susijusiomis aplinkybėmis, registracijos žurnalą.\n\n10. Registracijos žurnalų duomenys popierine forma arba elektroninėje laikmenoje saugomi 8 metus nuo sandorių ar dalykinių santykių su klientu pabaigos dienos. Registracijos žurnalų pildymo taisykles nustato Finansinių nusikaltimų tyrimo tarnybos direktorius.\n\n11. Kliento tapatybę patvirtinančių dokumentų kopijos, naudos gavėjo tapatybės duomenys, išmokos gavėjo tapatybės duomenys, tiesioginio vaizdo perdavimo (tiesioginės vaizdo transliacijos) įrašas, kiti duomenys, gauti nustatant kliento tapatybę, sąskaitų ir (ar) sutarčių dokumentai (dokumentų originalai arba elektroninės formos dokumentai, išsaugoti elektronine forma vadovaujantis Popierinių dokumentų atrankos ir jų išsaugojimo elektronine forma tvarkos aprašu) turi būti saugomi 8 metus nuo sandorių ar dalykinių santykių su klientu pabaigos dienos.\n\n12. Dalykinių santykių su klientu korespondencija turi būti saugoma 5 metus nuo sandorių ar dalykinių santykių su klientu pabaigos dienos popierine forma arba elektroninėje laikmenoje.\n\n13. Piniginę operaciją ar sandorį patvirtinantys dokumentai ir duomenys ar kiti juridinę galią turintys dokumentai ir duomenys, susiję su piniginių operacijų atlikimu ar sandorių sudarymu, turi būti saugomi 8 metus nuo piniginės operacijos atlikimo ar sandorio sudarymo dienos.\n\n14. Raštai, kuriais įforminami šio įstatymo 17 straipsnyje nurodyti tyrimo rezultatai, saugomi 5 metus popierine forma arba elektroninėje laikmenoje.\n\n15. Virtualiųjų valiutų keityklų operatoriai, depozitinių virtualiųjų valiutų piniginių operatoriai ir kriptoturto paslaugų teikėjai informaciją, pagal kurią virtualiosios valiutos ar kriptoturto adresą galima susieti su virtualiosios valiutos ar kriptoturto savininko tapatybe, privalo saugoti šio straipsnio 11 dalyje nustatytą terminą.\n\n16. Saugojimo terminai gali būti papildomai pratęsti ne ilgiau kaip 2 metams, kai yra motyvuotas kompetentingos institucijos nurodymas.“\n\n2. Pakeisti 19 straipsnio 7 dalį ir ją išdėstyti taip:\n\n„7. Kriptoturto paslaugų teikėjai privalo pildyti šio įstatymo 9 straipsnio 1 dalies 2–6 punktuose nurodytų kliento atliktų piniginių operacijų registracijos žurnalą.“\n\n3. Pakeisti 19 straipsnio 15 dalį ir ją išdėstyti taip:\n\n„15. Kriptoturto paslaugų teikėjai informaciją, pagal kurią kriptoturto adresą galima susieti su kriptoturto savininko tapatybe, privalo saugoti šio straipsnio 10 dalyje nustatytą terminą.“"
    },
    {
      "provision_ref": "art7",
      "section": "7",
      "title": "7 straipsnis. 20 straipsnio pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Finansų įstaigos, atliekančios piniginę ar kriptoturto operaciją, privalo kliento tapatybę patvirtinančius duomenis ir informaciją apie atliktą piniginę ar kriptoturto operaciją pateikti Finansinių nusikaltimų tyrimo tarnybai, jeigu kliento vienkartinės operacijos su grynaisiais pinigais ar kriptoturtu arba kelių tarpusavyje susijusių operacijų su grynaisiais pinigais ar kriptoturtu suma lygi 15 000 eurų ar ją atitinkančiai sumai užsienio valiuta arba ją viršija.“\n\n2. Pripažinti netekusia galios 20 straipsnio 31 dalį.\n\n3. Pakeisti 20 straipsnio 5 dalį ir ją išdėstyti taip:\n\n„5. Šio straipsnio 1, 2 ir 3 dalyse nurodyta informacija Finansinių nusikaltimų tyrimo tarnybai pateikiama nedelsiant, ne vėliau kaip per 7 darbo dienas nuo piniginės operacijos atlikimo ar sandorio sudarymo dienos. Advokatai ir advokatų padėjėjai šio straipsnio 3 dalyje nurodytą informaciją Lietuvos advokatūrai pateikia nedelsdami, ne vėliau kaip per 7 darbo dienas nuo piniginės operacijos atlikimo ar sandorio sudarymo dienos. Lietuvos advokatūra ne vėliau kaip per 2 darbo dienas nuo šio straipsnio 3 dalyje nurodytos informacijos gavimo perduoda ją Finansinių nusikaltimų tyrimo tarnybai.“\n\n4. Pakeisti 20 straipsnio 9 dalį ir ją išdėstyti taip:\n\n„9. Šio straipsnio 1, 2 ir 3 dalyse nurodytų duomenų ir informacijos pateikimo Finansinių nusikaltimų tyrimo tarnybai tvarką nustato vidaus reikalų ministras.“"
    },
    {
      "provision_ref": "art8",
      "section": "8",
      "title": "8 straipsnis. 22 straipsnio pakeitimas",
      "content": "Papildyti 22 straipsnį 52 dalimi:\n\n„52. Kriptoturto paslaugų teikėjai, kurių buveinė yra kitoje valstybėje narėje ir kurie teikia paslaugas Lietuvos Respublikoje per tarpininkus, fizinius ar juridinius asmenis, privalo Lietuvos Respublikoje įsteigti arba paskirti kontaktinį asmenį, kurio pareiga – Lietuvos banko ir Finansinių nusikaltimų tyrimo tarnybos prašymu teikti dokumentus ir informaciją, susijusius su pinigų plovimo ir (ar) teroristų finansavimo prevencija. Apie kontaktinį asmenį ne vėliau kaip per 14 darbo dienų nuo šio asmens įsteigimo ar paskyrimo dienos turi būti raštu pranešta Lietuvos bankui ir Finansinių nusikaltimų tyrimo tarnybai.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Reikalavimai juridiniams asmenims ir asmenims, susijusiems su patikos ar bendrovių, mokesčių konsultavimo paslaugų teikėjais ir nekilnojamojo turto agentais (brokeriais)\n\n1. Visi Lietuvos Respublikoje įsteigti juridiniai asmenys, išskyrus juridinius asmenis, kurių vienintelė dalyvė yra valstybė ar savivaldybė, privalo gauti, atnaujinti ir saugoti tikslią informaciją apie savo naudos gavėjus – naudos gavėjo vardą, pavardę, gimimo datą, asmens kodą, valstybę, kuri išdavė asmens tapatybę patvirtinantį dokumentą, gyvenamąją vietą, jo turimas nuosavybės teises ir apimtį (akcijų skaičių procentais, balsavimo teisių skaičių procentais) arba kitokios kontrolės teises (valdybos pirmininkas, valdybos narys, vadovas, vyresnysis vadovas, kitos pareigos, perleistų balsavimo teisių skaičius procentais) – ir šią informaciją ne vėliau kaip per 10 dienų nuo duomenų pasikeitimo pateikti Juridinių asmenų dalyvių informacinės sistemos (JADIS) tvarkytojui šios informacinės sistemos nuostatuose nustatyta tvarka. Jeigu valstybė ar savivaldybė yra vienas iš juridinio asmens dalyvių, šioje dalyje nurodyta informacija Juridinių asmenų dalyvių informacinės sistemos (JADIS) tvarkytojui teikiama tik apie kitus to juridinio asmens naudos gavėjus. Ši nuostata taikoma patikos paslaugų teikėjams tais atvejais, kai vienintelis patikėtinis ar asmuo, einantis lygiavertes pareigas, yra įsteigtas ar gyvena Lietuvos Respublikoje arba patikos tikslais turi verslo santykių ar nekilnojamojo turto tik Lietuvos Respublikoje. Jeigu patikėtiniai ar asmenys, einantys lygiavertes pareigas, yra įsteigti ar gyvena keliose Europos Sąjungos valstybėse narėse arba patikos tikslais turi verslo santykių ar nekilnojamojo turto keliose Europos Sąjungos valstybėse narėse, patikos paslaugų teikėjas šioje dalyje nustatytą informaciją privalo pateikti Juridinių asmenų dalyvių informacinės sistemos (JADIS) tvarkytojui, išskyrus atvejus, kai informaciją apie savo naudos gavėjus jis pateikė kitos Europos Sąjungos valstybės narės informacijos apie tikruosius savininkus registrui.\n\n2. Naudos gavėjai privalo atskleisti šio straipsnio 1 dalyje nustatytą informaciją apie save juridinio asmens atstovui, vykdančiam šio straipsnio 1 dalyje nustatytą įpareigojimą.\n\n3. Juridinis asmuo, pradėjęs vykdyti patikos ar bendrovių steigimo, administravimo, nekilnojamojo turto agento (brokerio), mokesčių konsultavimo paslaugų teikėjo veiklą ar ją nutraukęs, ne vėliau kaip per 5 darbo dienas nuo veiklos pradžios ar pabaigos privalo informuoti Juridinių asmenų registro tvarkytoją apie patikos ar bendrovių steigimo, administravimo, nekilnojamojo turto agento (brokerio), mokesčių konsultavimo paslaugų teikėjo veiklos vykdymą ar tokios veiklos vykdymo pabaigą. Fizinis asmuo, pradėjęs vykdyti patikos ar bendrovių steigimo, administravimo, nekilnojamojo turto agento (brokerio), mokesčių konsultavimo paslaugų teikėjo veiklą ar ją nutraukęs, ne vėliau kaip per 5 darbo dienas nuo veiklos pradžios ar pabaigos Valstybinės mokesčių inspekcijos viršininko nustatyta tvarka privalo informuoti Valstybinę mokesčių inspekciją apie patikos ar bendrovių steigimo, administravimo, nekilnojamojo turto agento (brokerio), mokesčių konsultavimo paslaugų teikėjo veiklos vykdymą ar tokios veiklos vykdymo pabaigą. Pateikdamas šią informaciją, patikos ar bendrovių steigimo, administravimo nekilnojamojo turto agento (brokerio), mokesčių konsultavimo paslaugų teikėjas patvirtina, kad jis pats ar jo valdymo ar priežiūros organų nariai ir naudos gavėjai yra susipažinę su pinigų plovimą ir teroristų finansavimo prevenciją reglamentuojančiais teisės aktais ir atitinka jų reikalavimus.\n\n4. Patikos ar bendrovių steigimo, administravimo, mokesčių konsultavimo paslaugų teikėju, nekilnojamojo turto agentu (brokeriu), juridinio asmens, kuris vykdo patikos ar bendrovių steigimo, administravimo, mokesčių konsultavimo paslaugų teikėjo, nekilnojamojo turto agento (brokerio) veiklą, valdymo ar priežiūros organų nariu arba tokių asmenų naudos gavėju negali būti fizinis asmuo, kuris yra:\n\n1) pripažintas kaltu padaręs Lietuvos Respublikos baudžiamajame kodekse numatytą sunkų arba labai sunkų nusikaltimą ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 8 metai;\n\n2) pripažintas kaltu padaręs Baudžiamajame kodekse numatytą nesunkų arba apysunkį nusikaltimą nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valstybės tarnybai ir viešiesiems interesams, visuomenės saugumui ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 5 metai;\n\n3) pripažintas kaltu padaręs kitą, negu nurodyta šios dalies 1 ir 2 punktuose, Baudžiamajame kodekse arba kitų valstybių baudžiamuosiuose įstatymuose numatytą nusikalstamą veiką ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nepraėjo 3 metai.“"
    },
    {
      "provision_ref": "art10",
      "section": "10",
      "title": "10 straipsnis. 251 straipsnio pripažinimas netekusiu galios",
      "content": "Pripažinti netekusiu galios 251 straipsnį."
    },
    {
      "provision_ref": "art11",
      "section": "11",
      "title": "11 straipsnis. 253 straipsnio pripažinimas netekusiu galios",
      "content": "Pripažinti netekusiu galios 253 straipsnį."
    },
    {
      "provision_ref": "art12",
      "section": "12",
      "title": "12 straipsnis. 29 straipsnio pakeitimas",
      "content": "Papildyti 29 straipsnį 8 dalimi:\n\n„8. Kriptoturto paslaugų teikėjai turi nustatyti ir įvertinti pinigų plovimo ir teroristų finansavimo riziką, susijusią su kriptoturto pervedimu į saviprieglobį adresą ar iš jo, ir turi būti nusistatę šios rizikos valdymo vidaus politikos priemones, procedūras ir kontrolės priemones, kurių bent viena būtų:\n\n1) kriptoturto pervedimo į saviprieglobį adresą ar iš jo iniciatoriaus ar naudos gavėjo tapatybės arba tokio iniciatoriaus ar naudos gavėjo tikrojo savininko tapatybės nustatymas ir patikrinimas (galima pasikliauti trečiųjų asmenų turima informacija);\n\n2) reikalavimas pateikti papildomą informaciją apie pervesto į saviprieglobį adresą ar iš jo kriptoturto kilmę ir paskirties vietą;\n\n3) nuolatinė kriptoturto pervedimų į saviprieglobį adresą ar iš jo stebėsena;\n\n4) kitos pinigų plovimo ir teroristų finansavimo rizikos, taip pat tikslinių finansinių sankcijų bei su ginklų platinimo finansavimu susijusių tikslinių finansinių sankcijų neįgyvendinimo ir vengimo rizikos valdymo priemonės.“"
    },
    {
      "provision_ref": "art13",
      "section": "13",
      "title": "13 straipsnis. 36 straipsnio pakeitimas",
      "content": "1. Pripažinti netekusiu galios 36 straipsnio 1 dalies 10 punktą.\n\n2. Pakeisti 36 straipsnio 2 dalį ir ją išdėstyti taip:\n\n„2. Finansinių nusikaltimų tyrimo tarnyba taiko šio straipsnio 1 dalies 1–6, 8 ir 9 punktuose nurodytas poveikio priemones.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 361 straipsniu",
      "content": "Papildyti Įstatymą 361 straipsniu:\n\n„361 straipsnis. Poveikio priemonių taikymas asmenims, pažeidusiems Reglamento (ES) 2023/1113 nuostatas\n\nMokėjimo paslaugų teikėjams ir kriptoturto paslaugų teikėjams, pažeidusiems Reglamento (ES) 2023/1113 nuostatas, mutatis mutandis taikomi šio įstatymo 36–42 straipsniai.“"
    },
    {
      "provision_ref": "art15",
      "section": "15",
      "title": "15 straipsnis. 49 straipsnio pakeitimas",
      "content": "Pakeisti 49 straipsnį ir jį išdėstyti taip:\n\n„49 straipsnis. Penktojo skirsnio nuostatų taikymas\n\nGrynųjų pinigų deklaravimui, muitinės įstaigų veiklai ir šio įstatymo 25 straipsnio 1, 2 ir 3 dalyse, 252 straipsnyje nustatytų reikalavimų priežiūrai šio įstatymo penktojo skirsnio nuostatos netaikomos.“"
    },
    {
      "provision_ref": "art16",
      "section": "16",
      "title": "16 straipsnis. 51 straipsnio pakeitimas",
      "content": "Pakeisti 51 straipsnio 1 dalies 6 punktą ir jį išdėstyti taip:\n\n„6) pagal šio įstatymo 25 straipsnio 3 dalį pateiktą informaciją apie patikos paslaugų teikėjų skaičių ir jų ypatumus;“."
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo pakeitimas",
      "content": "1. Pripažinti netekusiu galios Įstatymo priedo 2 punktą.\n\n2. Pakeisti Įstatymo priedo 3 punktą ir jį išdėstyti taip:\n\n„3. 2015 m. gegužės 20 d. Europos Parlamento ir Tarybos direktyva (ES) 2015/849 dėl finansų sistemos naudojimo pinigų plovimui ir teroristų finansavimui prevencijos, kuria iš dalies keičiamas Europos Parlameno ir Tarybos reglamentas (ES) Nr. 648/2012 ir panaikinama Europos Parlamento ir Tarybos direktyva 2005/60/EB bei Komisijos direktyva 2006/70/EB, su paskutiniais pakeitimais, padarytais 2023 m. gegužės 31 d. Europos Parlamento ir Tarybos reglamentu (ES) 2023/1113.“\n\n3. Papildyti Įstatymo priedą 7 punktu:\n\n„7. 2023 m. gegužės 31 d. Europos Parlamento ir Tarybos reglamentas (ES) 2023/1113 dėl informacijos, teikiamos pervedant lėšas ir tam tikrą kriptoturtą, kuriuo iš dalies keičiama Direktyva (ES) 2015/849.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 1 straipsnio 1, 3, 8, 10 dalis, 2 straipsnio 8 dalį, 3 straipsnio 1 ir 3 dalis, 4 straipsnio 2, 3 ir 6 dalis, 6 straipsnio 2 ir 3 dalis, 7 straipsnio 2–4 dalis, 9–11 straipsnius, 13 ir 15 straipsnius ir šio straipsnio 3–5 dalis, įsigalioja 2024 m. gruodžio 30 d.\n\n2. Šio įstatymo 1 straipsnio 1, 3, 10 dalys, 2 straipsnio 8 dalis, 3 straipsnio 3 dalis, 4 straipsnio 2, 3 ir 6 dalys, 6 straipsnio 2 ir 3 dalys, 7 straipsnio 2–4 dalys, 9, 11, 13 ir 15 straipsniai įsigalioja 2026 m. sausio 1 d.\nStraipsnio dalies pakeitimai:\nNr. XV-186, 2025-05-08, paskelbta TAR 2025-05-15, i. k. 2025-08682\n\n3. Lietuvos bankas iki 2024 m. gruodžio 29 d. priima šio įstatymo 2 straipsnio 1 dalyje išdėstytos Lietuvos Respublikos pinigų plovimo ir teroristų finansavimo prevencijos įstatymo 4 straipsnio 1 dalies nuostatų įgyvendinamuosius teisės aktus.\n\n4. Lietuvos Respublikos Vyriausybė iki 2025 m. gruodžio 31 d. priima šio įstatymo 11 straipsnio nuostatų įgyvendinamuosius teisės aktus. Finansinių nusikaltimų tyrimo tarnyba prie Lietuvos Respublikos vidaus reikalų ministerijos (toliau – Finansinių nusikaltimų tyrimo tarnyba) iki 2025 m. gruodžio 31 d. priima šio įstatymo 2 straipsnio 8 dalyje išdėstytos Pinigų plovimo ir teroristų finansavimo prevencijos įstatymo 4 straipsnio 9 dalies nuostatų įgyvendinamuosius teisės aktus.\nStraipsnio dalies pakeitimai:\nNr. XV-186, 2025-05-08, paskelbta TAR 2025-05-15, i. k. 2025-08682\n\n5. Lietuvos bankas ir Finansinių nusikaltimų tyrimo tarnyba glaudžiai bendradarbiauja ir keičiasi informacija, kad būtų pasiekti efektyvios kriptoturto paslaugų teikėjų priežiūros tikslai, teikia vienas kitam visą pagalbą ir informaciją, kurios reikia Pinigų plovimo ir teroristų finansavimo prevencijos įstatymu jiems pavestiems uždaviniams vykdyti. Lietuvos bankas ir Finansinių nusikaltimų tyrimo tarnyba iki 2024 m. rugsėjo 1 d. sudaro tarpusavio susitarimą, kuriame nustatomi šių institucijų bendradarbiavimo principai ir uždaviniai vykdant kriptoturto paslaugų teikėjų priežiūrą: atliekant kriptoturto paslaugų teikėjų patikrinimus savo iniciatyva; atliekant bendrus patikrinimus, kurių metu šių institucijų atstovai laikosi patikrinimą organizuojančios institucijos nustatytų užduočių; teikiant vienas kitam pagalbą dėl kriptoturto paslaugų teikėjų priežiūros; vienas kitą informuojant apie priemones, kurių imtasi ar ketinama imtis vykdant kriptoturto paslaugų teikėjų priežiūrą, ir tarpusavyje derinant priežiūros priemones; reguliariai teikiant vienas kitam informaciją apie priežiūros priemonių, kurių imtasi vykdant kriptoturto paslaugų teikėjų priežiūrą, įgyvendinimą.\n\n6. Juridinių asmenų registro tvarkytojas 2026 m. sausio 1 d. neatlyginamai išregistruoja duomenis apie tai, kad juridinis asmuo ar Europos Sąjungos valstybės narės arba užsienio valstybės juridinio asmens filialas vykdo virtualiųjų valiutų keityklos operatoriaus ir (ar) depozitinių virtualiųjų valiutų piniginių operatoriaus veiklą.\nStraipsnio dalies pakeitimai:\nNr. XV-186, 2025-05-08, paskelbta TAR 2025-05-15, i. k. 2025-08682\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Pripažinti netekusiomis galios 2 straipsnio 221",
      "definition": "224 dalis.",
      "source_provision": "art1"
    }
  ]
}
