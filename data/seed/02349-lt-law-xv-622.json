{
  "id": "lt-law-xv-622",
  "type": "statute",
  "title": "Lietuvos Respublikos alternatyviųjų degalų įstatymo Nr. XIV-196 2, 3, 9, 12, 23, 33, 35 straipsnių, aštuntojo skirsnio pavadinimo, priedo pakeitimo ir Įstatymo papildymo 14-1, 33-1, 33-2, 33-3, 33-4, 33-5, 33-6 straipsniais įstatymas",
  "short_name": "XV-622",
  "status": "in_force",
  "issued_date": "2025-11-27",
  "in_force_date": "2025-12-15",
  "url": "https://e-tar.lt/portal/lt/legalAct/5cae2042d1d511f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 26 dalį ir ją išdėstyti taip:\n\n„26. Kitos šiame įstatyme vartojamos sąvokos suprantamos taip, kaip apibrėžiamos Reglamente (ES) 2023/2405, 2024 m. birželio 13 d. Europos Parlamento ir Tarybos reglamente (ES) 2024/1679 dėl transeuropinio transporto tinklo plėtros Sąjungos gairių, kuriuo iš dalies keičiami reglamentai (ES) 2021/1153 ir (ES) Nr. 913/2010 ir panaikinamas Reglamentas (ES) Nr. 1315/2013, Akcizų įstatyme, Lietuvos Respublikos aplinkos apsaugos įstatyme, Lietuvos Respublikos atsinaujinančių išteklių energetikos įstatyme, Lietuvos Respublikos aviacijos įstatyme, Lietuvos Respublikos energetikos įstatyme, Lietuvos Respublikos gamtinių dujų įstatyme, Lietuvos Respublikos kelių įstatyme, Lietuvos Respublikos muitinės įstatyme, Lietuvos Respublikos transporto veiklos pagrindų įstatyme, Lietuvos Respublikos vidaus vandenų transporto kodekse.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Papildyti 3 straipsnį 12 punktu:\n\n„12) Lietuvos transporto saugos administracija.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Vidaus reikalų ministerijos kompetencija\n\nVidaus reikalų ministerija užtikrina, kad transporto priemonės, naudojančios alternatyviuosius degalus, Lietuvos Respublikos kelių transporto priemonių registro informacinėje sistemoje būtų registruojamos nurodant transporto priemonės naudojamų alternatyviųjų degalų rūšį.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "Pakeisti 12 straipsnio 2 punktą ir jį išdėstyti taip:\n\n„2) turi teisę savivaldybės teritorijoje esančiuose miestuose nustatyti mažos taršos zonas ir naudojimosi jomis tvarką. Miestuose, kuriuose gyvena daugiau negu 80 tūkstančių gyventojų, mažos taršos zonos nustatomos privalomai. Mažos taršos zonos nustatomos atsižvelgiant į susisiekimo ministro tvirtinamas mažos taršos zonų nustatymo rekomendacijas, valstybinio aplinkos oro monitoringo ir (ar) savivaldybės aplinkos oro monitoringo duomenis savivaldybių teritorijose;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 141 straipsniu",
      "content": "Papildyti Įstatymo antrąjį skirsnį 141 straipsniu:\n\n„141 straipsnis. Lietuvos transporto saugos administracija\n\nLietuvos transporto saugos administracija (toliau – LTSA):\n\n1) atlieka Reglamente (ES) 2023/2405 nurodytos kompetentingos institucijos funkcijas;\n\n2) nustato tvarką, pagal kurią tikrinama ir į Europos Sąjungos duomenų bazę įtraukiama aviacinių degalų tiekėjų pateikta informacija, nurodyta Reglamento (ES) 2023/2405 10 straipsnyje.“"
    },
    {
      "provision_ref": "art6",
      "section": "6",
      "title": "6 straipsnis. 23 straipsnio pakeitimas",
      "content": "Pripažinti netekusia galios 23 straipsnio 17 dalį."
    },
    {
      "provision_ref": "art7",
      "section": "7",
      "title": "7 straipsnis. Įstatymo aštuntojo skirsnio pavadinimo pakeitimas",
      "content": "Pakeisti Įstatymo aštuntojo skirsnio pavadinimą ir jį išdėstyti taip:\n\n„AŠTUNTASIS SKIRSNIS\nATSAKOMYBĖ UŽ PAŽEIDIMUS VYKDANT REGULIUOJAMĄJĄ VEIKLĄ, REGLAMENTO (ES) 2023/2405 PAŽEIDIMUS IR ATSAKOMYBĖS TAIKYMO TVARKA“."
    },
    {
      "provision_ref": "art8",
      "section": "8",
      "title": "8 straipsnis. 33 straipsnio pakeitimas",
      "content": "1. Pakeisti 33 straipsnio 1 dalį ir ją išdėstyti taip:\n\n„1. Degalų tiekėjams, transporto sektoriaus gamtinių dujų tiekėjams ir subjektams, vykdantiems mažmeninės prekybos degalais veiklą, skiriant sankcijas pagal šio įstatymo 32 straipsnio 1 dalies 3, 4 ir 5 punktus ir 2 dalies 2 ir 3 punktus, atsižvelgiama į:\n\n1) pažeidimo pavojingumą;\n\n2) pažeidimo trukmę;\n\n3) degalų tiekėjo, transporto sektoriaus gamtinių dujų tiekėjo ar subjekto, vykdančio mažmeninės prekybos degalais veiklą, atsakomybę lengvinančias ar sunkinančias aplinkybes.“\n\n2. Pakeisti 33 straipsnio 3 dalies 4 punktą ir jį išdėstyti taip:\n\n„4) padarė pažeidimą, dėl kurio jam per paskutinius 12 mėnesių buvo skirta bauda pagal šio įstatymo 32 straipsnio 1 dalies 3, 4 ir 5 punktus ir 2 dalies 2 ir 3 punktus.“\n\n3. Pakeisti 33 straipsnio 7 dalį ir ją išdėstyti taip:\n\n„7. Tarybos ar Tarnybos sprendimas dėl sankcijos pagal šio įstatymo 32 straipsnio 1 dalies 3, 4 ir 5 punktus ir 2 dalį taikymo turi būti priimtas ne vėliau kaip per 6 mėnesius, o dėl sankcijos pagal šio įstatymo 32 straipsnio 1 dalies 1 punktą taikymo – ne vėliau kaip per 3 mėnesius nuo pažeidimo nustatymo dienos.“\n\n4. Pakeisti 33 straipsnio 14 dalį ir ją išdėstyti taip:\n\n„14. Lėšos, gaunamos už šio įstatymo 32 straipsnyje nustatytas sankcijas, skiriamos atsinaujinančių energijos išteklių transporto sektoriuje naudojimui skatinti.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 331 straipsniu",
      "content": "Papildyti Įstatymo aštuntąjį skirsnį 331 straipsniu:\n\n„331 straipsnis. Baudos už Reglamento (ES) 2023/2405 pažeidimus\n\n1. Orlaivių naudotojams, kurie nesilaiko Reglamento (ES) 2023/2405 5 straipsnyje nustatytų pareigų, skiriama bauda, nuo dviejų iki keturių kartų didesnė už sumą, gaunamą vidutinę metinę aviacinių degalų kainą už toną dauginant iš bendro metinio į baką neįpiltų aviacinių degalų kiekio tonomis. Jeigu dėl orlaivių naudotojų neteikiamų, pavėluotai teikiamų, netikslių ataskaitų neįmanoma tiksliai nustatyti Reglamento (ES) 2023/2405 5 straipsnyje nustatyto metinio neįpiltų aviacinių degalų kiekio, skiriama bauda, kurios dydis nustatomas vidutinę metinę aviacinių degalų kainą už toną dauginant iš nuo 1/20 iki 1/10 bendro metinio įpiltų visų rūšių degalų kiekio tonomis.\n\n2. Oro uostą valdančiai įmonei, kuri nesiėmė būtinų priemonių pagal Reglamento (ES) 2023/2405 6 straipsnio 1 dalį, kai tokių priemonių kontrolė yra tiesiogiai priklausoma nuo oro uostą valdančios įmonės, siekdama pašalinti sunkumus orlaivių naudotojams gauti pakankamai aviacinių degalų, į kuriuos įmaišytų tvarių aviacinių degalų kiekis atitiktų Reglamento (ES) 2023/2405 4 straipsnyje nustatytą minimalią dalį, nustatyti šią neatitiktį, priemones pagal Reglamento (ES) 2023/2405 6 straipsnio 1 dalį bei neatitikties pašalinimo terminą, ir neįvykdė nustatytų priemonių per paskirtą terminą, skiriama bauda, nuo dviejų iki keturių kartų didesnė už sumą, gaunamą tvarių aviacinių degalų ir tradicinių aviacinių degalų kainų už toną skirtumą dauginant iš aviacinių degalų kiekio tonomis, kurio orlaivių naudotojai negalėjo gauti dėl oro uostą valdančios įmonės padaryto pažeidimo.\n\n3. Aviacinių degalų tiekėjams:\n\n1) kurie nesilaikė Reglamento (ES) 2023/2405 4 straipsnyje nustatytų pareigų, susijusių su minimalia tvarių aviacinių degalų dalimi, skiriama bauda, nuo dviejų iki keturių kartų didesnė už sumą, gaunamą vidutinės metinės tradicinių aviacinių degalų ir tvarių aviacinių degalų kainos už toną skirtumą dauginant iš aviacinių degalų, neatitinkančių Reglamento (ES) 2023/2405 4 straipsnyje ir I priede nurodytos minimalios dalies, kiekio tonomis; jeigu dėl aviacinių degalų tiekėjo neteikiamų, pavėluotai teikiamų, netikslių ataskaitų ar kitos informacijos neįmanoma tiksliai nustatyti Reglamento (ES) 2023/2405 4 straipsnyje nurodytos minimalios tvarių aviacinių degalų dalies, skiriama bauda, kurios dydis nustatomas vidutinę metinę tvarių aviacinių degalų kainą už toną dauginant iš nuo 1/20 iki 1/10 bendro metinio aviacinių degalų tiekėjo įpiltų visų rūšių degalų kiekio tonomis;\n\n2) kurie pateikė klaidinančią ar netikslią informaciją apie tvarių aviacinių degalų, kuriuos aviacinių degalų tiekėjai patiekė orlaivių naudotojams, charakteristikas ar kilmę, skiriama bauda, nuo dviejų iki šešių kartų didesnė už sumą, gaunamą vidutinės metinės tradicinių aviacinių degalų ir tvarių aviacinių degalų kainos už toną skirtumą dauginant iš aviacinių degalų, apie kuriuos buvo pateikta klaidinanti ar netiksli informacija, kiekio tonomis.\n\n4. Baudos skyrimas už Reglamento (ES) 2023/2405 pažeidimus neatleidžia aviacinių degalų tiekėjo nuo Reglamente (ES) 2023/2405 nustatytų pareigų įvykdymo.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 332 straipsniu",
      "content": "Papildyti Įstatymo aštuntąjį skirsnį 332 straipsniu:\n\n„332 straipsnis. Atleidimo nuo atsakomybės už Reglamento (ES) 2023/2405 pažeidimus pagrindai, atsakomybę lengvinančios ir sunkinančios aplinkybės\n\n1. Šio įstatymo 331 straipsnio 1 dalyje numatytos baudos neskiriamos, jeigu orlaivių naudotojas įrodo, kad pareigų, nustatytų Reglamente (ES) 2023/2405, nevykdymą lėmė išskirtinės ir nenumatytos aplinkybės, kurių orlaivių naudotojas negalėjo kontroliuoti ir kurių poveikio nebūtų buvę galima išvengti net ir ėmusis visų pagrįstų priemonių.\n\n2. Skiriant baudą, atsakomybę lengvinančios aplinkybės yra šios:\n\n1) orlaivių naudotojas, oro uostą valdanti įmonė ar aviacinių degalų tiekėjas savo noru atlygino padarytus nuostolius ir (ar) pašalino padarytą žalą;\n\n2) orlaivių naudotojas ar aviacinių degalų tiekėjas pats per įmanomai trumpiausią laiką, bet ne vėliau kaip iki ataskaitų pagal Reglamento (ES) 2023/2405 8 ir 10 straipsnių nuostatas pateikimo dienos pranešė atsakingoms institucijoms apie nepasiektą reikalaujamą tvarių aviacinių degalų kiekį per ataskaitinį laikotarpį;\n\n3) atsakomybę lengvinančios aplinkybės, nurodytos šio įstatymo 33 straipsnio 2 dalies  1–3 punktuose.\n\n3. LTSA, taikydama atsakomybę už Reglamento (ES) 2023/2405 pažeidimus, atsakomybę lengvinančiomis aplinkybėmis gali pripažinti ir kitas šiame įstatyme nenurodytas aplinkybes.\n\n4. Skiriant baudą, atsakomybę sunkinančios aplinkybės yra šios:\n\n1) Reglamento (ES) 2023/2405 pažeidimas yra padarytas pakartotinai nepraėjus 2 metams nuo LTSA sprendimo, kuriuo orlaivių naudotojui, oro uostą valdančiai įmonei ar aviacinių degalų tiekėjui paskirta bauda už Reglamento (ES) 2023/2405 pažeidimus, įsiteisėjimo dienos;\n\n2) orlaivių naudotojas, oro uostą valdanti įmonė ar aviacinių degalų tiekėjas tęsė pažeidimą, nepaisydamas LTSA nurodymo nutraukti neteisėtą veiklą;\n\n3) atsakomybę sunkinančios aplinkybės, nurodytos šio įstatymo 33 straipsnio 3 dalies 1 ir 2 punktuose.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo papildymas 333 straipsniu",
      "content": "Papildyti Įstatymo aštuntąjį skirsnį 333 straipsniu:\n\n„333 straipsnis. Baudų už Reglamento (ES) 2023/2405 pažeidimus skyrimo bendrosios nuostatos\n\n1. LTSA tiria ir nagrinėja šio įstatymo 331 straipsnyje nurodytus Reglamento (ES) 2023/2405 pažeidimus ir skiria šiame straipsnyje nurodytas baudas vadovaudamasi Reglamentu (ES) 2023/2405, šiuo įstatymu, LTSA direktoriaus tvirtinamomis Reglamento (ES) 2023/2405 pažeidimų nustatymo ir tyrimo, baudų už Reglamento (ES) 2023/2405 pažeidimus apskaičiavimo ir skyrimo taisyklėmis ir tvarių aviacinių degalų ir sintetinių aviacinių degalų kainų Europos Sąjungos aviacinių degalų rinkoje nustatymo metodika, pateikta Europos Komisijos parengtose Reglamento (ES) 2023/2405 12 straipsnyje numatytų baudų nustatymo rekomendacijose.\n\n2. Orlaivių naudotojui, oro uostą valdančiai įmonei ar aviacinių degalų tiekėjui taikant atsakomybę už Reglamento (ES) 2023/2405 pažeidimus, atsižvelgiama į:\n\n1) pažeidimo pavojingumą;\n\n2) pažeidimo trukmę;\n\n3) atsakomybę lengvinančias ir (ar) sunkinančias aplinkybes.\n\n3. LTSA šiame įstatyme numatytas baudas už Reglamento (ES) 2023/2405 pažeidimus skiria ne vėliau kaip per 3 metus nuo pažeidimo padarymo dienos, o tęstinio pažeidimo atveju – ne vėliau kaip per 3 metus nuo jo paaiškėjimo dienos.\n\n4. Baudos, skiriamos už Reglamento (ES) 2023/2405 pažeidimus, dydis mažinamas nuo šio įstatymo 331 straipsnyje nurodyto baudos intervalo vidurkio, jeigu yra atsakomybę lengvinančių aplinkybių, arba didinamas, jeigu yra atsakomybę sunkinančių aplinkybių. Kai yra atsakomybę lengvinančių ir sunkinančių aplinkybių, baudos dydis nustatomas atsižvelgiant į šių aplinkybių kiekį ir reikšmingumą.\n\n5. LTSA direktorius tvirtina Reglamento (ES) 2023/2405 pažeidimų nustatymo ir tyrimo, baudų už Reglamento (ES) 2023/2405 pažeidimus apskaičiavimo ir skyrimo taisykles.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 334 straipsniu",
      "content": "Papildyti Įstatymo aštuntąjį skirsnį 334 straipsniu:\n\n„334 straipsnis. Šiame įstatyme nurodytų Reglamento (ES) 2023/2405 pažeidimų nagrinėjimo tvarka\n\n1. Reglamento (ES) 2023/2405 pažeidimai LTSA nagrinėjami rašytinio proceso tvarka, išskyrus atvejus, kai yra gautas dėl Reglamento (ES) 2023/2405 pažeidimo atsakomybėn traukiamo orlaivių naudotojo, oro uostą valdančios įmonės ar aviacinių degalų tiekėjo (toliau kartu šiame straipsnyje – subjektas) vadovo ar jo įgalioto atstovo prašymas pažeidimą nagrinėti žodinio proceso tvarka, arba LTSA iniciatyva, kai būtina išklausyti nagrinėjant pažeidimą dalyvaujančių asmenų paaiškinimus žodžiu ar kitais atvejais, kai pažeidimas gali būti geriau išnagrinėtas žodinio proceso tvarka.\n\n2. Ne vėliau kaip prieš 14 kalendorinių dienų iki Reglamento (ES) 2023/2405 pažeidimo nagrinėjimo dienos LTSA registruotąja pašto siunta praneša dėl pažeidimo atsakomybėn traukiamam subjektui apie galimą pažeidimą, pažeidimo nagrinėjimo datą, laiką, vietą, rašytinio proceso tvarką, pareigą iki nagrinėjimo pateikti turimus su nagrinėjamu pažeidimu susijusius įrodymus, teisę susipažinti su LTSA pateikta tyrimo medžiaga, išskyrus medžiagą, kuri sudaro valstybės, tarnybos, komercinę ar profesinę paslaptį, teisę rašytinio proceso tvarka pateikti reikiamus paaiškinimus ir šių paaiškinimų pateikimo terminus. Atsakomybėn traukiamo subjekto vadovo ar jo įgalioto atstovo, kuris yra tinkamai informuotas apie pažeidimo nagrinėjimo vietą ir laiką, neatvykimas į pažeidimo nagrinėjimo žodinio proceso tvarka vietą nekliudo nagrinėti pažeidimo.\n\n3. Dėl Reglamento (ES) 2023/2405 pažeidimo atsakomybėn traukiamo subjekto vadovas ar jo įgaliotas atstovas pažeidimo nagrinėjimo metu turi teisę susipažinti su surinkta tyrimo medžiaga, išskyrus medžiagą, kuri sudaro valstybės, tarnybos, komercinę ar profesinę paslaptį, daryti šios medžiagos išrašus, duoti paaiškinimus, pateikti prašymus, teikti įrodymus, apskųsti LTSA priimtus sprendimus.\n\n4. Išnagrinėjusi Reglamento (ES) 2023/2405 pažeidimą, LTSA priima vieną iš šių sprendimų:\n\n1) skirti šio įstatymo 331 straipsnyje nustatytą baudą ir įpareigoti pažeidėją ištaisyti padarytą pažeidimą;\n\n2) neskirti šio įstatymo 331 straipsnio 1 dalyje nustatytos baudos šio įstatymo 332 straipsnio 1 dalyje nurodytu pagrindu;\n\n3) neskirti šio įstatymo 331 straipsnyje nustatytos baudos, nenustačius pažeidimo.\n\n5. LTSA sprendimai ne vėliau kaip per 3 darbo dienas nuo jų priėmimo dienos registruotąja pašto siunta išsiunčiami subjektams, dėl kurių jie priimti.“"
    },
    {
      "provision_ref": "art13",
      "section": "13",
      "title": "13 straipsnis. Įstatymo papildymas 335 straipsniu",
      "content": "Papildyti Įstatymo aštuntąjį skirsnį 335 straipsniu:\n\n„335 straipsnis. LTSA sprendimų dėl Reglamento (ES) 2023/2405 pažeidimų apskundimas\n\n1. LTSA sprendimai dėl baudų už Reglamento (ES) 2023/2405 pažeidimus skyrimo per 30 kalendorinių dienų nuo sprendimo priėmimo dienos gali būti skundžiami Administracinių bylų teisenos įstatymo nustatyta tvarka.\n\n2. Kreipimasis į teismą nesustabdo sprendimų vykdymo, jeigu teismas nenustato kitaip.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 336 straipsniu",
      "content": "Papildyti Įstatymo aštuntąjį skirsnį 336 straipsniu:\n\n„336 straipsnis. LTSA sprendimų vykdymas\n\n1. LTSA sprendimu paskirtos baudos į valstybės biudžetą sumokamos ne vėliau kaip per 30 kalendorinių dienų nuo sprendimo įsigaliojimo dienos, o apskundus sprendimą – ne vėliau kaip per 30 kalendorinių dienų nuo teismo sprendimo, kuriuo skundas atmestas, įsiteisėjimo dienos.\n\n2. LTSA sprendimas, kuriuo skiriama bauda, yra vykdomasis dokumentas, vykdomas Civilinio proceso kodekso nustatyta tvarka. LTSA sprendimas pateikiamas vykdyti ne vėliau kaip per 3 metus nuo jo priėmimo dienos. Šis terminas pratęsiamas tokiam laikui, kokiam teismo sprendimu buvo sustabdytas LTSA sprendimo skirti baudą vykdymas.\n\n3. Lėšos, gaunamos už Reglamento (ES) 2023/2405 pažeidimus, skiriamos moksliniams tyrimams ir tvarių aviacinių degalų gamybos ir panaudojimo arba mechanizmų, leidžiančių sumažinti tvarių aviacinių degalų ir tradicinių aviacinių degalų kainų skirtumus, kūrimo ir kompetencijų ugdymo inovacijų projektams remti.“"
    },
    {
      "provision_ref": "art15",
      "section": "15",
      "title": "15 straipsnis. 35 straipsnio pakeitimas",
      "content": "Pripažinti netekusia galios 35 straipsnio 7 dalį."
    },
    {
      "provision_ref": "art16",
      "section": "16",
      "title": "16 straipsnis. Įstatymo priedo pakeitimas",
      "content": "Papildyti Įstatymo priedą 5 punktu:\n\n„5. 2023 m. spalio 18 d. Europos Parlamento ir Tarybos reglamentas (ES) 2023/2405 dėl vienodų sąlygų darniajam oro transportui užtikrinimo (iniciatyva „ReFuelEU aviation“).“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. gruodžio 15 d.\n\n2. Lietuvos transporto saugos administracijos direktorius iki 2025 m. gruodžio 14 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
