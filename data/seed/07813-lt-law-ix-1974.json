{
  "id": "lt-law-ix-1974",
  "type": "statute",
  "title": "Lietuvos Respublikos įstatymas dėl Konvencijos dėl elektroninių nusikaltimų ratifikavimo",
  "short_name": "IX-1974",
  "status": "in_force",
  "issued_date": "2004-01-22",
  "in_force_date": "2004-03-07",
  "url": "https://e-tar.lt/portal/lt/legalAct/TAR.3CA71645FF6A",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2003 m. gruodžio 8 d. dekretą Nr. 310, ratifikuoja su išlygomis ir pareiškimais Konvenciją dėl elektroninių nusikaltimų, priimtą 2001 m. lapkričio 23 d. Budapešte."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlygos",
      "content": "1. Vadovaudamasis Konvencijos 42 straipsniu ir 4 straipsnio 2 dalimi, Lietuvos Respublikos Seimas pareiškia, kad už Konvencijos 4 straipsnyje nurodytų veikų padarymą baudžiamoji atsakomybė atsiranda padarius didelę žalą.\n\n2. Vadovaudamasis Konvencijos 42 straipsniu ir 29 straipsnio 4 dalimi, Lietuvos Respublikos Seimas pareiškia, kad Lietuvos Respublika pasilieka teisę atsisakyti vykdyti prašymą išsaugoti duomenis, jeigu yra pagrindas manyti, kad atskleidimo metu pažeidimas, kurio pagrindu prašoma išsaugoti duomenis, nebus laikomas nusikaltimu pagal Lietuvos Respublikos įstatymus."
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos pareiškimai",
      "content": "1. Vadovaudamasis Konvencijos 40 ir 2 straipsniais, Lietuvos Respublikos Seimas pareiškia, kad už Konvencijos 2 straipsnyje nurodytos veikos padarymą baudžiamoji atsakomybė atsiranda neteisėtai prisijungus prie visos ar dalies kompiuterinės sistemos, pažeidžiant kompiuterio ar kompiuterinio tinklo apsaugos priemones.\n\n2. Vadovaudamasis Konvencijos 24 straipsnio 7 dalies a punktu, Lietuvos Respublikos Seimas pareiškia, kad Teisingumo ministerija ir Generalinė prokuratūra skiriamos atsakingomis institucijomis Konvencijos 24 straipsnio 7 dalies a punkte nurodytoms funkcijoms atlikti.\n\n3. Vadovaudamasis Konvencijos 27 straipsnio 2 dalies a punktu, Lietuvos Respublikos Seimas pareiškia, kad Teisingumo ministerija ir Generalinė prokuratūra skiriamos centrinėmis įstaigomis Konvencijos 27 straipsnyje nurodytoms funkcijoms atlikti.\n\n4. Vadovaudamasis Konvencijos 35 straipsnio 1 dalimi, Lietuvos Respublikos Seimas pareiškia, kad Policijos departamentas prie Vidaus reikalų ministerijos skiriamas kompetentinga įstaiga Konvencijos 35 straipsnyje nurodytoms funkcijoms atlikti.\n\n5. Vadovaudamasis Konvencijos 40 straipsniu ir 27 straipsnio 9 dalies e punktu, Lietuvos Respublikos Seimas pareiškia, kad, siekiant veiksmingumo, Konvencijos 27 straipsnio 9 dalyje nurodyti savitarpio pagalbos prašymai turi būti siunčiami centrinei įstaigai."
    },
    {
      "provision_ref": "art4",
      "section": "4",
      "title": "4 straipsnis. Techninės įrangos naudojimas",
      "content": "Valstybės saugumo departamentas sudaro sąlygas Policijos departamentui prie Vidaus reikalų ministerijos naudotis Valstybės saugumo departamento turima technine įranga, reikalinga Policijos departamentui prie Vidaus reikalų ministerijos atlikti Konvencijoje numatytas funkcijas. Tokios techninės įrangos naudojimo tvarką per tris mėnesius nuo šio Įstatymo įsigaliojimo nustato Valstybės saugumo departamento generalinis direktorius kartu su Lietuvos policijos generaliniu komisaru.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
