{
  "id": "lt-law-x-1071",
  "type": "statute",
  "title": "Lietuvos Respublikos muitinės įstatymo 80 straipsnio pakeitimo ir priedo pakeitimo ir papildymo įstatymas",
  "short_name": "X-1071",
  "status": "in_force",
  "issued_date": "2007-04-03",
  "in_force_date": "2007-04-19",
  "url": "https://e-tar.lt/portal/lt/legalAct/TAR.FCCFF543E3CE/wTWdcMXNcs",
  "provisions": [
    {
      "provision_ref": "art1",
      "section": "1",
      "title": "1 straipsnis. 80 straipsnio 1 ir 4 dalių pakeitimas",
      "content": "1. Pakeisti 80 straipsnio 1 dalį ir ją išdėstyti taip:\n\n„1. Intelektinės nuosavybės teisių subjektų, nurodytų Intelektinės nuosavybės apsaugos reglamento 2 straipsnio 2 dalyje ir Intelektinės nuosavybės apsaugos reglamentą įgyvendinančio reglamento 1 straipsnyje, prašymai dėl muitinės priežiūros priemonių taikymo šių asmenų teisėms apsaugoti Intelektinės nuosavybės apsaugos reglamento 5 straipsnio ir Intelektinės nuosavybės apsaugos reglamentą įgyvendinančio reglamento 3 straipsnio nustatyta tvarka teikiami Muitinės departamentui.“\n\n2. Pakeisti 80 straipsnio 4 dalį ir ją išdėstyti taip:\n\n„4. Jeigu muitinio tikrinimo metu paaiškėja, kad yra pagrindas manyti, jog tikrinamos prekės yra pagamintos pažeidžiant intelektinės nuosavybės teises, be intelektinės nuosavybės teisių subjekto prašymo taikomos Intelektinės nuosavybės apsaugos reglamento 4 straipsnio ir Intelektinės nuosavybės apsaugos reglamentą įgyvendinančio reglamento 5 straipsnio nuostatos. Muitinė, prieš pateikdama intelektinės nuosavybės teisių subjektui pranešimą apie spėjamą jo teisių pažeidimą, Muitinės departamento generalinio direktoriaus nustatyta tvarka gali prašyti intelektinės nuosavybės teisių subjekto pateikti informaciją, reikalingą kilusių įtarimų pagrįstumui įvertinti. Prašydama pateikti tokią informaciją, muitinė intelektinės nuosavybės teisių subjektui gali pateikti tik informaciją apie faktinį arba spėjamą prekių kiekį ir jų rūšį.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo priedo pakeitimas ir papildymas",
      "content": "1. Pakeisti Įstatymo priedo 5 punktą ir jį išdėstyti taip:\n\n„5. 1987 m. liepos 23 d. Tarybos reglamentas (EEB) Nr. 2658/87 dėl tarifų ir statistinės nomenklatūros bei dėl Bendrojo muitų tarifo (OL 2004 m. specialusis leidimas, 2 skyrius, 2 tomas, p. 382) (su paskutiniais pakeitimais, padarytais 2006 m. birželio 29 d. Tarybos reglamentu (EB) Nr. 996/2006 (OL 2006 L 179, p. 26) (Įstatyme – Bendrojo muitų tarifo reglamentas).“\n\n2. Pakeisti Įstatymo priedo 8 punktą ir jį išdėstyti taip:\n\n„8. 1992 m. spalio 12 d. Tarybos reglamentas (EEB) Nr. 2913/92, nustatantis Bendrijos muitinės kodeksą (OL 2004 m. specialusis leidimas, 2 skyrius, 4 tomas, p. 307) (su paskutiniais pakeitimais, padarytais 2005 m. balandžio 13 d. Europos Parlamento ir Tarybos reglamentu (EB) Nr. 648/2005 (OL 2005 L 117, p. 13) (Įstatyme – Bendrijos muitinės kodeksas).“\n\n3. Pakeisti Įstatymo priedo 9 punktą ir jį išdėstyti taip:\n\n„9. 1993 m. liepos 2 d. Komisijos reglamentas (EEB) Nr. 2454/93, išdėstantis Tarybos reglamento (EEB) Nr. 2913/92, nustatančio Bendrijos muitinės kodeksą, įgyvendinimo nuostatas (OL 2004 m. specialusis leidimas, 2 skyrius, 6 tomas, p. 3) (su paskutiniais pakeitimais, padarytais 2006 m. kovo 8 d. Komisijos reglamentu (EB) Nr. 402/2006 (OL 2006 L 70, p. 35) (Įstatyme – Bendrijos muitinės kodekso įgyvendinimo nuostatos).“\n\n4. Papildyti Įstatymo priedą 13 punktu:\n\n„13. 2004 m. spalio 21 d. Komisijos reglamentas (EB) Nr. 1891/2004, nustatantis Tarybos reglamento (EB) Nr. 1383/2003 dėl muitinės priežiūros priemonių, taikomų prekėms, kurios, kaip įtariama, pagamintos pažeidžiant tam tikras intelektinės nuosavybės teises, ir priemonių, kurių turi būti imamasi prekių atžvilgiu nustačius, kad jos pagamintos pažeidžiant tokias teises, įgyvendinimo nuostatas (OL 2004 L 328, p. 16) (Įstatyme – Intelektinės nuosavybės apsaugos reglamentą įgyvendinantis reglamentas).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
