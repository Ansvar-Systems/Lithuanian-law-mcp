{
  "id": "lt-law-xiii-3395",
  "type": "statute",
  "title": "Lietuvos Respublikos socialinio draudimo pensijų įstatymo Nr. I-549 23 ir 54 straipsnių pakeitimo įstatymo Nr. XIII-3203 pakeitimo įstatymas",
  "short_name": "XIII-3395",
  "status": "in_force",
  "issued_date": "2020-11-10",
  "in_force_date": "2020-11-19",
  "url": "https://e-tar.lt/portal/lt/legalAct/b3173f8029a511eb932eb1ed7f923910/AaBtIMExgx",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos socialinio draudimo pensijų įstatymo Nr. I-549 23 ir 54 straipsnių pakeitimo įstatymo Nr. XIII-3203 nauja redakcija",
      "content": "Pakeisti Lietuvos Respublikos socialinio draudimo pensijų įstatymo Nr. I-549 23 ir 54 straipsnių pakeitimo įstatymą Nr. XIII-3203 ir jį išdėstyti taip:\n\n„LIETUVOS RESPUBLIKOS\nSOCIALINIO DRAUDIMO PENSIJŲ ĮSTATYMO NR. I-549 23 IR 54 STRAIPSNIŲ PAKEITIMO ĮSTATYMO NR. XIII-3203 PAKEITIMO\nĮSTATYMAS"
    },
    {
      "provision_ref": "art1",
      "section": "1",
      "title": "1 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Socialinio draudimo pensijų apskaičiavimas asmeniui, gavusiam išankstinę senatvės pensiją\n\n1. Skiriant netekto darbingumo pensiją asmeniui, gavusiam išankstinę senatvės pensiją, netekto darbingumo pensijos dydis apskaičiuojamas šio įstatymo nustatyta tvarka ir nemažinamas dėl to, kad asmuo gavo išankstinę senatvės pensiją.\n\n2. Skiriant senatvės pensiją asmeniui, gavusiam išankstinę senatvės pensiją, senatvės pensijos dydis apskaičiuojamas pagal šio įstatymo 17 ir 18 straipsnius ir mažinamas dydžiu, kuris lygus 0,32 procento šios pensijos, padauginto iš visų mėnesių, kuriais asmuo gavo išankstinę senatvės pensiją, skaičiaus. Senatvės pensijos dydis nemažinamas, jeigu išankstinę senatvės pensiją asmuo gavo ne ilgiau kaip 3 metus ir jo stažas, skiriant išankstinę senatvės pensiją įskaitytas pagal šį įstatymą ir Europos Sąjungos socialinės apsaugos sistemų koordinavimo reglamentų nuostatas, yra ne mažesnis kaip:\n\n1) 2021 m. ir anksčiau – 40 metų;\n\n2) 2022 m. – 40 metų 3 mėnesiai;\n\n3) 2023 m. – 40 metų 6 mėnesiai;\n\n4) 2024 m. – 40 metų 9 mėnesiai;\n\n5) 2025 m. – 41 metai;\n\n6) 2026 m. – 41 metai 3 mėnesiai;\n\n7) 2027 m. – 41 metai 6 mėnesiai;\n\n8) 2028 m. – 41 metai 9 mėnesiai;\n\n9) 2029 m. – 42 metai;\n\n10) 2030 m. – 42 metai 3 mėnesiai;\n\n11) 2031 m. ir vėliau – 42 metai 6 mėnesiai.\n\n3. Išankstinę senatvės pensiją gavusiam asmeniui, kuriam sukakus senatvės pensijos amžių mokama senatvės pensija neįgaliajam, šio įstatymo 34 straipsnyje nustatyta tvarka apskaičiuotos senatvės pensijos neįgaliajam bendroji ir individualioji dalys mažinamos dydžiu, kuris lygus 0,32 procento šios pensijos, padauginto iš visų mėnesių, kuriais asmuo gavo išankstinę senatvės pensiją, skaičiaus. Senatvės pensijos neįgaliajam dydis nemažinamas, jeigu išankstinę senatvės pensiją asmuo gavo ne ilgiau kaip 3 metus ir jo stažas, skiriant išankstinę senatvės pensiją įskaitytas pagal šį įstatymą ir Europos Sąjungos socialinės apsaugos sistemų koordinavimo reglamentų nuostatas, yra ne mažesnis, kaip nurodytas šio straipsnio 2 dalyje.“"
    },
    {
      "provision_ref": "art2",
      "section": "2",
      "title": "2 straipsnis. 54 straipsnio pakeitimas",
      "content": "Pakeisti 54 straipsnio 2 dalį ir ją išdėstyti taip:\n\n„2. Kai senatvės pensijos amžių sukanka asmuo, kuriam buvo mokama iki šio įstatymo įsigaliojimo paskirta išankstinė senatvės pensija, ir po jos skyrimo asmuo buvo draudžiamas pensijų socialiniu draudimu arba išankstinės senatvės pensijos mokėjimas buvo sustabdytas, senatvės pensija jam apskaičiuojama pagal šio įstatymo nuostatas, taikant išankstinės senatvės pensijos metu galiojusius būtinojo stažo reikalavimus senatvės pensijai skirti, ir mažinama šio įstatymo 23 straipsnio 2 dalyje nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2021 m. sausio 1 d.\n\n2. Įsigaliojus šiam įstatymui:\n\n1) nuo 2021 m. sausio 1 d. dėl išankstinės pensijos gavimo nemažinamos iki 2020 m. gruodžio 31 d. paskirtos socialinio draudimo senatvės pensijos ir senatvės amžių sukakusiems asmenims mokamos socialinio draudimo netekto darbingumo (invalidumo) pensijos, jeigu šių pensijų gavėjai išankstinę senatvės pensiją gavo ne ilgiau kaip 3 metus ir jų stažas, skiriant išankstinę senatvės pensiją įskaitytas pagal Lietuvos Respublikos socialinio draudimo pensijų įstatymą ir Europos Sąjungos socialinės apsaugos sistemų koordinavimo reglamentų nuostatas, yra ne mažesnis kaip 40 metų;\n\n2) iki šio įstatymo įsigaliojimo paskirtos socialinio draudimo senatvės pensijos, senatvės pensijos neįgaliajam ir senatvės amžių sukakusiems asmenims mokamos socialinio draudimo netekto darbingumo (invalidumo) pensijos, kurių dydį apskaičiuojant taikytas mažinimas po 0,4 procento už kiekvieną išankstinės pensijos gavimo mėnesį, perskaičiuojamos taikant mažinimą po 0,32 procento už kiekvieną išankstinės pensijos gavimo mėnesį;\n\n3) iki šio įstatymo įsigaliojimo paskirtos socialinio draudimo našlaičių pensijos, kurių dydis apskaičiuotas pagal mirusiojo gautos senatvės, senatvės pensijos neįgaliajam ar netekto darbingumo (invalidumo) pensijos dydį, sumažintą dėl išankstinės pensijos gavimo, perskaičiuojamos nustatant naują mirusiajam galėjusios priklausyti atitinkamos rūšies pensijos dydį pagal šio įstatymo nuostatas;\n\n4) pagal šios dalies 1, 2 ir 3 punktus perskaičiuotos socialinio draudimo senatvės, senatvės pensijos neįgaliajam, netekto darbingumo (invalidumo) ir našlaičių pensijos jų gavėjams pradedamos mokėti ne vėliau kaip iki 2021 m. kovo 31 d., kartu su naujo dydžio socialinio draudimo senatvės, netekto darbingumo (invalidumo) ar našlaičių pensija išmokant pensijos nepriemoką, susidariusią perskaičiavus atitinkamos rūšies pensiją nuo 2021 m. sausio 1 d.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
