{
  "id": "lt-law-xi-875",
  "type": "statute",
  "title": "Lietuvos Respublikos finansinių priemonių rinkų įstatymo 2, 3, 10, 22, 32, 47, 55, 62, 64, 68, 71, 72, 73, 85, 86, 87, 95, 96 straipsnių pakeitimo ir papildymo ir Įstatymo papildymo 96-1 straipsniu įstatymas",
  "short_name": "XI-875",
  "status": "in_force",
  "issued_date": "2010-06-03",
  "in_force_date": "2010-06-19",
  "url": "https://e-tar.lt/portal/lt/legalAct/TAR.43F09977EBC0",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 dalies pakeitimas",
      "content": "Pakeisti 2 straipsnio 2 dalį ir ją išdėstyti taip:\n\n„2. Kai kurie šio įstatymo reikalavimai šiame įstatyme nustatytais atvejais mutatis mutandis taikomi licencijuotoms kredito įstaigoms, teikiančioms investicines paslaugas ir (arba) vykdančioms investicinę veiklą (toliau – kredito įstaigos).“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio papildymas ir pakeitimas",
      "content": "1. Papildyti 3 straipsnio 1 dalį 3 punktu:\n\n„3) daugiašalės prekybos sistemos atžvilgiu – ta valstybė narė, kurioje yra registruota daugiašalės prekybos sistemos operatoriaus buveinė. Jeigu kitoje valstybėje narėje įsteigtas daugiašalės prekybos sistemos operatorius pagal tos valstybės narės teisę neturi registruotos buveinės, – ta valstybė narė, kurioje yra daugiašalės prekybos sistemos operatoriaus buveinė.“\n\n2. Pakeisti 3 straipsnio 10 dalį ir ją išdėstyti taip:\n\n„10. Finansų maklerio įmonės vadovai:\n\n1) administracijos vadovas;\n\n2) valdybos nariai;\n\n3) stebėtojų tarybos nariai.“\n\n3. 3 straipsnio 25 dalyje vietoj žodžio „cirkuliuojantys“ įrašyti „galintys cirkuliuoti“ ir šią dalį išdėstyti taip:\n\n„25. Perleidžiamieji vertybiniai popieriai – kapitalo rinkoje galintys cirkuliuoti vertybiniai popieriai (išskyrus mokėjimo priemones), įskaitant, bet neapsiribojant šiais vertybiniais popieriais:\n\n1) bendrovių akcijos ir kiti vertybiniai popieriai, lygiaverčiai bendrovių, partnerystės pagrindu veikiančių bendrijų ir kitų subjektų akcijoms, taip pat depozitoriumo pakvitavimai dėl akcijų;\n\n2) obligacijos ir kitų formų ne nuosavybės vertybiniai popieriai, įskaitant depozitoriumo pakvitavimus dėl ne nuosavybės vertybinių popierių;\n\n3) kiti vertybiniai popieriai, suteikiantys teisę įsigyti ar perleisti perleidžiamuosius vertybinius popierius arba lemiantys piniginius atsiskaitymus, nustatomus atsižvelgiant į perleidžiamuosius vertybinius popierius, valiutas, palūkanų normas, pajamingumą, biržos prekes arba kitus indeksus ar priemones.“\n\n4. Pakeisti 3 straipsnio 19 dalį ir ją išdėstyti taip:\n\n„19. Nepriekaištingos reputacijos asmenys – tai fiziniai ir juridiniai asmenys:\n\n1) kurie nėra teisti už labai sunkų ar sunkų nusikaltimą arba nusikaltimą ar nusižengimą finansų sistemai, ekonomikai ir verslo tvarkai, nuosavybei, turtinėms teisėms ir turtiniams interesams;\n\n2) kurie nėra teisti už šios dalies 1 punkte nenumatytą nusikaltimą ar nusižengimą arba kurių teistumas yra išnykęs ar panaikintas;\n\n3) nepiktnaudžiaujantys alkoholiu, narkotinėmis, toksinėmis arba psichotropinėmis medžiagomis;\n\n4) kurių valdymo organų nariai ir šį juridinį asmenį kontroliuojantys fiziniai ir juridiniai asmenys yra nepriekaištingos reputacijos;\n\n5) jeigu nėra kitų reikšmingų aplinkybių, dėl kurių asmens reputacija negali būti laikoma nepriekaištinga.“\n\n4. Papildyti 3 straipsnį 43 dalimi:\n\n„43. Viešas paskelbimas – informacijos skelbimas, teikimas Vertybinių popierių komisijos interneto tinklalapyje, jeigu šis įstatymas nenumato kitaip.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 1 ir 4 dalių pakeitimas",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Fizinis ar juridinis asmuo arba kartu veikiantys asmenys, nusprendę tiesiogiai ar netiesiogiai įsigyti arba tiesiogiai ar netiesiogiai padidinti turimą finansų maklerio įmonės akcijų paketą (toliau šiame straipsnyje – įsigyjantis asmuo), jeigu dėl planuojamo įmonės akcijų paketo padidinimo asmeniui priklausančių balsavimo teisių ar įstatinio kapitalo dalis pasiektų ar peržengtų didėjimo tvarka 20, 30 ar 50 procentų arba įmonė taptų to juridinio asmens dukterine įmone (toliau šiame straipsnyje – siūlomas įsigijimas), turi gauti Vertybinių popierių komisijos sprendimą neprieštarauti siūlomam įsigijimui. Tokio reikalavimo nesilaikymas nepadaro sandorio negaliojančio, tačiau sukelia šio straipsnio 23 dalyje nustatytas pasekmes. Kartu veikiančiais asmenimis šiame straipsnyje laikomi du ar daugiau asmenų, kurie, remdamiesi savo aiškiai sudarytu ar numanomu žodiniu ar rašytiniu susitarimu, įgyvendina ar siekia įgyvendinti savo teises, suteikiamas turimo finansų maklerio įmonės akcijų paketo.“\n\n2. 10 straipsnio 4 dalyje po žodžio „nusprendęs“ įrašyti žodžius „tiesiogiai ar netiesiogiai“ ir šią dalį išdėstyti taip:\n\n„4. Asmuo, nusprendęs tiesiogiai ar netiesiogiai perleisti arba sumažinti jam priklausantį finansų maklerio įmonės akcijų paketą, jei dėl planuojamo įmonės akcijų netekimo asmeniui priklausančių balsavimo teisių ar įstatinio kapitalo dalis pasiektų ar peržengtų mažėjimo tvarka 20, 30 ar 50 procentų arba įmonė nustotų būti to juridinio asmens dukterine įmone, turi pateikti Vertybinių popierių komisijai rašytinį pranešimą ir nurodyti ketinamo perleisti arba sumažinti finansų maklerio įmonės akcijų paketo dydį.“"
    },
    {
      "provision_ref": "art4",
      "section": "4",
      "title": "4 straipsnis. 22 straipsnio 10 dalies 1 punkto pakeitimas",
      "content": "Pakeisti 22 straipsnio 10 dalies 1 punktą ir jį išdėstyti taip:\n\n„1) investicinės paslaugos yra teikiamos dėl akcijų, įtrauktų į prekybą reguliuojamoje rinkoje arba lygiavertėje rinkoje trečiojoje šalyje, taip pat pinigų rinkos priemonių, obligacijų ar kitokių įsiskolinimą patvirtinančių finansinių priemonių, išskyrus obligacijas ir kitas įsiskolinimą patvirtinančias priemones, kurios turi išvestinių finansinių priemonių požymių, suderintųjų kolektyvinio investavimo subjektų išleistų vertybinių popierių ir kitų nesudėtingų finansinių priemonių;“."
    },
    {
      "provision_ref": "art5",
      "section": "5",
      "title": "5 straipsnis. 32 straipsnio pakeitimas ir papildymas",
      "content": "1. Pakeisti 32 straipsnio 2 dalį ir ją išdėstyti taip:\n\n„2. Finansų maklerio įmonės ir rinkos operatoriai, administruojantys daugiašalę prekybos sistemą, privalo Vertybinių popierių komisijos nustatyta tvarka ir forma pranešti jai apie nustatytus šiurkščius sistemos taisyklių pažeidimus, nesąžiningos prekybos sąlygas ir piktnaudžiavimo rinka atvejus. Finansų maklerio įmonės ir rinkos operatoriai, administruojantys daugiašalę prekybos sistemą, privalo nedelsdami pateikti Vertybinių popierių komisijai informaciją, susijusią su galimais pažeidimais, taip pat visokeriopai bendradarbiauti tiriant galimo piktnaudžiavimo rinka toje sistemoje atvejus.“\n\n2. Papildyti 32 straipsnį nauja 3 dalimi:\n\n„3. Finansų maklerio įmonės ir rinkos operatoriai, administruojantys daugiašalę prekybos sistemą, Vertybinių popierių komisijos nustatyta tvarka ir patvirtinta forma privalo pateikti jai kasdienės prekybos ir kitą pasikeitusią informaciją apie sudarytus sandorius, pateiktus pavedimus, prekybos statistiką, informaciją apie finansines priemones, kurios yra įtrauktos į prekybą daugiašalėje prekybos sistemoje, skaičiuojamus finansinių priemonių indeksus ir daugiašalės prekybos sistemos narius.“\n\n3. Buvusią 32 straipsnio 3 dalį laikyti 4 dalimi."
    },
    {
      "provision_ref": "art6",
      "section": "6",
      "title": "6 straipsnis. 47 straipsnio 6 dalies pakeitimas",
      "content": "Pakeisti 47 straipsnio 6 dalį ir ją išdėstyti taip:\n\n„6. Vertybinių popierių komisija nustato reguliuojamos rinkos operatoriaus kapitalo reikalavimus ir lėšų investavimo apribojimus. Reguliuojamos rinkos operatorius privalo pateikti Vertybinių popierių komisijai jos nustatyta tvarka kapitalo pakankamumo skaičiavimo ataskaitą, finansines ataskaitas ir kitus Vertybinių popierių komisijos nustatytus dokumentus.“"
    },
    {
      "provision_ref": "art7",
      "section": "7",
      "title": "7 straipsnis. 55 straipsnio 1, 2 ir 4 dalių pakeitimas",
      "content": "1. Pakeisti 55 straipsnio 1 dalį ir ją išdėstyti taip:\n\n„1. Nepažeidžiant šio įstatymo 72 straipsnio 1 dalies 11 punkte nustatytos Vertybinių popierių komisijos teisės reikalauti sustabdyti arba nutraukti prekybą finansine priemone, reguliuojamos rinkos operatorius turi teisę sustabdyti arba nutraukti prekybą finansine priemone jo administruojamoje reguliuojamoje rinkoje ir (arba) daugiašalėje prekybos sistemoje, jeigu finansinė priemonė nebetenkina reguliuojamos rinkos ir (arba) daugiašalės prekybos sistemos taisyklėse nustatytų reikalavimų, išskyrus atvejus, kai prekybos sustabdymas arba nutraukimas galėtų padaryti didelės žalos investuotojų interesams arba sklandžiam rinkos veikimui.“\n\n2. Pakeisti 55 straipsnio 2 dalį ir ją išdėstyti taip:\n\n„2. Reguliuojamos rinkos operatorius, kuris sustabdo ar nutraukia prekybą finansine priemone toje reguliuojamoje rinkoje ir (arba) daugiašalėje prekybos sistemoje, privalo šį sprendimą paskelbti viešai ir perduoti su šiuo sprendimu susijusią informaciją Vertybinių popierių komisijai. Apie finansinių priemonių, kuriomis leista prekiauti reguliuojamoje rinkoje, prekybos sustabdymą ar nutraukimą Vertybinių popierių komisija praneša kitų valstybių narių priežiūros institucijoms.“\n\n3. Pakeisti 55 straipsnio 4 dalį ir ją išdėstyti taip:\n\n„4. Jeigu Vertybinių popierių komisija reikalauja sustabdyti ar nutraukti prekybą finansine priemone vienoje ar keliose reguliuojamose rinkose ir daugiašalėse prekybos sistemose, toks Vertybinių popierių komisijos sprendimas turi būti nedelsiant viešai paskelbtas. Apie sprendimą sustabdyti ar nutraukti prekybą finansine priemone, kuria leista prekiauti reguliuojamoje rinkoje, Vertybinių popierių komisija praneša kitų valstybių narių priežiūros institucijoms.“"
    },
    {
      "provision_ref": "art8",
      "section": "8",
      "title": "8 straipsnis. 62 straipsnio papildymas ir pakeitimas",
      "content": "1. Papildyti 62 straipsnį nauja 5 dalimi ir ją išdėstyti taip:\n\n„5. Emitento vadovams ir su jais glaudžiai susijusiems asmenims draudžiama sudaryti sandorius, išskyrus dovanojimo ir paveldėjimo sandorius, dėl jų vadovaujamo emitento vertybinių popierių ir dėl išvestinių ar kitų su tais vertybiniais popieriais susietų finansinių priemonių nuo ataskaitinio laikotarpio pabaigos iki ataskaitinio laikotarpio rezultatų paskelbimo, įskaitant rezultatų paskelbimo dieną, išskyrus atvejus, kai vykdomi išankstiniai įsipareigojimai, dėl kurių buvo sutarta anksčiau nei baigėsi ataskaitinis laikotarpis ar esant kitoms išskirtinėms aplinkybėms. Šioje dalyje vartojama sąvoka „ataskaitinis laikotarpis“ suprantama kaip laikotarpis, kuriam sudaromas įmonės metinių arba tarpinių finansinių ataskaitų rinkinys.“\n\n2. Buvusią 62 straipsnio 5 dalį laikyti 6 dalimi, šios dalies trečiame sakinyje po žodžio „pagrindais“ išbraukti žodžius „ir apie asmenis, susijusius su emitentu“ ir šią dalį išdėstyti taip:\n\n„6. Emitentas ar emitento vardu ar sąskaita veikiantis asmuo, kuris, atlikdamas įprastines tarnybines, profesines ar kitas pareigas, viešai neatskleistą informaciją atskleidžia bet kuriam trečiajam asmeniui, turi tuo pačiu metu (jei atskleidimas iš anksto neapgalvotas – tuoj pat po atskleidimo) veiksmingai paskelbti visą šią informaciją visuomenei. Šis reikalavimas netaikomas, jei informaciją sužinojęs asmuo privalo laikytis konfidencialumo pareigos, atsirandančios iš teisės aktų, įmonės įstatų ar sutarties. Emitentai ar asmenys, veikiantys emitentų vardu ar jų sąskaita, Vertybinių popierių komisijos nustatyta tvarka turi jai pranešti duomenis (įskaitant asmens kodus) apie asmenis, turinčius teisę sužinoti viešai neatskleistą informaciją darbo sutarčių ar kitokiais pagrindais.“\n\n3. Buvusias 62 straipsnio 6–10 dalis laikyti atitinkamai 7–11 dalimis."
    },
    {
      "provision_ref": "art9",
      "section": "9",
      "title": "9 straipsnis. 64 straipsnio pakeitimas ir papildymas",
      "content": "1. Pakeisti 64 straipsnio 1 dalį ir ją išdėstyti taip:\n\n„1. Finansinės priemonės fiksuojamos įrašais asmeninėse finansinių priemonių sąskaitose, tvarkomose Finansinių priemonių ir jų apyvartos apskaitos taisyklių nustatyta tvarka. Šias taisykles parengia Centrinis depozitoriumas ir patvirtina Vertybinių popierių komisija. Asmeninės sąskaitos atidaromos finansinių priemonių savininkų vardu.“\n\n2. Pakeisti 64 straipsnio 3 dalį ir ją išdėstyti taip:\n\n„3. Valstybėse narėse ar trečiosiose šalyse registruotų sąskaitų tvarkytojų klientų sąskaitos gali būti atidaromos sąskaitų tvarkytojų vardu, nurodant, kad jie veikia kaip sąskaitų tvarkytojai ir kad sąskaita yra atidaryta klientų naudai. Valstybių narių ar trečiųjų šalių sąskaitų tvarkytojai, kurių vardu yra atidarytos tokios sąskaitos, Vertybinių popierių komisijos ar Lietuvos centrinio vertybinių popierių depozitoriumo reikalavimu privalo nurodyti klientus, kurių naudai yra įgytos finansinės priemonės.“\n\n3. Papildyti 64 straipsnį nauja 4 dalimi:\n\n„4. Lietuvos Respublikoje registruotų sąskaitų tvarkytojų bendrosios klientų sąskaitos gali būti atidaromos sąskaitų tvarkytojų vardu pas kitą Lietuvos Respublikoje registruotą sąskaitų tvarkytoją, nurodant, kad jie veikia kaip sąskaitų tvarkytojai ir sąskaita yra atidaryta klientų naudai. Lietuvos Respublikoje registruoti sąskaitų tvarkytojai, kurių vardu yra atidarytos tokios sąskaitos, Vertybinių popierių komisijos ar Lietuvos centrinio vertybinių popierių depozitoriumo reikalavimu privalo nurodyti klientus, kurių naudai yra įgytos finansinės priemonės.“\n\n4. Buvusias 64 straipsnio 4 ir 5 dalis laikyti atitinkamai 5 ir 6 dalimis."
    },
    {
      "provision_ref": "art10",
      "section": "10",
      "title": "10 straipsnis. 68 straipsnio 1 dalies papildymas ir straipsnio papildymas 6 dalimi",
      "content": "1. Papildyti 68 straipsnio 1 dalį 13 punktu:\n\n„13) turėti tinkamų priemonių valdyti riziką, kuri būdinga Centrinio depozitoriumo veiklai, naudoti priemones ir sistemas veiklos rizikai nustatyti ir turėti veiksmingų priemonių potencialiai rizikai sumažinti;“.\n\n2. Papildyti 68 straipsnio 1 dalį 14 punktu:\n\n„14) turėti pakankamus finansinius išteklius, užtikrinančius tinkamą Centrinio depozitoriumo veikimą.“\n\n3. Papildyti 68 straipsnį 6 dalimi:\n\n„6. Vertybinių popierių komisija nustato Centrinio depozitoriumo kapitalo reikalavimus ir lėšų investavimo apribojimus. Centrinis depozitoriumas Vertybinių popierių komisijos nustatyta tvarka privalo pateikti kapitalo pakankamumo skaičiavimo ataskaitą, finansines ataskaitas ir kitus Vertybinių popierių komisijos nustatytus dokumentus.“"
    },
    {
      "provision_ref": "art11",
      "section": "11",
      "title": "11 straipsnis. 71 straipsnio 2 dalies 3 ir 4 punktų pakeitimas",
      "content": "1. Pakeisti 71 straipsnio 2 dalies 3 punktą ir jį išdėstyti taip:\n\n„3) reguliuojamoms rinkoms, finansų maklerio įmonėms, finansų patarėjo įmonėms, makleriams išduoda licencijas ar panaikina jų galiojimą;“.\n\n2. Pakeisti 71 straipsnio 2 dalies 4 punktą ir jį išdėstyti taip:\n\n„4) stebi, analizuoja, tikrina ir kitaip prižiūri finansų maklerio įmonių, finansų patarėjo įmonių, reguliuojamų rinkų ir jų narių, Centrinio depozitoriumo bei sąskaitų tvarkytojų veiklą;“."
    },
    {
      "provision_ref": "art12",
      "section": "12",
      "title": "12 straipsnis. 72 straipsnio pakeitimas ir papildymas",
      "content": "1. Pakeisti 72 straipsnio 1 dalies 5 punktą ir jį išdėstyti taip:\n\n„5) gauti informaciją apie elektroninių ryšių paslaugų abonentus ar registruotus elektroninių ryšių paslaugų naudotojus, su jais susijusius srauto duomenis ir elektroninių ryšių tinklais perduodamos informacijos turinį iš elektroninių ryšių tinklo ir (arba) paslaugų teikėjų;“.\n\n2. Pakeisti 72 straipsnio 1 dalies 10 punktą ir jį išdėstyti taip:\n\n„10) imtis kitų priemonių, užtikrinančių, kad finansų maklerio įmonės, finansų patarėjo įmonės, Centrinis depozitoriumas ir reguliuojamos rinkos nuolat laikytųsi šiame įstatyme ir kituose teisės aktuose nustatytų reikalavimų;“.\n\n3. Papildyti 72 straipsnio 1 dalį 15 punktu:\n\n„15) įpareigoti asmenis atkurti iki pažeidimo buvusią padėtį.“\n\n4. Papildyti 72 straipsnį nauja 2 dalimi:\n\n„2. Šio straipsnio 1 dalies 5 punkte nurodyta teisė gali būti įgyvendinta tik turint teismo leidimą. Teismo leidimas gaunamas šio įstatymo 85 straipsnio 4 dalyje nustatyta tvarka.“\n\n5. Buvusias 72 straipsnio 2 ir 3 dalis laikyti atitinkamai 3 ir 4 dalimis."
    },
    {
      "provision_ref": "art13",
      "section": "13",
      "title": "13 straipsnis. 73 straipsnio 4 dalies pakeitimas",
      "content": "Pakeisti 73 straipsnio 4 dalį ir ją išdėstyti taip:\n\n„4. Vertybinių popierių komisija organizuoja viešus ir uždarus posėdžius. Posėdžių tvarką nustato Vertybinių popierių komisijos darbo reglamentas.“"
    },
    {
      "provision_ref": "art14",
      "section": "14",
      "title": "14 straipsnis. 85 straipsnio pakeitimas ir papildymas",
      "content": "Pakeisti ir papildyti 85 straipsnį ir jį išdėstyti taip:\n\n„85 straipsnis. Vertybinių popierių komisijos teisės nagrinėjant finansinių priemonių rinkų veikimą reglamentuojančių norminių teisės aktų pažeidimus\n\n1. Vertybinių popierių komisija turi teisę organizuoti ir atlikti patikrinimus, kad nustatytų, ar laikomasi šio įstatymo ir jo pagrindu priimtų teisės aktų.\n\n2. Atlikdami patikrinimą, Vertybinių popierių komisijos pareigūnai turi teisę:\n\n1) gauti žodinius ar rašytinius asmenų, susijusių su tiriamais pažeidimais, paaiškinimus, reikalauti, kad šie asmenys atvyktų duoti paaiškinimų į patikrinimą atliekančio pareigūno tarnybines patalpas;\n\n2) pateikę tarnybinį pažymėjimą ir Vertybinių popierių komisijos ar jos įgalioto darbuotojo motyvuotą sprendimą, atlikti patikrinimą (reviziją), laisvai įeiti į finansų maklerio įmonių, kredito įstaigų, reguliuojamų rinkų operatorių, Centrinio depozitoriumo, emitentų, valdymo įmonių, finansų patarėjų įmonių, investicinių bendrovių patalpas, tikrinti dokumentus, darbuotojų užrašus, apskaitos registrus ir kitus patikrinimui reikalingus informacijos šaltinius, gauti jų kopijas ir išrašus, kopijuoti juos bei kompiuteriuose ir bet kokiose laikmenose esančią informaciją ir pagal tikrinimo medžiagą iš ekspertizės įstaigų gauti išvadas;\n\n3) įeiti ir atlikti patikrinimą kitų juridinių asmenų, susijusių su galimais pažeidimais, taip pat juridinių asmenų, kurių darbuotojai susiję su galimais pažeidimais, patalpas, peržiūrėti tyrimui reikalingus juridinio asmens dokumentus, gauti jų kopijas ir išrašus, susipažinti su juridinio asmens darbuotojų užrašais, kopijuoti juos bei kompiuteriuose ir bet kokiose laikmenose esančią informaciją;\n\n4) išreikalauti, kad būtų padarytos apskaitos dokumentų, sutarčių, įsakymų, memorandumų ir kitų dokumentų, kuriuos Vertybinių popierių komisija laiko svarbiais tyrimui, kopijos;\n\n5) laikinai paimti tikrinamų finansų maklerio įmonių, kredito įstaigų, finansų patarėjo įmonių, reguliuojamų rinkų operatorių, Centrinio depozitoriumo, emitentų dokumentus, kurie gali būti panaudojami kaip pažeidimo įrodymai, palikdami motyvuotą sprendimą dėl dokumentų paėmimo ir paimtų dokumentų apyrašą;\n\n6) pateikę Vertybinių popierių komisijos motyvuotą sprendimą, gauti iš banko įstaigų duomenis, pažymas ir dokumentų apie finansines operacijas, susijusias su tikrinamuoju objektu, kopijas;\n\n7) gauti duomenis ir dokumentus arba jų nuorašus, susijusius su tikrinamu asmeniu, iš kitų ūkio subjektų, taip pat iš valstybės ir savivaldybės institucijų.\n\n3. Patikrinimo veiksmai, nurodyti šio straipsnio 2 dalies 3 punkte, gali būti atliekami tik turint teismo leidimą.\n\n4. Vertybinių popierių komisijai priėmus sprendimą dėl veiksmų, numatytų 72 straipsnio 1 dalies 5 punkte, 85 straipsnio 2 dalies 3 punkte, 85 straipsnio 6 dalies 1 punkte, jos įgaliotas pareigūnas pateikia teismui prašymą dėl teismo leidimo atlikti šiuos veiksmus. Prašymas pateikiamas Vilniaus apygardos administraciniam teismui. Prašyme turi būti nurodytas juridinio asmens pavadinimas, įtariamų pažeidimų pobūdis ir numatomi tyrimo veiksmai. Prie prašymo turi būti pridėti įrodymai, patvirtinantys įtariamus pažeidimus. Prašymą dėl teismo leidimo išdavimo rašytinio proceso tvarka nagrinėja Vilniaus apygardos administracinio teismo teisėjas ir priima motyvuotą nutartį patenkinti prašymą arba jį atmesti. Prašymas turi būti išnagrinėtas ir priimta nutartis ne vėliau kaip per 72 valandas nuo prašymo pateikimo momento. Jeigu Vertybinių popierių komisija nesutinka su Vilniaus apygardos administracinio teismo teisėjo sprendimu atmesti prašymą, ji turi teisę per 7 dienas apskųsti teisėjo nutartį Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl Vilniaus apygardos administracinio teismo teisėjo nutarties ne vėliau kaip per 7 dienas. Vertybinių popierių komisijos atstovai turi teisę dalyvauti nagrinėjant skundą. Teismai, nagrinėdami prašymus ir skundus dėl teismo leidimo išdavimo, privalo užtikrinti pateiktos informacijos ir planuojamų veiksmų slaptumą.\n\n5. Šio straipsnio 2 dalyje nustatytoms teisėms įgyvendinti Vertybinių popierių komisija gali pasitelkti policijos pareigūnus.\n\n6. Vertybinių popierių komisija, turėdama pagrindą įtarti, kad buvo pažeistos šio įstatymo ar jo pagrindu priimtų Vertybinių popierių komisijos nutarimų nuostatos, ir siekdama išvengti esminės žalos ar nepataisomų pasekmių investuotojų interesams, turi teisę:\n\n1) įpareigoti nutraukti tokią veiklą, kol bus atliktas tyrimas ir priimtas Vertybinių popierių komisijos sprendimas dėl įtariamo pažeidimo;\n\n2) uždrausti arba laikinai sustabdyti prekybą reguliuojamoje rinkoje ar kitoje prekybos vietoje arba finansinių priemonių įtraukimą į prekybą reguliuojamoje rinkoje ar kitoje prekybos vietoje;\n\n3) viešai paskelbti apie tai, kad emitentas nevykdo savo įsipareigojimų;\n\n4) laikinai uždrausti asmenims vykdyti profesinę veiklą, susijusią su investicinių paslaugų teikimu;\n\n5) prašyti teismo (teisėjo) nutartimi laikinai areštuoti asmenų turtą. Vertybinių popierių komisijos prašymus dėl turto areštavimo nagrinėja Vilniaus apygardos administracinis teismas.\n\n7. Šio straipsnio 6 dalies 1 punkte nurodyta teisė gali būti įgyvendinta tik turint teismo leidimą. Teismo leidimas gaunamas šio straipsnio 4 dalyje nustatyta tvarka.\n\n8. Šio straipsnio 6 dalies 1–4 punktuose nurodyti Vertybinių popierių komisijos sprendimai gali būti skundžiami Vilniaus apygardos administraciniam teismui per vieną mėnesį nuo sprendimo priėmimo dienos. Skundo dėl šio straipsnio 6 dalies 1 punkte nurodyto Vertybinių popierių komisijos sprendimo padavimas sprendimo vykdymo nesustabdo.\n\n9. Jeigu Vertybinių popierių komisija nustato teisės aktų, reglamentuojančių riziką ribojančius reikalavimus, pažeidimus arba jeigu įmonės veikla kelia grėsmę įmonės veiklos stabilumui ir patikimumui, Vertybinių popierių komisija turi teisę finansų maklerio įmonei, reguliuojamos rinkos operatoriui, Centriniam depozitoriumui nustatyti individualius veiklos riziką ribojančių normatyvų dydžius ar papildomus reikalavimus dėl veiklos rizikos ribojimo.\n\n10. Šio straipsnio 9 dalyje nustatyti nurodymai neatima teisės Vertybinių popierių komisijai taikyti kitų šiame įstatyme nustatytų poveikio priemonių.\n\n11. Vertybinių popierių komisija gali prašyti, kad valstybės narės priežiūros institucijos atliktų reikalingus patikrinimus šių valstybių teritorijoje ir kad tokiuose patikrinimuose būtų leista dalyvauti Vertybinių popierių komisijos darbuotojams. Jeigu valstybės narės priežiūros institucija laiku neatsako į prašymą dėl informacijos pateikimo arba atsisako pateikti informaciją, Vertybinių popierių komisija gali apie tai pranešti Europos vertybinių popierių reguliavimo institucijų komitetui.“"
    },
    {
      "provision_ref": "art15",
      "section": "15",
      "title": "15 straipsnis. 86 straipsnio pakeitimas ir papildymas",
      "content": "Pakeisti ir papildyti 86 straipsnį ir jį išdėstyti taip:\n\n„86 straipsnis. Vertybinių popierių komisijos taikomos poveikio priemonės\n\n1. Vertybinių popierių komisija turi teisę taikyti finansų maklerio įmonėms šias poveikio priemones:\n\n1) įspėti dėl veiklos trūkumų bei pažeidimų ir nustatyti jų pašalinimo terminus;\n\n2) skirti šio įstatymo nustatytas pinigines baudas;\n\n3) paskirti laikinąjį Vertybinių popierių komisijos atstovą veiklos priežiūrai;\n\n4) įpareigoti finansų maklerio įmonę pakeisti vadovą;\n\n5) sustabdyti licencijos teikti vieną, kelias ar visas investicines paslaugas galiojimą;\n\n6) panaikinti licencijos teikti vieną, kelias ar visas investicines paslaugas galiojimą.\n\n2. Vertybinių popierių komisija turi teisę licencijuotoms kredito įstaigoms, reguliuojamos rinkos operatoriams ir Centriniam depozitoriumui taikyti šio straipsnio 1 dalies 1 ir 2 punktuose, o finansų patarėjo įmonėms – šio straipsnio 1 dalies 1, 2, 4, 5 ir 6 punktuose nustatytas poveikio priemones.\n\n3. Vertybinių popierių komisija turi teisę skirti Administracinių teisės pažeidimų kodekse numatytas nuobaudas fiziniams asmenims.“"
    },
    {
      "provision_ref": "art16",
      "section": "16",
      "title": "16 straipsnis. 87 straipsnio pakeitimas",
      "content": "Pakeisti 87 straipsnį ir jį išdėstyti taip:\n\n„87 straipsnis. Poveikio priemonių taikymo pagrindai\n\n1. Šiame įstatyme nustatytos poveikio priemonės gali būti taikomos, kai yra bent vienas iš šių pagrindų:\n\n1) finansų maklerio įmonė pateikė Vertybinių popierių komisijai neteisingą informaciją;\n\n2) Vertybinių popierių komisijai nepateikta būtina priežiūrai vykdyti informacija ar dokumentai;\n\n3) nebetenkinamos sąlygos, kuriomis remiantis licencija buvo išduota;\n\n4) pažeisti Lietuvos Respublikos įstatymai ar kiti teisės aktai;\n\n5) finansų maklerio įmonė nesugeba įvykdyti prievolių pagal savo įsipareigojimus ar yra duomenų, kad nesugebės to padaryti ateityje.\n\n2. Sprendimas dėl poveikio priemonių taikymo gali būti priimtas, jeigu praėjo ne daugiau kaip 2 metai nuo pažeidimo įvykdymo dienos, o esant tęstiniam ar trunkamajam pažeidimui, – nuo paskutinių tęstinio pažeidimo veiksmų atlikimo dienos ar trunkamojo pažeidimo paaiškėjimo dienos.\n\n3. Šio straipsnio nuostatos licencijuotoms kredito įstaigoms taikomos mutatis mutandis.“"
    },
    {
      "provision_ref": "art17",
      "section": "17",
      "title": "17 straipsnis. 95 straipsnio pakeitimas",
      "content": "Pakeisti 95 straipsnį ir jį išdėstyti taip:\n\n„95 straipsnis. Piniginės baudos už šio įstatymo pažeidimus\n\n1. Vertybinių popierių komisija turi teisę skirti pinigines baudas:\n\n1) juridiniams asmenims, teikiantiems investicines paslaugas be šiame įstatyme nustatytos licencijos, kai tokia licencija yra reikalinga, – iki 200 tūkstančių litų;\n\n2) juridiniams asmenims, nesilaikantiems šio įstatymo II skyriaus antrajame skirsnyje nustatytų jų veiklai keliamų reikalavimų, – iki 200 tūkstančių litų;\n\n3) juridiniams asmenims, nesilaikantiems šio įstatymo 13 ir 16 straipsniuose nustatytų organizacinių reikalavimų, – iki 100 tūkstančių litų;\n\n4) juridiniams asmenims, nesilaikantiems šio įstatymo II skyriaus ketvirtajame skirsnyje ir III skyriaus antrajame skirsnyje nustatytų rinkos skaidrumo reikalavimų, – iki 100 tūkstančių litų;\n\n5) juridiniams asmenims, kurie verčiasi reguliuojamos rinkos operatoriaus veikla be šiame įstatyme nustatytos licencijos, – iki 200 tūkstančių litų;\n\n6) reguliuojamos rinkos operatoriams, nesilaikantiems kitų šio įstatymo III skyriuje nustatytų reikalavimų, – iki 100 tūkstančių litų;\n\n7) juridiniams asmenims, nesilaikantiems šio įstatymo IV skyriuje nustatytų reikalavimų, – iki 200 tūkstančių litų;\n\n8) juridiniams asmenims, nesilaikantiems šio įstatymo 851 straipsnyje nustatyto draudimo, – iki 100 tūkstančių litų;\n\n9) juridiniams asmenims, nesilaikantiems kitų šiame įstatyme ir jo įgyvendinamuosiuose teisės aktuose nustatytų reikalavimų, – iki 100 tūkstančių litų;\n\n10) juridiniams asmenims, nevykdantiems Vertybinių popierių komisijos nurodymų, neteikiantiems Vertybinių popierių komisijai šiame ir kituose įstatymuose nurodytos informacijos arba trukdantiems Vertybinių popierių komisijai ar jos įgaliotiems asmenims atlikti tyrimus ar patikrinimus, – iki 100 tūkstančių litų.\n\n2. Jeigu dėl šio straipsnio 1 dalies 1–8 punktuose išvardytų pažeidimų buvo neteisėtai gauta pajamų, kitokios turtinės naudos, išvengta nuostolių ar padaryta žalos ir tokių pajamų, kitokios turtinės naudos, išvengtų nuostolių ar žalos dydis viršijo minėtuose punktuose nurodytų baudų dydžius, Vertybinių popierių komisija turi teisę skirti baudą iki dvigubo neteisėtai gautų pajamų, kitokios turtinės naudos, išvengtų nuostolių ar padarytos žalos dydžio.\n\n3. Šio straipsnio 1 dalyje nustatytų sankcijų taikymas juridiniams asmenims neatleidžia jų vadovų ar darbuotojų nuo įstatymų nustatytos civilinės, administracinės ir baudžiamosios atsakomybės, taip pat neužkerta kelio Vertybinių popierių komisijai svarstyti klausimą dėl jos išduotų licencijų galiojimo sustabdymo ar panaikinimo.“"
    },
    {
      "provision_ref": "art18",
      "section": "18",
      "title": "18 straipsnis. 96 straipsnio pakeitimas",
      "content": "Pakeisti 96 straipsnį ir jį išdėstyti taip:\n\n„96 straipsnis. Poveikio priemonių skyrimo tvarka\n\n1. Prieš spręsdama šio įstatymo nustatytų poveikio priemonių skyrimo klausimą, Vertybinių popierių komisija nustato ne trumpesnį kaip 5 dienų terminą paaiškinimams pateikti ir apie tai praneša juridiniam asmeniui, dėl kurio veiksmų atliekamas tyrimas. Jeigu per nurodytą laiką paaiškinimų negaunama, laikoma, kad juos pateikti atsisakyta.\n\n2. Apie posėdžio, kuriame bus svarstomas poveikio priemonės skyrimo klausimas, datą ir laiką Vertybinių popierių komisija registruotu laišku praneša asmeniui, dėl kurio veiksmų atliekamas tyrimas. Jo atstovai ir advokatai turi teisę dalyvauti nagrinėjant šį klausimą posėdyje. Asmens, dėl kurio veiksmų atliekamas tyrimas, atstovo neatvykimas netrukdo svarstyti poveikio priemonės skyrimo klausimo, jeigu asmeniui apie svarstymą buvo pranešta.\n\n3. Asmens atstovai turi teisę susipažinti su pažeidimą įrodančia medžiaga, duoti paaiškinimus, pateikti įrodymus, naudotis advokato paslaugomis.\n\n4. Išnagrinėjusi visą turimą medžiagą, susijusią su įtariamu pažeidimu, Vertybinių popierių komisija turi teisę:\n\n1) skirti šio įstatymo nustatytą poveikio priemonę;\n\n2) nutraukti tyrimą, kai nėra pažeidimo ar įstatymo pagrindo skirti poveikio priemonę;\n\n3) pratęsti tyrimą.\n\n5. Vertybinių popierių komisija, skirdama poveikio priemonę, atsižvelgia į:\n\n1) pažeidimu padarytos žalos dydį;\n\n2) pažeidimo trukmę;\n\n3) asmeniui dėl pažeidimo tekusių pajamų, kitokios turtinės naudos dydį ar į kitą iš pažeidimo gautą naudą;\n\n4) atsakomybę lengvinančias ar sunkinančias aplinkybes.\n\n6. Atsakomybę lengvinančiomis aplinkybėmis laikoma tai, kad įtariamas asmuo savo noru užkerta kelią neigiamoms pažeidimo pasekmėms, padeda Vertybinių popierių komisijai tyrimo metu, atlygina nuostolius ar ištaiso padarytą žalą. Vertybinių popierių komisija gali nutarti atsakomybę lengvinančiomis aplinkybėmis laikyti ir kitas čia nenurodytas aplinkybes.\n\n7. Atsakomybę sunkinančiomis aplinkybėmis laikoma tai, kad įtariamas asmuo pažeidimą padaro tyčia, nebendradarbiauja su Vertybinių popierių komisija, kliudo atlikti tyrimą, slepia padarytą pažeidimą, tęsia pažeidimą nepaisydamas įpareigojimo nutraukti neteisėtus veiksmus arba pakartotinai padaro pažeidimą, už kurį jau buvo paskirta šio įstatymo nustatyta poveikio priemonė. Į šioje dalyje nurodytas sunkinančias aplinkybes neatsižvelgiama, kai jos yra pažeidimą kvalifikuojančios aplinkybės.\n\n8. Vertybinių popierių komisijos sprendimas per 3 darbo dienas registruotu laišku išsiunčiamas asmeniui, dėl kurio veiksmų buvo atliekamas tyrimas, arba pasirašytinai įteikiamas jo atstovui.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo papildymas 961 straipsniu",
      "content": "Papildyti Įstatymą 961 straipsniu ir jį išdėstyti taip:\n\n„961 straipsnis. Vertybinių popierių komisijos teisė neskirti poveikio priemonių\n\nVertybinių popierių komisija, svarstydama šio įstatymo nustatytų poveikio priemonių skyrimo klausimą, atsižvelgdama į šio įstatymo 96 straipsnio 5, 6 dalyse nurodytas aplinkybes ir kai nėra 96 straipsnio 7 dalyje nurodytų aplinkybių, vadovaudamasi teisingumo ir protingumo kriterijais, gali neskirti poveikio priemonės, jeigu tenkinami visi šie reikalavimai:\n\n1) juridinis asmuo įrodo, kad dėjo visas įmanomas pastangas, kad išvengtų pažeidimo;\n\n2) juridinis asmuo nedelsdamas savo noru užkerta kelią neigiamoms pažeidimo pasekmėms;\n\n3) pažeidimas yra mažareikšmis.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "Buvusias 62 straipsnio 6",
      "definition": "10 dalis laikyti atitinkamai 7–11 dalimis.",
      "source_provision": "art8"
    }
  ]
}
