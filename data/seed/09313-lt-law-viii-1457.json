{
  "id": "lt-law-viii-1457",
  "type": "statute",
  "title": "Lietuvos Respublikos Kauno laisvosios ekonominės zonos įstatymo 3 ir 4 straipsnių pakeitimo įstatymas",
  "short_name": "VIII-1457",
  "status": "in_force",
  "issued_date": "1999-12-02",
  "in_force_date": "1999-12-22",
  "url": "https://e-tar.lt/portal/lt/legalAct/TAR.81F43D719617/tzfOnQGlii",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Zonos teritorija užima 1000 ha, o jos ribas nustato šio įstatymo 4 straipsnis.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 1 dalies pakeitimas",
      "content": "Pakeisti 4 straipsnio 1 dalį ir ją išdėstyti taip:\n\n„1. Nustatomos šios zonos teritorijos ribos:\n\n1) šiaurinė riba – tiesi linija, lygiagreti Kauno oro uosto kilimo-tūpimo tako ašiai septynių šimtų penkiasdešimties metrų atstumu į pietus nuo šios ašies linijos;\n\n2) rytinė riba – geležinkelio ruožas Gaižiūnai – Palemonas;\n\n3) pietinė riba – Karmėlavos miško pietrytinė riba iki rekreacinį (54 ir 57 kvartalai) ir ūkinį (440 ir 58 kvartalai) mišką atskiriančios kvartalo linijos, ši linija šiaurės vakarų kryptimi iki miško šiaurinės ribos, melioracijos griovys iki Karmėlavos miško 52 kvartalo pietvakarinės ribos, pietvakarinė šio kvartalo riba (lauko kelias) šiaurės vakarų kryptimi šimto penkiasdešimties metrų linija, aplenkiant Sergeičikų I ir Sergeičikų II gyvenvietes iš šiaurės ir vakarų pusių sanitariniu atstumu nuo kraštinių gyvenvietės sklypų ribų, šimto dvidešimties metrų atstumu iki Karmėlavos miško šiaurės vakarų ribos, pasukama pietvakarių kryptimi ir tiesi linija iki melioracijos griovio statmeno posūkio, melioracijos griovys link Zversvos upelio, Zversvos upelis, pasukama vakarų kryptimi penkiasdešimt metrų nepasiekus kelio Nr.1918, toliau linija eina lygiagrečiai kelio Nr.1918 vakarų kryptimi iki kelio Nr.1919, aštuoniasdešimt metrų šiaurės kryptimi keliu Nr.1918, statmenai kertamas kelias Nr.1918 ir aplenkiamas Ramučių žemės ūkio bendrovės gamybinio centro žemės sklypas iš šiaurės, vakarų ir pietų, kelias Nr.1919 pietų kryptimi iki 330/110 kV elektros linijų koridoriaus šiaurinės ribos (apsaugos zonos riba nuo kraštinio 330 kV elektros linijos laido), ši šiaurinė riba ir kertantis elektros linijų koridorių ties Davalgonių miško ir šio koridoriaus suartėjimo riba melioracijos griovys (šiaurinė Davalgonių miško riba) iki kelio A-1 Vilnius – Kaunas, magistralinis kelias A-1 Vilnius – Kaunas, išskyrus kavinės bei degalinės teritorijas;\n\n4) šiaurės vakarų riba – magistralinio kelio A-1 Vilnius–Kaunas dešinioji nuovaža į kelią A-6 Kaunas–Zarasai, kelias A-6 Kaunas–Zarasai, išskyrus esamos 330/110 kV transformatorinės pastotės, veterinarijos ligoninės, garažų bei sodininkų bendrijos sodų teritorijas, Ramučių gyvenvietės vakarinė ir pietinė ribos sanitariniu apsauginiu atstumu nuo kraštinių gyvenvietės sklypų ribų iki susikirtimo su keliu Nr.1918, kertamas kelias Nr.1918 statmenai ir pratęsiama tiesi linija iki Zversvos upelio, Zversvos upelis iki šiaurinės zonos ribos.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
