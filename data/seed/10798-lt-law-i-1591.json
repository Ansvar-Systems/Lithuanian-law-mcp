{
  "id": "lt-law-i-1591",
  "type": "statute",
  "title": "Lietuvos Respublikos Kauno laisvosios ekonominės zonos įstatymas",
  "short_name": "I-1591",
  "status": "in_force",
  "issued_date": "1996-10-22",
  "in_force_date": "1996-11-13",
  "url": "https://e-tar.lt/portal/lt/legalAct/TAR.C6074E202D98/zdRDUiAVbq",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šiuo įstatymu, vadovaujantis Laisvųjų ekonominių zonų pagrindų įstatymu, įsteigiama Kauno laisvoji ekonominė zona (toliau – zona).\n\n2. Zonos įsteigimo tikslas – nustatytoje teritorijoje efektyviai panaudoti gretimą Kauno oro uostą, šalia esančius geležinkelius ir automagistrales, efektyviai panaudoti Lietuvos geopolitinę padėtį, Kauno regiono potencialą ir Kauno miesto infrastruktūrą, sudaryti palankesnes sąlygas užsienio investavimui, naujoms technologijoms bei naujoms darbo vietoms kurti."
    },
    {
      "provision_ref": "art2",
      "section": "2",
      "title": "2 straipsnis. Zonos veiklos terminas",
      "content": "Zona steigiama 49 metams. Zonos veiklos terminas gali būti pratęstas tik įstatymu."
    },
    {
      "provision_ref": "art3",
      "section": "3",
      "title": "3 straipsnis. Zonos teritorija",
      "content": "1. Zonos teritorija užima 1 054 ha.\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n2. Zonos teritorijoje esantys žemės sklypai išnuomojami Civilinio kodekso, Žemės įstatymo, Laisvųjų ekonominių zonų pagrindų įstatymo ir šio įstatymo nustatytomis sąlygomis ir tvarka. Zonos teritorija išnuomojama zonos valdymo bendrovei (pasibaigus zonos veiklos laikotarpiui – jos teisių ir pareigų perėmėjai) 99 metams. Pasibaigus zonos veiklos terminui, nurodytam šio įstatymo 2 straipsnyje, išnuomotos zonos teritorijos nuomos sutartis lieka galioti likusiam nuomos laikotarpiui, o zonos teritorijos nuomininku lieka zonos valdymo bendrovė ar jos teisių ir pareigų perėmėjas.\nStraipsnio dalies pakeitimai:\nNr. XII-946, 2014-06-12, paskelbta TAR 2014-06-19, i. k. 2014-07825\n\nStraipsnio pakeitimai:\nNr. X-262, 2005-06-21, Žin., 2005, Nr. 84-3106 (2005-07-12), i. k. 1051010ISTA000X-262"
    },
    {
      "provision_ref": "art4",
      "section": "4",
      "title": "4 straipsnis. Zonos teritorijos ribos",
      "content": "Zonos teritorijos ribas nustato Lietuvos Respublikos Vyriausybė.\n\nStraipsnio pakeitimai:\nNr. X-262, 2005-06-21, Žin., 2005, Nr. 84-3106 (2005-07-12), i. k. 1051010ISTA000X-262"
    },
    {
      "provision_ref": "art5",
      "section": "5",
      "title": "5 straipsnis. Zonos veiklos rūšys",
      "content": "Zonoje plėtojama transporto ir tarptautinio krovinių vežimo, prekybos, gamybos bei verslo veikla. Zonos veikla yra detalizuojama zonos statute."
    },
    {
      "provision_ref": "art6",
      "section": "6",
      "title": "6 straipsnis. Neteko galios nuo 2010-04-27",
      "content": "Straipsnio naikinimas:\nNr. XI-738, 2010-04-13, Žin. 2010, Nr. 48-2288 (2010-04-27), i. k. 1101010ISTA00XI-738"
    },
    {
      "provision_ref": "art7",
      "section": "7",
      "title": "7 straipsnis. Zonos valdymo bendrovės struktūra, jos valdymo organų funkcijos, įgaliojimai ir atsakomybė",
      "content": "1. Zonos valdymo bendrovė veikia pagal Akcinių bendrovių įstatymą ir savo įstatus.\n\n2. Zonos valdymo bendrovės valdymo organai yra visuotinis akcininkų susirinkimas, valdyba ir bendrovės vadovas.\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n3. Kaip zonos valdymo bendrovė gali būti įregistruota jau veikianti akcinė arba uždaroji akcinė bendrovė, pakeitusi ir nustatyta tvarka įregistravusi bendrovės įstatus.\n\n4. Zonos valdymo bendrovės visuotinis akcininkų susirinkimas turi teisę teikti pasiūlymus Vyriausybei bei laisvųjų ekonominių zonų valstybinę priežiūrą atliekančiai valstybės institucijai dėl zonos teritorijos ribų bei zonos statuto pakeitimų.\n\n5. Zonos valdymo bendrovės valdybą sudaro 8 nariai. Į valdybą įeina:\n\n1) Vyriausybės skiriamas 1 narys;\n\n2) Kauno miesto savivaldybės tarybos skiriamas 1 narys;\n\n3) Kauno rajono savivaldybės tarybos skiriamas 1 narys;\n\n4) visuotiniame akcininkų susirinkime išrinkti 5 nariai.\n\nStraipsnio dalies pakeitimai:\nNr. XI-738, 2010-04-13, Žin., 2010, Nr. 48-2288 (2010-04-27), i. k. 1101010ISTA00XI-738\n\n6. Zonos valdymo bendrovės valdybos pirmininkas gali būti ir bendrovės vadovu.\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n7. Zonos valdymo bendrovės valdyba atlieka šias zonos valdymo funkcijas:\n\n1) priima sprendimą išduoti leidimą ūkio subjekto veiklai zonoje;\n\n2) nustato rinkliavas zonos įmonėms;\n\n3) nustato zonos valdymo bendrovės išnuomotos žemės bei nekilnojamojo turto subnuomojimo zonos įmonėms ir savitarpio paslaugų teikimo finansines bei kitas sąlygas;\n\n4) nustato zonos vidaus tvarką;\n\n5) steigia zonoje aptarnavimo įmones;\n\n6) priima sprendimus dėl lėšų kooperavimo bei panaudojimo bendriems zonos infrastruktūros plėtojimo ir aplinkotvarkos reikalams;\n\n7) patvirtina Vyriausybei teikiamą zonos valdymo bendrovės ir zonos veiklos ataskaitą;\n\n8) sudaro komisiją ginčams tarp ūkio subjektų nagrinėti;\n\n9) nustato žemės subnuomos mokesčio apskaičiavimo ir mokėjimo tvarką;\n\n10) neteko galios;\nStraipsnio punkto pakeitimai:\nNr. X-262, 2005-06-21, Žin., 2005, Nr. 84-3106 (2005-07-12), i. k. 1051010ISTA000X-262\n\n11) suderinusi su Muitinės departamentu prie Lietuvos Respublikos finansų ministerijos, skelbia zonos teritorijos dalis laisvosiomis teritorijomis ir nustato šių teritorijų ribas.\nStraipsnio punkto pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\nStraipsnio dalies pakeitimai:\nNr. IX-671, 2001-12-18, Žin., 2001, Nr. 112-4087 (2001-12-30), i. k. 1011010ISTA00IX-671\n\n8. Zonos valdymo bendrovės vadovas organizuoja ir vykdo zonos veiklą pagal bendrovės valdybos patvirtintą darbo reglamentą.\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n9. Zonos valdymo bendrovės vadovas:\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n1) atstovauja zonos valdymo bendrovei;\n\n2) subnuomoja zonos valdymo bendrovei išnuomotą žemę ir nekilnojamąjį turtą zonos įmonėms pagal bendrovės valdybos nustatytas subnuomos sutarčių sąlygas;\n\n3) sudaro savitarpio paslaugų teikimo sutartis su zonos įmonėmis pagal bendrovės valdybos nustatytas finansines ir kitas sąlygas;\n\n4) neteko galios;\nStraipsnio punkto pakeitimai:\nNr. X-262, 2005-06-21, Žin., 2005, Nr. 84-3106 (2005-07-12), i. k. 1051010ISTA000X-262\n\n5) užtikrina, kad ūkio subjektai, turintys leidimą vykdyti veiklą zonoje, laikytųsi zonos statuto, neužsiimtų įstatymų draudžiama veikla, veiktų pagal sutartyje nustatytas sąlygas, laikytųsi Aplinkos apsaugos įstatymo ir kitų aplinkos apsaugos teisės aktų reikalavimų;\nStraipsnio punkto pakeitimai:\nNr. XIII-518, 2017-06-27, paskelbta TAR 2017-06-30, i. k. 2017-11227\n\n6) užtikrina laisvųjų teritorijų ribų apsaugą ir sudaro sąlygas Lietuvos Respublikos muitinės darbui laisvųjų teritorijų muitinės kontrolės postuose;\n\n7) užtikrina laisvųjų teritorijų fizinę apsaugą;\n\n8) sudaro sąlygas teisėsaugos institucijoms ir tarptautinėms kontrolės organizacijoms atlikti zonoje savo funkcijas;\n\n9) išduoda leidimus veiklai zonoje;\n\n10) dirba kitą valdybos jai pavestą darbą.\n\nStraipsnio dalies pakeitimai:\nNr. IX-671, 2001-12-18, Žin., 2001, Nr. 112-4087 (2001-12-30), i. k. 1011010ISTA00IX-671\n\n10) dirba kitą valdybos jam pavestą darbą.\nStraipsnio dalies pakeitimai:\nNr. XIV-2398, 2023-12-19, paskelbta TAR 2023-12-28, i. k. 2023-25632"
    },
    {
      "provision_ref": "art8",
      "section": "8",
      "title": "8 straipsnis. Zonos valdymo bendrovės likvidavimas bei naujos bendrovės sudarymas",
      "content": "1. Zonos valdymo bendrovė gali būti likviduojama Akcinių bendrovių įstatymo nustatytais atvejais.\n\n2. Atsiradus įstatymo nustatytam pagrindui likviduoti zonos valdymo bendrovę, naujai zonos valdymo bendrovei sudaryti Vyriausybė priima sprendimą skelbti tarptautinį konkursą steigėjų grupei parinkti. Šį konkursą organizuoja Lietuvos Respublikos ekonomikos ir inovacijų ministerija, o naują konkurso komisiją sudaro ir nuostatus tvirtina Vyriausybė.\nStraipsnio dalies pakeitimai:\nNr. VIII-334, 1997-06-26, Žin., 1997, Nr. 65-1556 (1997-07-09), i. k. 0971010ISTAVIII-334\nNr. XI-738, 2010-04-13, Žin., 2010, Nr. 48-2288 (2010-04-27), i. k. 1101010ISTA00XI-738\nNr. XIV-2398, 2023-12-19, paskelbta TAR 2023-12-28, i. k. 2023-25632\n\n3. Pagrindinės konkurso sąlygos:\n\n1) zonos veiklos tęstinumas;\n\n2) zonos veiklos etapų laikymasis;\n\n3) galimybė prisiimti ilgalaikius likviduojamos zonos valdymo bendrovės finansinius, ūkinius, teisinius ir kitus įsipareigojimus, susijusius su bendra zonos veikla.\n\n4. Likviduojama zonos valdymo bendrovė veikia kaip zonos valdytoja, iki bus įsteigta nauja zonos valdymo bendrovė."
    },
    {
      "provision_ref": "art9",
      "section": "9",
      "title": "9 straipsnis. Prekių įvežimo į zoną ir išvežimo iš jos per Kauno oro uostą tvarka",
      "content": "Per Kauno oro uostą įvežamų į zoną ir iš jos išvežamų prekių muitinis tikrinimas ir įforminimas atliekamas oro uosto teritorijoje."
    },
    {
      "provision_ref": "art10",
      "section": "10",
      "title": "10 straipsnis. Rinkliavų iš zonos įmonių nustatymo tvarka",
      "content": "1. Zonos valdymo bendrovė, realizuodama įstatymo jai nustatytas teises, pareigas ir atsakomybę bei remdamasi zonos statutu, gali nustatyti rinkliavas zonos įmonėms.\n\n2. Zonos valdymo bendrovė zonos statute nustatyta tvarka nustato rinkliavų zonos įmonėms tarifų dydžius, subjektus, iš kurių bus imamos rinkliavos, taip pat kitas rinkliavų rinkimo ir mokėjimo sąlygas.\nStraipsnio dalies pakeitimai:\nNr. IX-671, 2001-12-18, Žin., 2001, Nr. 112-4087 (2001-12-30), i. k. 1011010ISTA00IX-671\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         ALGIRDAS BRAZAUSKAS\n\nPriedas. Neteko galios nuo 2005-07-12\nPriedo naikinimas:\nNr. X-262, 2005-06-21, Žin. 2005, Nr. 84-3106 (2005-07-12), i. k. 1051010ISTA000X-262"
    }
  ],
  "definitions": []
}
