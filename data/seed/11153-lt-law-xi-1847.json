{
  "id": "lt-law-xi-1847",
  "type": "statute",
  "title": "Lietuvos Respublikos prekybinės laivybos įstatymo 78, 79, 80, 81 ir 83 straipsnių pakeitimo įstatymas",
  "short_name": "XI-1847",
  "status": "in_force",
  "issued_date": "2011-12-22",
  "in_force_date": "2012-07-01",
  "url": "https://e-tar.lt/portal/lt/legalAct/TAR.DE6703D1629A",
  "provisions": [
    {
      "provision_ref": "art1",
      "section": "1",
      "title": "1 straipsnis. 78 straipsnio pakeitimas",
      "content": "78 straipsnio 1 dalyje vietoj žodžių „Lietuvos Respublikos hipotekos bei“ įrašyti žodžius „Lietuvos Respublikos civilinio proceso kodekso ir“, 2 dalyje vietoj žodžių „Lietuvos Respublikos hipotekos įstatyme“ įrašyti žodžius „Lietuvos Respublikos civilinio proceso kodekse“ ir šį straipsnį išdėstyti taip:\n\n„78 straipsnis. Laivo įkeitimo tvarka\n\n1. Laivai, įregistruoti Lietuvos Respublikos jūrų laivų registre, įkeičiami vadovaujantis Lietuvos Respublikos civilinio kodekso, Lietuvos Respublikos civilinio proceso kodekso ir šio Įstatymo nustatyta tvarka.\n\n2. Jeigu šiame Įstatyme numatytos kitokios normos negu Lietuvos Respublikos civiliniame kodekse ar Lietuvos Respublikos civilinio proceso kodekse, taikomos šio Įstatymo nuostatos.“"
    },
    {
      "provision_ref": "art2",
      "section": "2",
      "title": "2 straipsnis. 79 straipsnio pakeitimas",
      "content": "Pakeisti 79 straipsnio 1 ir 3 dalis ir visą straipsnį išdėstyti taip:\n\n„79 straipsnis. Laivo įkeitimas\n\n1. Laivas įkeičiamas su visa laivo įranga ir priklausiniais, kurie reikalingi jo navigacijai ar kelionei ir yra laive hipotekos sandorio sudarymo arba priverstinės hipotekos nustatymo dieną. Įkeičiamo laivo įrenginiai ir priklausiniai turi būti nurodyti hipotekos sandoryje arba sprendime dėl priverstinės hipotekos nustatymo, išskyrus tuos, kurie nėra laivo savininko nuosavybė.\n\n2. Laivo hipoteka neapima laive esančio kuro, tepalų bei krovinio, priklausančių laivo savininkui ar kitam asmeniui.\n\n3. Hipotekos sandoryje arba sprendime dėl priverstinės hipotekos nustatymo laivo buvimo vieta hipotekos sudarymo momentu gali būti nenurodyta.“"
    },
    {
      "provision_ref": "art3",
      "section": "3",
      "title": "3 straipsnis. 80 straipsnio pakeitimas",
      "content": "Pakeisti 80 straipsnį ir jį išdėstyti taip:\n\n„80 straipsnis. Priverstinės laivo hipotekos nustatymas\n\nPrašymas nustatyti, pakeisti ar baigti priverstinę laivo hipoteką, kai tokia hipoteka nustatoma teismo sprendimu, pateikiamas Klaipėdos miesto apylinkės teismui.“"
    },
    {
      "provision_ref": "art4",
      "section": "4",
      "title": "4 straipsnis. 81 straipsnio 2 dalies pakeitimas",
      "content": "81 straipsnio 2 dalyje vietoj žodžių „Klaipėdos miesto apylinkės teismo Hipotekos skyriui, kuris apie tai privalo įspėti visus hipotekos kreditorius“ įrašyti žodžius „visiems Hipotekos registre nurodytiems hipotekos kreditoriams“ ir šią dalį išdėstyti taip:\n\n„2. Jeigu pagal Laivų registravimo taisykles įkeistas laivas privalo būti išregistruotas iš Lietuvos Respublikos jūrų laivų registro kitais negu laivo pardavimas atvejais, apie tai turi būti pranešta visiems Hipotekos registre nurodytiems hipotekos kreditoriams, kad šie turėtų laiko imtis veiksmų savo interesams apsaugoti. Šioje dalyje nurodytu atveju įkeistas laivas negali būti išregistruotas anksčiau negu po 3 mėnesių nuo hipotekos kreditorių įspėjimo. Šio reikalavimo galima nepaisyti, jei yra pateiktas notariškai patvirtintas visų hipotekos kreditorių sutikimas tai padaryti anksčiau.“"
    },
    {
      "provision_ref": "art5",
      "section": "5",
      "title": "5 straipsnis. 83 straipsnio 1 dalies pakeitimas",
      "content": "83 straipsnio 1 dalyje vietoj žodžių „Lietuvos Respublikos hipotekos įstatymo“ įrašyti žodžius „Lietuvos Respublikos civilinio proceso kodekso“ ir šią dalį išdėstyti taip:\n\n„1. Sprendimas priverstinai parduoti Lietuvos Respublikoje įkeistą laivą priimamas Lietuvos Respublikos civilinio proceso kodekso nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. Baigiamosios nuostatos",
      "content": "Šis įstatymas įsigalioja 2012 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
