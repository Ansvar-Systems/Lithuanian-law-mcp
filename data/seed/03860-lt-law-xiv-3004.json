{
  "id": "lt-law-xiv-3004",
  "type": "statute",
  "title": "Lietuvos Respublikos įstatymo „Dėl Protokolo dėl neteisėtos prekybos tabako gaminiais panaikinimo ratifikavimo“ Nr. XII-2732 pakeitimo įstatymas",
  "short_name": "XIV-3004",
  "status": "in_force",
  "issued_date": "2024-10-03",
  "in_force_date": "2025-01-01",
  "url": "https://e-tar.lt/portal/lt/legalAct/98f6429286d011efabdbb4a1fc8b0b63/SCJmoVBWGW",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos įstatymo „Dėl Protokolo dėl neteisėtos prekybos tabako gaminiais panaikinimo ratifikavimo“ Nr. XII-2732 nauja redakcija",
      "content": "Pakeisti Lietuvos Respublikos įstatymą „Dėl Protokolo dėl neteisėtos prekybos tabako gaminiais panaikinimo ratifikavimo“ Nr. XII-2732 ir jį išdėstyti taip:\n\n„LIETUVOS RESPUBLIKOS\nĮSTATYMAS\nDĖL PROTOKOLO DĖL NETEISĖTOS PREKYBOS TABAKO GAMINIAIS PANAIKINIMO RATIFIKAVIMO"
    },
    {
      "provision_ref": "art1",
      "section": "1",
      "title": "1 straipsnis. Protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2013 m. gruodžio 18 d. dekretą Nr. 1K-1680 „Dėl teikimo Lietuvos Respublikos Seimui ratifikuoti Protokolą dėl neteisėtos prekybos tabako gaminiais panaikinimo“ ir į Lietuvos Respublikos Prezidento 2024 m. birželio 25 d. dekretą Nr. 1K-1656 „Dėl Lietuvos Respublikos įstatymo „Dėl Protokolo dėl neteisėtos prekybos tabako gaminiais panaikinimo ratifikavimo“ Nr. XII-2732 pakeitimo įstatymo projekto pateikimo svarstyti Lietuvos Respublikos Seimui“, ratifikuoja 2012 m. lapkričio 12 d. Seule priimtą Protokolą dėl neteisėtos prekybos tabako gaminiais panaikinimo (toliau – Protokolas) su pareiškimais."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Lietuvos Respublikos Seimas, vadovaudamasis Protokolo 29 straipsnio 6 dalimi, pareiškia, kad Lietuvos Respublikos teisingumo ministerija ir Lietuvos Respublikos generalinė prokuratūra skiriamos centrinėmis institucijomis, atsakingomis už pagal Protokolą pateiktų tarpusavio teisinės pagalbos prašymų priėmimą ir vykdymą arba šių prašymų perdavimą vykdyti Lietuvos Respublikos kompetentingoms institucijoms.\n\n2. Lietuvos Respublikos Seimas, vadovaudamasis Protokolo 29 straipsnio 7 dalimi, pareiškia, kad jeigu yra neatidėliotinų aplinkybių ir jeigu Protokolo šalys susitaria, teisinės pagalbos prašymai gali būti teikiami elektroniniu paštu, faksu arba Tarptautinės kriminalinės policijos organizacijos (Interpolo) kanalais, tačiau per įmanomai trumpiausią laiką turi būti pateikti jų originalai.\n\n3. Lietuvos Respublikos Seimas, vadovaudamasis Protokolo 29 straipsnio 7 dalimi, pareiškia, kad Lietuvos Respublika priims jai teikiamus teisinės pagalbos prašymus ir su jais susijusius dokumentus su jų oficialiu vertimu į lietuvių kalbą. Jeigu prašančioji valstybė taiko abipusiškumo principą, Lietuvos Respublika taip pat priims teisinės pagalbos prašymus ir su jais susijusius dokumentus su jų oficialiu vertimu į anglų kalbą.\n\n4. Lietuvos Respublikos Seimas, vadovaudamasis Protokolo 30 straipsniu, pareiškia, kad Lietuvos Respublika laikys Protokolą teisiniu pagrindu bendradarbiauti ekstradicijos klausimais su kitomis valstybėmis Protokolo šalimis, tačiau Lietuvos Respublika nelaikys Protokolo teisiniu Lietuvos Respublikos piliečių ekstradicijos pagrindu, kaip nustatyta Lietuvos Respublikos Konstitucijoje."
    },
    {
      "provision_ref": "art3",
      "section": "3",
      "title": "3 straipsnis. Kompetentingų institucijų keitimasis informacija",
      "content": "Vadovaudamosi Protokolo 22 straipsnio 1 dalimi, Lietuvos Respublikos Vyriausybės paskirtos Lietuvos Respublikos kompetentingos institucijos su prie Protokolo prisijungusių šalių paskirtomis kompetentingomis institucijomis keičiasi Protokolo 20, 21 ir 24 straipsniuose nustatyta informacija.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė iki 2024 m. gruodžio 31 d. paskiria Lietuvos Respublikos kompetentingas institucijas, kurios, vadovaudamosi 2012 m. lapkričio 12 d. Seule priimto Protokolo dėl neteisėtos prekybos tabako gaminiais panaikinimo (toliau – Protokolas) 22 straipsnio 1 dalimi, su prie Protokolo prisijungusių šalių paskirtomis kompetentingomis institucijomis keisis Protokolo 20, 21 ir 24 straipsniuose nustatyta informacija.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
