{
  "id": "lt-law-x-563",
  "type": "statute",
  "title": "Lietuvos Respublikos atsiskaitymų baigtinumo mokėjimo ir vertybinių popierių atsiskaitymo sistemose įstatymo 2, 3, 5, 7, 8 ir 10 straipsnių pakeitimo įstatymas",
  "short_name": "X-563",
  "status": "in_force",
  "issued_date": "2006-04-20",
  "in_force_date": "2006-05-06",
  "url": "https://e-tar.lt/portal/lt/legalAct/TAR.1557B28F409E/UCnXaXINOU",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 1, 4, 9, 13, 17 ir 20 dalių pakeitimas",
      "content": "1. 2 straipsnio 1 dalyje prieš žodžius „valstybės narės“ įrašyti žodžius „Lietuvos Respublikos arba“ ir šią dalį išdėstyti taip:\n\n„1. Atsakinga institucija – Lietuvos Respublikos arba valstybės narės teisės aktu paskirta institucija, kuri informuojama apie sistemos dalyvio operacijų sustabdymą arba pradedamą jo bankroto procesą ir yra atsakinga už kitų valstybių narių atitinkamų institucijų informavimą.“\n\n2. 2 straipsnio 4 dalyje po žodžių „trečiosios valstybės“ išbraukti žodžius „kurioje buveinę turintis dalyvis dalyvauja mokėjimo arba vertybinių popierių atsiskaitymo sistemoje“ ir šią dalį išdėstyti taip:\n\n„4. Bankroto proceso pradžia – momentas, kai Lietuvos Respublikos, valstybės narės arba trečiosios valstybės teismas ar kita įgaliota institucija priima sprendimą dėl bankroto bylos sistemos dalyviui iškėlimo ar pradeda kitą panašią procedūrą.“\n\n3. 2 straipsnio 9 dalies 5 punkte po žodžių „buveinė nėra“ įrašyti žodžius „Lietuvos Respublikoje arba“, po žodžių „veikla būdinga“ įrašyti žodžius „Lietuvos Respublikos arba“ ir šį punktą išdėstyti taip:\n\n„5) bet kuris juridinis asmuo, kurio buveinė nėra Lietuvos Respublikoje arba valstybėje narėje ir kurio veikla būdinga Lietuvos Respublikoje arba valstybėse narėse licencijuotų kredito įstaigų arba finansų maklerio įmonių veiklai.“\n\n4. Pakeisti 2 straipsnio 13 dalį ir ją išdėstyti taip:\n\n„13. Operacijų sustabdymas – pagal Lietuvos Respublikos, valstybės narės arba trečiosios valstybės teisę priimtas sprendimas, susijęs su draudimu sistemos dalyviui disponuoti lėšomis ar vertybiniais popieriais, esančiais atsiskaitymų sąskaitoje, arba teismo laikinųjų apsaugos priemonių ar priežiūros institucijos poveikio priemonių sistemos dalyviui pritaikymas, dėl kurio sustabdomi arba apribojami vertybinių popierių pervedimo ir (ar) mokėjimo nurodymai.“\n\n5. Pakeisti 2 straipsnio 17 dalį ir ją išdėstyti taip:\n\n„17. Sistema – mokėjimo arba vertybinių popierių atsiskaitymo sistema, kurios dalyviai teisėms ir įsipareigojimams, atsirandantiems dėl dalyvavimo sistemoje (taip pat dėl dalyvio operacijų sustabdymo ir (ar) bankroto atveju), pasirinko Lietuvos Respublikos arba valstybės narės teisę. Lietuvos Respublikos teisę sistemos dalyviai gali pasirinkti tik tuo atveju, kai bent vieno sistemos dalyvio buveinė yra Lietuvos Respublikoje.“\n\n6. Pakeisti 2 straipsnio 20 dalį ir ją išdėstyti taip:\n\n„20. Valstybė narė – Europos Sąjungos valstybė narė arba Europos ekonominės erdvės (EEE) valstybė, išskyrus Lietuvos Respubliką.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Šio įstatymo nuostatos taikomos:\n\n1) sistemai, kurios dalyviai teisėms ir įsipareigojimams, atsirandantiems dėl dalyvavimo sistemoje, pasirinko Lietuvos Respublikos teisę ir kurios operatorius yra Lietuvos bankas arba kuri įregistruota šio Įstatymo 5 straipsnyje nustatyta tvarka, tokios sistemos dalyviams, įkaitui, kuris skirtas dalyvių teisėms ir įsipareigojimams, galintiems atsirasti dėl naudojimosi sistema, užtikrinti ir įkaitui, kuris pateiktas Lietuvos bankui, valstybių narių centriniams bankams ir Europos centriniam bankui kaip prievolės pagal jų atliekamas operacijas įvykdymo užtikrinimas;\n\n2) Lietuvos Respublikoje registruotiems dalyviams, dalyvaujantiems sistemoje, kurios dalyvių teisėms ir įsipareigojimams, atsirandantiems dėl dalyvavimo sistemoje, taikoma valstybės narės teisė.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies pakeitimas",
      "content": "5 straipsnio 1 dalyje išbraukti žodžius „Šio įstatymo 2 straipsnio 17 dalyje nurodytos“, po žodžio „sistemos“ įrašyti žodžius „kurių dalyviai teisėms ir įsipareigojimams, atsirandantiems dėl dalyvavimo sistemoje, pasirinko Lietuvos Respublikos teisę“ ir šią dalį išdėstyti taip:\n\n„1. Sistemos, kurių dalyviai teisėms ir įsipareigojimams, atsirandantiems dėl dalyvavimo sistemoje, pasirinko Lietuvos Respublikos teisę, išskyrus sistemas, kurių operatorius yra Lietuvos bankas, prieš pradėdamos veikti privalo būti registruotos Lietuvos banke.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 5 dalies pakeitimas",
      "content": "Pakeisti 7 straipsnio 5 dalį ir ją dalį išdėstyti taip:\n\n„5. Sandorio, sudaryto iki operacijų sustabdymo ir (ar) bankroto proceso pradžios, pripažinimas negaliojančiu pagal Lietuvos Respublikos arba sistemos dalyvio bankrotą reglamentuojančius įstatymus ar kitais pagrindais nepanaikina pervedimo nurodymų, mokėjimo nurodymų bei jų įskaitymo ir gali turėti įtakos tik mokėtojo ir gavėjo tarpusavio teisėms bei įsipareigojimams, bet ne sistemai.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 3, 5 ir 6 dalių pakeitimas",
      "content": "1. Pakeisti 8 straipsnio 3 dalį ir ją išdėstyti taip:\n\n„3. Lietuvos bankas, gavęs šio straipsnio 1 ar 2 dalyje nurodytą pranešimą arba pranešimą iš valstybės narės atsakingos institucijos apie dalyvio, dalyvaujančio sistemoje, kurios dalyviai teisėms ir įsipareigojimams, atsirandantiems dėl dalyvavimo sistemoje, pasirinko Lietuvos Respublikos teisę, operacijų sustabdymą arba pradėtą jo bankroto procesą, nedelsdamas privalo pranešti tos sistemos operatoriui.“\n\n2. 8 straipsnio 5 dalyje po žodžių „taikoma valstybės narės teisė“ įrašyti žodžius „sustabdytos operacijos ir (ar)“ ir šią dalį išdėstyti taip:\n\n„5. Jeigu Lietuvos Respublikoje registruotam dalyviui, dalyvaujančiam sistemoje, kurios dalyvių teisėms ir įsipareigojimams, atsirandantiems dėl dalyvavimo sistemoje, taikoma valstybės narės teisė, sustabdytos operacijos ir (ar) pradėtas bankroto procesas, jo teisėms ir įsipareigojimams, atsiradusiems dėl dalyvavimo toje sistemoje, taikoma tos valstybės narės teisė.“\n\n3. Pakeisti 8 straipsnio 6 dalį ir ją išdėstyti taip:\n\n„6. Jeigu yra pradėtas dalyvio, dalyvaujančio sistemoje, kurios dalyviai teisėms ir įsipareigojimams, atsirandantiems dėl dalyvavimo sistemoje, pasirinko Lietuvos Respublikos teisę, bankroto procesas ir (ar) sustabdytos tokio dalyvio operacijos, teisėms ir įsipareigojimams, atsiradusiems dėl jo dalyvavimo sistemoje, taikoma Lietuvos Respublikos teisė.“"
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 2 ir 3 dalių pakeitimas",
      "content": "1. 10 straipsnio 2 dalyje po žodžių „taikoma valstybės narės“ išbraukti žodžius „išskyrus Lietuvos Respubliką“ ir šią dalį išdėstyti taip:\n\n„2. Jei sistemos, kurios dalyvių teisėms ir įsipareigojimams, atsirandantiems dėl dalyvavimo sistemoje, taikoma valstybės narės teisė, dalyviui, kuris registruotas Lietuvos Respublikoje, sustabdomos operacijos arba pradedamas bankroto procesas, Lietuvos bankas, gavęs šio Įstatymo 8 straipsnio 1 arba 2 dalyje nurodytą pranešimą, nedelsdamas turi pranešti apie tai tos valstybės narės atsakingai institucijai.“\n\n2. 10 straipsnio 3 dalyje po žodžių „valstybės narės“ išbraukti žodžius „išskyrus Lietuvos Respubliką“ ir šią dalį išdėstyti taip:\n\n„3. Sistemos, kurios dalyvių teisėms ir įsipareigojimams, atsirandantiems dėl dalyvavimo sistemoje, taikoma valstybės narės teisė, dalyvis, registruotas Lietuvos Respublikoje, turi pranešti Lietuvos bankui apie savo dalyvavimą toje sistemoje ir jo nutraukimą arba sustabdymą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
