{
  "id": "lt-law-viii-1201",
  "type": "statute",
  "title": "Lietuvos Respublikos pasipriešinimo 1940-1990 metų okupacijoms dalyvių teisinio statuso įstatymo 1, 2 straipsnių pakeitimo ir papildymo įstatymas",
  "short_name": "VIII-1201",
  "status": "in_force",
  "issued_date": "1999-05-25",
  "in_force_date": "1999-06-11",
  "url": "https://e-tar.lt/portal/lt/legalAct/TAR.6F8A26C114BC/TkKhvtMIAm",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas ir papildymas",
      "content": "1. Papildyti 1 straipsnio 1 dalies 1 punktą ir jį išdėstyti taip:\n\n„1) 1941-ųjų birželio sukilimo dalyviai, 22–28 dienomis ginklu kovoję su okupacinės valdžios struktūromis, taip pat šio sukilimo vadovai bei štabų nariai;“.\n\n2. Pakeisti ir papildyti 1 straipsnio 1 dalies 4 punktą ir jį išdėstyti taip:\n\n„4) partizanai, kurie priklausė ginkluoto pasipriešinimo struktūroms, davė priesaiką ir jos nesulaužė, turėjo atpažinimo ženklus ir ginklus, gyveno nelegaliai, taip pat rezervinių būrių, organizacinių skyrių bei kitų slaptųjų ginkluoto pasipriešinimo struktūrų nariai, kurie davė priesaiką ir jos nesulaužė, turėjo ginklus ir vadovybės įsakymu dalyvavo kautynėse ar kitose ginkluotose operacijose, taip pat partizanų ryšininkai ar rėmėjai, patekę į kautynių situaciją, su ginklu dalyvavę šiose kautynėse ir jų metu suimti, sužeisti ar žuvę.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "Pakeisti ir papildyti 2 straipsnio 2 punktą ir jį išdėstyti taip:\n\n„2) 1940–1990 m. veikusių ir siekusių atkurti Lietuvos nepriklausomybę pogrindinių organizacijų nariai, pogrindžio spaudos leidėjai, bendradarbiai ir platintojai. Taip pat pasipriešinimo akcijų dalyviai bei asmenys, kitokiais būdais ar veiksmais dalyvavę kovoje už Lietuvos nepriklausomybę. Laisvės kovų dalyvio statusas šiems asmenims pripažįstamas, jei jie nebendradarbiavo su okupacinėmis represinėmis struktūromis.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
