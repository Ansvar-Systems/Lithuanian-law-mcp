{
  "id": "lt-law-x-972",
  "type": "statute",
  "title": "Lietuvos Respublikos pensijų kaupimo įstatymo 3, 4, 6, 7, 8, 10, 12, 13, 15, 17, 19, 20, 24, 28 straipsnių pakeitimo ir papildymo bei įstatymo papildymo 13(1) ir 18(1) straipsniais įstatymas",
  "short_name": "X-972",
  "status": "in_force",
  "issued_date": "2006-12-12",
  "in_force_date": "2007-07-01",
  "url": "https://e-tar.lt/portal/lt/legalAct/TAR.2FCC252BAF81",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio papildymas ir pakeitimas",
      "content": "1. Papildyti 3 straipsnį nauja 19 dalimi:\n\n„19. Pensijų fondo lyginamasis indeksas – pensijų kaupimo bendrovės pasirinktas rodiklis, su kurio kintančia reikšme lyginama pensijų fondo investicijų portfelio investicijų grąža.“\n\n2. Buvusias 3 straipsnio 19, 20 ir 21 dalis laikyti atitinkamai 20, 21 ir 22 dalimis."
    },
    {
      "provision_ref": "art2",
      "section": "2",
      "title": "2 straipsnis. 4 straipsnio papildymas ir pakeitimas",
      "content": "1. Pakeisti 4 straipsnio 2 dalį ir ją išdėstyti taip:\n\n„2. Dalyvavimas pensijų kaupime prasideda sudarius pensijų kaupimo sutartį ir ją įregistravus pensijų kaupimo sutarčių registre (toliau – sutarčių registras). Pensijų kaupimo bendrovė per vieną mėnesį nuo pensijų kaupimo sutarties sudarymo informuoja dalyvį apie pensijų kaupimo sutarties įregistravimą.“\n\n2. Papildyti 4 straipsnį naujomis 4 ir 5 dalimis:\n\n„4. Sudarant pensijų kaupimo sutartį, pensijų kaupimo bendrovė privalo pasirašytinai supažindinti pensijų kaupime ketinantį dalyvauti asmenį su visų jos valdomų pensijų fondų investavimo rizikos palyginimu.\n\n5. Sudarant pensijų kaupimo sutartį, pensijų kaupimo bendrovė privalo informuoti asmenį, kuriam iki senatvės pensijos amžiaus yra likę mažiau kaip 7 metai, apie galimybę kaupti pensiją konservatyvaus investavimo pensijų fonde. Tokiu atveju sutartis dėl pensijų kaupimo kitame nei konservatyvaus investavimo pensijų fonde gali būti sudaroma tik tuo atveju, jei asmuo raštu patvirtina, kad yra supažindintas su visų pensijų kaupimo bendrovės valdomų pensijų fondų investavimo rizikos palyginimu, ir atsisako sudaryti pensijų kaupimo sutartį dėl pensijų kaupimo konservatyvaus investavimo pensijų fonde.“\n\n3. Buvusias 4 straipsnio 4, 5, 6 ir 7 dalis laikyti atitinkamai 6, 7, 8 ir 9 dalimis.\n\n4. Pakeisti 4 straipsnio 7 dalį ir ją išdėstyti taip:\n\n„7. Pensijų kaupimo sutartis registruoja Valstybinio socialinio draudimo fondo (toliau – VSDF) valdyba prie Socialinės apsaugos ir darbo ministerijos (toliau – VSDF valdyba) sutarčių registre. Sutarčių registro nuostatus tvirtina Vyriausybė ar jos įgaliota institucija. Pensijų kaupimo bendrovei atsisakius pateikti ar priimti duomenis, būtinus pensijų kaupimo sutartims registruoti ir (ar) įmokoms pervesti pagal patvirtintas duomenų pateikimo sąlygas, sustabdomas pensijų įmokų pervedimas į tokios pensijų kaupimo bendrovės valdomus pensijų fondus iki duomenų pateikimo ir (ar) priėmimo atnaujinimo pagal šias duomenų pateikimo sąlygas. Šio Įstatymo 30 straipsnyje nustatytų delspinigių mokėjimo prievolė tenka reikalavimų nevykdančiai pensijų kaupimo bendrovei. Atnaujinus įmokų pervedimą, įmokos pervedamos šio Įstatymo 10 straipsnyje nustatyta tvarka. Pensijų kaupimo bendrovės atsako už VSDF valdybai pateiktų duomenų teisingumą.“\n\n5. Pakeisti 4 straipsnio 8 dalį ir ją išdėstyti taip:\n\n„8. VSDF valdyba, tvarkydama sutarčių registrą ir registruodama pensijų kaupimo sutartis ir jų pabaigą, privalo užtikrinti kiekvieno dalyvio dalyvavimo pensijų kaupime nepertraukiamumą.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio 5, 8, 10 ir 11 dalių pakeitimas",
      "content": "1. Papildyti 6 straipsnio 5 dalį antru sakiniu ir šią dalį išdėstyti taip:\n\n„5. Standartines pensijų kaupimo sutarties sąlygas tvirtina priežiūros institucijos bendru teisės aktu. Pensijų kaupimo bendrovė privalo priežiūros institucijai pateikti jos naudojamos tipinės pensijų kaupimo sutarties ir jos pakeitimo projektą.“\n\n2. 6 straipsnio 8 dalyje vietoj žodžio „dalyvių“ įrašyti žodį „sutarčių“ ir šią dalį išdėstyti taip:\n\n„8. Sudarius pensijų kaupimo sutartį, pensijų kaupimo bendrovė, suderinusi duomenų pateikimo tvarką su VSDF valdyba, elektroniniu būdu ne vėliau kaip per 3 darbo dienas nuo sutarties sudarymo pateikia VSDF valdybai sutarčiai įregistruoti reikiamus duomenis. Pensijų kaupimo sutartys registruojamos sutarčių registre per 3 darbo dienas nuo duomenų gavimo VSDF valdyboje dienos. Pranešimas apie jų įregistravimą ar neįregistravimą, nurodžius neįregistravimo priežastis, pateikiamas pensijų kaupimo bendrovėms taip pat per 3 darbo dienas nuo duomenų gavimo VSDF valdyboje dienos. VSDF valdybai pateiktų duomenų tikslinimo tvarką ir terminus nustato Vyriausybė ar jos įgaliota institucija. Pensijų kaupimo bendrovė per vieną mėnesį nuo pensijų kaupimo sutarties sudarymo dienos privalo informuoti asmenis, su kuriais sudarytos pensijų kaupimo sutartys nebuvo įregistruotos, nurodydama neįregistravimo priežastis.“\n\n3. Pakeisti 6 straipsnio 10 dalį ir ją išdėstyti taip:\n\n„10. Pensijų kaupimo sutartys ir jų pabaiga registruojami VSDF valdybos tvarkomame sutarčių registre ir informacija apie tai saugoma įstatymų nustatytą laikotarpį.“\n\n4. 6 straipsnio 11 dalyje vietoj žodžio „dalyvių“ įrašyti žodį „sutarčių“ ir šią dalį išdėstyti taip:\n\n„11. Dalyvis turi teisę vienašališkai nutraukti pirmą kartą sudarytą pensijų kaupimo sutartį raštu pranešęs pensijų kaupimo bendrovei per 30 kalendorinių dienų nuo sutarties sudarymo. Pensijų kaupimo bendrovė, gavusi dalyvio raštišką pranešimą, kad jis nori nutraukti sutartį, privalo per 3 darbo dienas apie tai pranešti VSDF valdybai. Pensijų kaupimo sutartis laikoma nutraukta, kai VSDF valdyba ją išregistruoja iš sutarčių registro. Pensijų kaupimo sutartis laikoma pirmą kartą sudaryta ir tuo atveju, jei dalyvis jau buvo pasinaudojęs teise nutraukti pensijų kaupimo sutartį šioje dalyje nustatytu pagrindu. Nutraukęs pensijų kaupimo sutartį šioje dalyje nustatyta tvarka, asmuo turi teisę sudaryti pensijų kaupimo sutartį su pasirinkta pensijų kaupimo bendrove ne anksčiau kaip kitų metų, einančių po pensijų kaupimo sutarties nutraukimo metų, sausio 1 dieną.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio papildymas",
      "content": "Papildyti 7 straipsnį 4 dalimi:\n\n„4. Pensijų kaupimo bendrovė, pateikdama artimiausią Papildomo savanoriško pensijų kaupimo įstatymo 51 straipsnio 1 dalyje nurodytą pranešimą, privalo informuoti dalyvį, kuriam iki senatvės pensijos amžiaus yra likę mažiau negu 7 metai, apie galimybę kaupti pensiją konservatyvaus investavimo pensijų fonde. Kartu su šia informacija turi būti pateikiama:\n\n1) išsami informacija apie galimą riziką dalyvaujant kitos rūšies negu konservatyvaus investavimo pensijų fonde ir pensijų fondo, kurio dalyvis yra šios dalies pirmame sakinyje nurodytas asmuo, bei konservatyvaus investavimo pensijų fondo investavimo rizikos palyginimas;\n\n2) informacija, kur galima gauti konservatyvaus investavimo pensijų fondo taisykles arba su jomis susipažinti.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio papildymas ir pakeitimas",
      "content": "1. Pakeisti 8 straipsnio 2 dalį ir ją išdėstyti taip:\n\n„2. Dalyvis, norintis pereiti į kitos pensijų kaupimo bendrovės valdomą pensijų fondą, turi sudaryti naują pensijų kaupimo sutartį su kita pensijų kaupimo bendrove ir per 14 kalendorinių dienų nuo naujos sutarties sudarymo pateikti ją pensijų kaupimo bendrovei, kurios valdomame pensijų fonde jis kaupia pensijų įmokas, kartu su prašymu nutraukti pensijų kaupimo sutartį. Pensijų kaupimo bendrovė, su kuria dalyvis sudarė naują pensijų kaupimo sutartį, suderinusi informacijos pateikimo tvarką su VSDF valdyba, elektroniniu būdu ne vėliau kaip per 3 darbo dienas nuo sutarties sudarymo pateikia VSDF valdybai sutarčiai įregistruoti reikiamus duomenis. Pensijų kaupimo bendrovė, gavusi dalyvio prašymą nutraukti pensijų kaupimo sutartį ir nustačiusi dalyvio tapatybę, per pensijų fondo, iš kurio pereina dalyvis, taisyklėse nurodytą įspėjimo apie pensijų kaupimo sutarties nutraukimą laikotarpį, bet ne ilgesnį kaip 14 kalendorinių dienų, turi, suderinusi informacijos pateikimo tvarką su VSDF valdyba, elektroniniu būdu informuoti apie tai VSDF valdybą.“\n\n2. Pakeisti 8 straipsnio 3 dalį ir ją išdėstyti taip:\n\n„3. Pereinant į kitos pensijų kaupimo bendrovės valdomą pensijų fondą, naujai sudaryta pensijų kaupimo sutartis įsigalioja nuo jos ir pranešimo apie ankstesnės pensijų kaupimo sutarties nutraukimą įregistravimo sutarčių registre. Padariusi atitinkamus įrašus sutarčių registre, VSDF valdyba, suderinusi informacijos pateikimo tvarką su pensijų kaupimo bendrovėmis, elektroniniu būdu apie tai per 3 darbo dienas informuoja abi pensijų kaupimo bendroves, nurodydama, į kokį (iš kokio) pensijų fondą (fondo) pereina dalyvis. Atsisakiusi registruoti naują pensijų kaupimo sutartį arba prašymą nutraukti pensijų kaupimo sutartį, VSDF valdyba apie tai per 3 darbo dienas informuoja pensijų kaupimo bendrovę, nurodydama atsisakymo priežastį.“\n\n3. Papildyti 8 straipsnį nauja 9 dalimi.\n\n„9. VSDF valdyba, suderinusi informacijos pateikimo tvarką su pensijų kaupimo bendrovėmis, informuoja kiekvieną pensijų kaupimo bendrovę apie visų pensijų kaupimo bendrovių valdomų pensijų fondų piniginių lėšų sąskaitų bankuose rekvizitus. Pensijų kaupimo bendrovė pateikia VSDF valdybai informaciją apie jos valdomų pensijų fondų sąskaitų bankuose rekvizitus (banko pavadinimas, filialo pavadinimas, banko kodas, sąskaitos numeris) ne vėliau kaip per 1 darbo dieną nuo sąskaitos atidarymo banke ar sąskaitos rekvizitų pakeitimo.“\n\n4. Buvusią 8 straipsnio 9 dalį laikyti 10 dalimi."
    },
    {
      "provision_ref": "art6",
      "section": "6",
      "title": "6 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžių „administruojamame dalyvių“ įrašyti žodžius „tvarkomame sutarčių“, papildyti šią dalį sakiniu ir ją išdėstyti taip:\n\n„2. VSDF valdyba, remdamasi jos tvarkomame sutarčių registre esančia informacija apie dalyvių sudarytas pensijų kaupimo sutartis bei jų pasirinktus pensijų fondus, priskaičiuotas valstybinio socialinio draudimo įmokas už kiekvieną dalyvį perveda pensijų įmokas atitinkamiems pensijų kaupimo bendrovių valdomiems pensijų fondams. Pensijų įmokų apskaičiavimo ir pervedimo tvarką nustato Vyriausybė ar jos įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Konservatyvaus investavimo pensijų fondas\n\n1. Pensijų kaupimo bendrovė privalo sudaryti galimybę asmenims kaupti pensijų įmokas konservatyvaus investavimo pensijų fonde. Šio fondo lėšos investuojamos tik į:\n\n1) Lietuvos Respublikos, Europos Sąjungos ar Ekonominio bendradarbiavimo ir plėtros organizacijos valstybių vyriausybių, centrinių bankų ir Europos centrinio banko išleistus ar jų garantuotus skolos vertybinius popierius;\n\n2) kolektyvinio investavimo subjektų, kurių lėšos investuojamos tik į šios dalies 1 punkte nurodytus investavimo objektus, akcijas ar investicinius vienetus;\n\n3) ne ilgesniam kaip 12 mėnesių terminui padėtus indėlius, kuriuos galima atsiimti pareikalavus, esančius kredito įstaigose, kurių registruota buveinė yra Lietuvos Respublikoje, Europos Sąjungos valstybėje narėje arba kitoje valstybėje, kurioje riziką ribojanti priežiūra yra ne blogesnė kaip Europos Sąjungoje;\n\n4) išvestines investicines priemones, naudojamas šio Įstatymo 13 straipsnio 4 dalyje nustatyta tvarka.\n\n2. Pensijų kaupimo bendrovė turi teisę kreiptis dėl kitų pensijų fondų taisyklių patvirtinimo tik pateikusi tvirtinti šio straipsnio 1 dalyje nurodyto pensijų fondo taisykles ar jas jau patvirtinus.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio papildymas ir pakeitimas",
      "content": "1. Papildyti 13 straipsnio 1 dalį sakiniu ir šią dalį išdėstyti taip:\n\n„1. Pensijų turtą gali sudaryti tik tokie vertybiniai popieriai ir pinigų rinkos priemonės, kurie nustatyti Papildomo savanoriško pensijų kaupimo įstatyme ir kuriais prekiaujama rinkose, pagal Vertybinių popierių rinkos įstatymą laikomose reguliuojamomis ir veikiančiose Lietuvos Respublikoje, Europos Sąjungos valstybėje narėje, ar kurie yra įtraukti į Ekonominio bendradarbiavimo ir plėtros organizacijos valstybėje narėje esančios vertybinių popierių biržos oficialųjį prekybos sąrašą arba kuriais prekiaujama ten esančioje reguliuojamoje rinkoje, veikiančioje pagal nustatytas taisykles, pripažintoje ir visuomenei prieinamoje, jei ši birža arba rinka yra nurodyta pensijų fondo taisyklėse. Pensijų turtą taip pat gali sudaryti išleidžiami nauji vertybiniai popieriai, jeigu emisijos sąlygose yra numatytas įsipareigojimas įtraukti šiuos vertybinius popierius į vertybinių popierių biržos oficialųjį prekybos sąrašą ar reguliuojamos rinkos prekybos sąrašą ir jeigu į sąrašą bus įtraukiama ne vėliau kaip per 1 metus nuo išleidimo (jei tokia birža ar rinka yra valstybėje ne Europos Sąjungos narėje, ji turi būti nurodyta pensijų fondo taisyklėse).“\n\n2. Papildyti 13 straipsnį naujomis 3 ir 4 dalimis:\n\n„3. Iki 20 procentų pensijų fondo grynųjų aktyvų gali būti investuojama į Papildomo savanoriško pensijų kaupimo įstatymo 49 straipsnio 1 dalyje nurodytų sąlygų neatitinkančių kolektyvinio investavimo subjektų investicinius vienetus ar akcijas, jeigu tokie kolektyvinio investavimo subjektai atitinka šias sąlygas:\n\n1) subjektų priežiūrą vykdo atitinkamos priežiūros institucijos;\n\n2) Vertybinių popierių komisija bendradarbiauja su užsienio valstybės atitinkama priežiūros institucija dvišalių susitarimų pagrindais, jeigu ši valstybė nėra Europos Sąjungos arba Ekonominio bendradarbiavimo ir plėtros organizacijos narė.\n\n4. Pensijų turtas gali būti investuotas į išvestines investicines priemones tik rizikai valdyti. Pensijų kaupimo bendrovė išvestines investicines priemones turi teisę naudoti tik tuo atveju, kai pensijų fondo taisyklėse yra nurodyta, kokiomis išvestinėmis investicinėmis priemonėmis ir kokiais tikslais pensijų kaupimo bendrovė ketina naudotis. Kiekviena išvestinė investicinė priemonė turi būti pagrįsta konkrečiu investiciniu sandoriu (investicine pozicija). Toks sandoris ir jo rizikos valdymui naudojama išvestinė investicinė priemonė turi būti nurodyti pensijų kaupimo bendrovės veiklos ir finansinės būklės ataskaitose.“\n\n3. Buvusią 13 straipsnio 3 dalį laikyti 5 dalimi."
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas 131 straipsniu",
      "content": "Papildyti Įstatymą 131 straipsniu:\n\n„131 straipsnis. Pensijų fondo lyginamasis indeksas\n\n1. Pensijų fondas privalo turėti lyginamąjį indeksą. Pensijų fondo lyginamasis indeksas turi sudaryti galimybę visuomenei tinkamai vertinti pensijų fondo finansinius rezultatus. Pensijų fondo lyginamasis indeksas turi būti pasirenkamas atsižvelgiant į to pensijų fondo investavimo strategiją.\n\n2. Priežiūros institucijos turi teisę bendru teisės aktu nustatyti lyginamojo indekso reikalavimus.\n\n3. Skelbdama pensijų fondo finansinius rezultatus, pensijų kaupimo bendrovė privalo juos lyginti su to pensijų fondo lyginamuoju indeksu priežiūros institucijos nustatyta tvarka.\n\n4. Pensijų kaupimo bendrovė privalo patvirtinti taisykles, nustatančias jos valdomų pensijų fondų lyginamųjų indeksų pasirinkimo ir keitimo kriterijus bei tvarką ir pateikti jas priežiūros institucijai. Pensijų fondo lyginamasis indeksas taip pat turi būti nurodytas pensijų kaupimo bendrovių veiklos ir finansinės būklės ataskaitose.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio papildymas ir pakeitimas",
      "content": "1. Papildyti 15 straipsnį nauja 5 dalimi:\n\n„5. Skelbiamoje pensijų kaupimo veiklos reklamoje pensijų kaupimo bendrovės pateikiami jos valdomo pensijų fondo finansiniai rezultatai priežiūros institucijos nustatyta tvarka privalo būti lyginami su to pensijų fondo lyginamuoju indeksu.“\n\n2. Buvusias 15 straipsnio 5, 6, 7 ir 8 dalis laikyti atitinkamai 6, 7, 8 ir 9 dalimis."
    },
    {
      "provision_ref": "art11",
      "section": "11",
      "title": "11 straipsnis. 17 straipsnio papildymas 3 dalimi",
      "content": "Papildyti 17 straipsnį 3 dalimi:\n\n„3. Vertybinių popierių komisija turi teisę taikyti valdymo įmonėms Papildomo savanoriško pensijų kaupimo įstatyme numatytas poveikio priemones. Taikydama poveikio priemones, Vertybinių popierių komisija vadovaujasi Papildomo savanoriško pensijų kaupimo įstatymu tiek, kiek šis Įstatymas nenustato kitaip.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis.   Valdymo įmonės teisių ir pareigų, atsirandančių iš pensijų kaupimo sutarčių, perdavimas\n\n1. Valdymo įmonė turi teisę perduoti kitai pensijų kaupimo bendrovei teises ir pareigas, atsirandančias iš pensijų kaupimo sutarčių, tik gavusi priežiūros institucijos leidimą.\n\n2. Valdymo įmonė privalo perduoti teises ir pareigas, atsirandančias iš pensijų kaupimo sutarčių, kitai pensijų kaupimo bendrovei šiais atvejais:\n\n1) teismui priėmus sprendimą likviduoti valdymo įmonę;\n\n2) prieš pradėdama savanorišką likvidavimo procedūrą;\n\n3) kai valdymo įmonei iškelta bankroto byla;\n\n4) priežiūros institucijos sprendimu pritaikius poveikio priemonę įpareigoti valdymo įmonę perduoti teises ir pareigas, atsirandančias iš pensijų kaupimo sutarčių, kitai pensijų kaupimo bendrovei;\n\n5) kai panaikinamas valdymo įmonės veiklos licencijos galiojimas;\n\n6) kai sustabdomas valdymo įmonės veiklos licencijos galiojimas.\n\n3. Valdymo įmonė apie ketinimą perleisti teises ir pareigas, atsirandančias iš pensijų kaupimo sutarčių, privalo informuoti dalyvius priežiūros institucijos nustatyta tvarka ir terminais. Teisių ir pareigų, atsirandančių iš pensijų kaupimo sutarčių, perleidimo tvarką nustato priežiūros institucija.\n\n4. Perduodant teises ir pareigas pagal pensijų kaupimo sutartis, dalyvių sutikimas nereikalingas, tačiau iki teisių ir pareigų perdavimo privalo būti sudarytos sąlygos dalyviams patiems pereiti į kitą pensijų kaupimo bendrovę be atskaitymų iš jų pensijų turto, numatytų šio Įstatymo 14 straipsnio 4 ir 5 dalyse.\n\n5. Tais atvejais, kai dėl valdymo įmonės teisių ir pareigų pagal pensijų kaupimo sutartis perdavimo pensijų fondai sujungiami, naujoji pensijų kaupimo bendrovė turi teisę pakeisti pensijų fondo, kurio dalyvių atžvilgiu ji perima teises ir pareigas, taisykles, kiek tai būtina siekiant suvienodinti dalyvavimo jos valdomame bei perimame pensijų fonduose sąlygas. Šiuo atveju su pensijų fondo taisyklių pakeitimais nesutinkantys pensijų fondo, kurio dalyvių atžvilgiu teises ir pareigas perima kita pensijų kaupimo bendrovė, dalyviai per 3 mėnesius nuo sprendimo sujungti pensijų fondus priėmimo turi teisę pereiti į jų pasirinktą kitos pensijų kaupimo bendrovės valdomą pensijų fondą be šio Įstatymo 14 straipsnio 4 ir 5 dalyse nustatytų atskaitymų.\n\n6. Perduodant teises ir pareigas pagal pensijų kaupimo sutartis, kartu perduodamas ir pensijų turtas.\n\n7. Perduodant valdymo įmonės teises ir pareigas kitai pensijų kaupimo bendrovei, taikomos ir šio Įstatymo 8 straipsnyje nustatytos sąlygos.“"
    },
    {
      "provision_ref": "art13",
      "section": "13",
      "title": "13 straipsnis. 19 straipsnio 4 dalies pakeitimas",
      "content": "19 straipsnio 4 dalyje vietoj skaičių „1–6“ įrašyti skaičius „1, 2, 3, 5, 6“, po žodžių „4 dalis“ įrašyti žodžius „54 straipsnį“ ir šią dalį išdėstyti taip:\n\n„4. Pensijų kaupimo veiklą vykdančioms draudimo įmonėms mutatis mutandis taikomi Papildomo savanoriško pensijų kaupimo įstatymo antrojo skirsnio 6 straipsnio 10 punktas, 10, 12 (išskyrus 1 dalies 2, 4, 5, 6, 8 punktus), 14 straipsniai, trečiojo skirsnio 23, 24, 30, 31 (išskyrus 1, 2, 3, 5, 6 dalis), 34, 35 straipsniai, ketvirtasis–šeštasis skirsniai (išskyrus 53 straipsnio 1 ir 4 dalis, 54 straipsnį). Vertybinių popierių komisijai priskirtas teises turi ir jos funkcijas vykdo draudimo įmonių atžvilgiu pagal Draudimo įstatymą draudimo veiklos priežiūrą atliekanti institucija.“"
    },
    {
      "provision_ref": "art14",
      "section": "14",
      "title": "14 straipsnis. 20 straipsnio 6 dalies pakeitimas",
      "content": "20 straipsnio 6 dalyje įrašyti žodžius „bei 181 straipsnio 5 dalies nuostatos“ ir šią dalį išdėstyti taip:\n\n„6. Perduodant draudimo įmonės teises ir pareigas kitai pensijų kaupimo bendrovei, taikomos ir šio Įstatymo 8 straipsnyje nustatytos sąlygos bei 181 straipsnio 5 dalies nuostatos.“"
    },
    {
      "provision_ref": "art15",
      "section": "15",
      "title": "15 straipsnis. 24 straipsnio 2 dalies pakeitimas",
      "content": "Pakeisti 24 straipsnio 2 dalį ir ją išdėstyti taip:\n\n„2. Draudimo įmonei teisę vykdyti pensijų anuitetų veiklą suteikia draudimo veiklos licencija, išduota Draudimo įstatymo 7 straipsnio 2 dalies 1 punkte nurodytos draudimo grupės veiklai. Pensijų anuiteto sutarčių draudimo taisyklėse turi būti nurodyta Draudimo įstatyme numatyta informacija ir šiame Įstatyme nurodyta informacija, susijusi su pensijų anuiteto ir jo mokėjimu. Draudimo priežiūros institucija turi teisę nustatyti ir kitą informaciją, kuri turi būti nurodyta pensijų anuiteto sutarčių draudimo taisyklėse.“"
    },
    {
      "provision_ref": "art16",
      "section": "16",
      "title": "16 straipsnis. 28 straipsnio 3 dalies pakeitimas",
      "content": "28 straipsnio 3 dalyje vietoj žodžių „administruojant dalyvių“ įrašyti žodžius „tvarkant sutarčių“ ir šią dalį išdėstyti taip:\n\n„3. Priežiūros institucijos teikia Socialinės apsaugos ir darbo ministerijai informaciją apie pensijų kaupimo bendrovių veiklos rezultatus, šiame straipsnyje nurodytų poveikio priemonių, susijusių su teisės verstis pensijų kaupimo veikla apribojimu, taikymą pensijų kaupimo bendrovėms ir kitą informaciją, nustatytą Socialinės apsaugos ir darbo ministerijos bei priežiūros institucijos susitarime dėl pasikeitimo informacija. VSDF valdybai priežiūros institucijos teikia informaciją apie pensijų kaupimo bendrovių rekvizitus, pensijų kaupimo bendrovėms išduotas licencijas pensijų kaupimo veiklai, poveikio priemonių, susijusių su teisės verstis pensijų kaupimo veikla apribojimu, taikymą, pensijų kaupimo bendrovės reorganizavimą, pertvarkymą, likvidavimą, bankrotą, teisių ir pareigų, atsirandančių iš pensijų kaupimo sutarčių, perdavimą kitai pensijų kaupimo bendrovei bei kitą su pensijų kaupimo veikla susijusią informaciją, būtiną tvarkant sutarčių registrą. Duomenų teikimo tvarka ir terminai nustatomi priežiūros institucijų ir VSDF valdybos susitarime dėl pasikeitimo informacija.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas",
      "content": "Šis įstatymas, išskyrus 3 straipsnio 1 dalį, 5, 7, 8, 11, 12, 13, 14, 15 ir 18 straipsnius, įsigalioja nuo 2007 m. liepos 1 d."
    },
    {
      "provision_ref": "art18",
      "section": "18",
      "title": "18 straipsnis. Baigiamosios nuostatos",
      "content": "1. Vyriausybė ar jos įgaliota institucija iki 2007 m. liepos 1 d. parengia ir patvirtina pensijų kaupimo sutarčių registro nuostatus.\n\n2. Pensijų kaupimo bendrovės iki 2007 m. liepos 1 d. privalo parengti ir priežiūros institucijai pateikti taisykles, nustatančias pensijų kaupimo bendrovės valdomų pensijų fondų lyginamųjų indeksų pasirinkimo ir keitimo kriterijus bei tvarką.\n\n3. Pensijų kaupimo bendrovės iki 2007 m. liepos 1 d. privalo suderinti jų valdomų pensijų fondų taisykles su šio įstatymo nuostatomis ir pateikti jas tvirtinti priežiūros institucijai. Šiuo atveju pensijų fondų taisyklių pakeitimai įsigalioja praėjus 30 dienų nuo jų patvirtinimo priežiūros institucijoje, bet ne anksčiau, negu įsigalioja šio įstatymo 9 straipsnis. Šiems pensijų fondų taisyklių pakeitimams pensijų fondų dalyvių sutikimas nebūtinas. Pensijų kaupimo bendrovės turi teisę pranešti dalyviams apie pensijų fondų taisyklių pakeitimus pateikdamos artimiausią Papildomo savanoriško pensijų kaupimo įstatymo 51 straipsnio 1 dalyje numatytą pranešimą. Šiuo atveju Papildomo savanoriško pensijų kaupimo įstatymo 23 straipsnio 6 dalies pirmo sakinio nuostatos netaikomos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
