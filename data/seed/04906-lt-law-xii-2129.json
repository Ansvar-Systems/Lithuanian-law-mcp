{
  "id": "lt-law-xii-2129",
  "type": "statute",
  "title": "Lietuvos Respublikos saugios laivybos įstatymo Nr. VIII-1897 2 straipsnio pakeitimo ir Įstatymo papildymo 20-1 straipsniu įstatymas",
  "short_name": "XII-2129",
  "status": "in_force",
  "issued_date": "2015-12-03",
  "in_force_date": "2016-01-01",
  "url": "https://e-tar.lt/portal/lt/legalAct/c217d1e09f4c11e58fd1fc0b9bba68a7/WtAISlmaxs",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. 2 straipsnio pakeitimas\n\nPapildyti 2 straipsnį nauja 2 dalimi:\n\n„2. Burinis laivas – vėjo varomas laivas, turintis burių įrangą.“\n\n2. Buvusias 2 straipsnio 2–35 dalis laikyti atitinkamai 3–36 dalimis.\n\n3. Pakeisti 2 straipsnio 30 dalį ir ją išdėstyti taip:\n\n„30. Tradicinis laivas – kultūros ministro ir susisiekimo ministro nustatyta tvarka pripažintas bet koks istorinis laivas ar tokio laivo tiksli kopija, įskaitant ir tuos laivus, kurie sukurti tradiciniams jūreivystės įgūdžiams skatinti ir supažindinti su kultūros paveldu. Toks laivas eksploatuojamas tradiciniais (įprastiniais) jūreivystės principais ir būdais.“\n\n4. Papildyti 2 straipsnį nauja 34 dalimi:\n\n„34. Uosto paslaugų laivas – laivas, teikiantis paslaugas uosto akvatorijoje.“\n\n5. Buvusias 2 straipsnio 34–36 dalis laikyti atitinkamai 35–37 dalimis.\n\n6. Papildyti 2 straipsnį nauja 36 dalimi:\n\n„36. Vietinio plaukiojimo laivas – laivas, plaukiojantis uosto akvatorijoje, vidaus vandenyse, Lietuvos Respublikos teritorinėje jūroje ir išskirtinėje ekonominėje zonoje.“\n\n7. Buvusias 2 straipsnio 36 ir 37 dalis laikyti atitinkamai 37 ir 38 dalimis.\n\n8. Papildyti 2 straipsnį 39 dalimi:\n\n„39. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos Klaipėdos valstybinio jūrų uosto įstatyme ir Lietuvos Respublikos vidaus vandenų transporto kodekse.“\n\nStraipsnio pakeitimai:\nNr. XII-2248, 2015-12-23, paskelbta TAR 2015-12-30, i. k. 2015-21033"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 201 straipsniu",
      "content": "Papildyti Įstatymą 201 straipsniu:\n\n„201 straipsnis. Laivų plaukiojimas uostų akvatorijoje be locmano\n\n1. Plaukioti uostų akvatorijose be locmano gali:\n\n1) buriniai ir kiti laivai, kurių ilgis yra iki 24 metrų;\n\n2) sportiniai ir pramoginiai laivai;\n\n3) Lietuvos Respublikos jūrų laivų registre ir Lietuvos Respublikos vidaus vandenų laivų registre įregistruoti žvejybos laivai, kurių bendrasis tonažas yra iki 300;\n\n4) vietinio plaukiojimo laivai, kurių bendrasis tonažas yra iki 500;\n\n5) uosto paslaugų laivai;\n\n6) uostą valdančios įmonės užsakymu dirbantys laivai, kurie gilina akvatorijos dugną, jeigu jų kapitonai yra uosto kapitono instruktuoti plaukti uosto akvatorijoje be locmano;\n\n7) laivai iki 200 metrų ilgio, kurie yra remontuojami laivų remonto įmonių akvatorijose ir kuriuose locmano funkcijas atlieka laivų remonto įmonių kapitonai, turintys Administracijos išduotus locmano liudijimus;\n\n8) linijiniai laivai ir (ar) laivai, kurie veža vienarūšius krovinius ir kurių kapitonai šio įstatymo nustatyta tvarka yra gavę uosto kapitono neterminuotą leidimą plaukioti Lietuvos Respublikos jūrų uosto akvatorijoje be locmano (toliau šiame straipsnyje – leidimas).\n\n2. Leidimų išdavimo, atsisakymo juos išduoti, leidimų galiojimo sustabdymo, galiojimo sustabdymo panaikinimo, leidimų galiojimo panaikinimo, linijinio laivo ir (ar) laivo, kuris veža vienarūšius krovinius, kapitono (toliau šiame straipsnyje – laivo kapitonas) veiklos priežiūros, egzaminų komisijos sudarymo ir egzaminų organizavimo tvarką nustato susisiekimo ministras.\n\n3. Laivo kapitonas, norintis gauti leidimą, turi atitikti šiuos reikalavimus:\n\n1) jo vadovaujamas linijinis laivas privalo būti įplaukęs (išplaukęs) į (iš) uostą (uosto) su locmanu pagal su uostą valdančia įmone suderintą tvarkaraštį ne mažiau kaip 3 kartus per mėnesį;\n\n2) jo vadovaujamas laivas, kuris veža vienarūšius krovinius, privalo būti įplaukęs (išplaukęs) į (iš) uostą (uosto) su locmanu ne mažiau kaip 6 kartus, o nuo paskutinio įplaukimo į uostą iki prašymo gauti leidimą pateikimo turi būti praėję ne daugiau kaip 12 mėnesių;\n\n3) turėti laivo vairinėje laivavedį, mokantį valstybinę kalbą;\n\n4) būti išlaikęs laivybos egzaminą, kurį vykdo uosto kapitono sudaryta egzaminų komisija.\n\n4. Laivybos egzamino metu vertinamos laivo kapitono žinios apie laivybos uosto akvatorijoje ypatumus.\n\n5. Laivo kapitonas, siekdamas gauti leidimą, pateikia uosto kapitonui prašymą ir dokumentus, kuriais patvirtinama atitiktis šio straipsnio 3 dalyje nustatytiems reikalavimams (toliau – dokumentai).\n\n6. Uosto kapitonas, nustatęs, kad pateikti ne visi dokumentai, dokumentuose yra klaidingų ir (ar) netikslių duomenų, nurodo laivo kapitonui patikslinti dokumentus ir nustato ne trumpesnį kaip 5 darbo dienų terminą trūkumams pašalinti. Jeigu laivo kapitonas per uosto kapitono nustatytą terminą pašalina trūkumus, jis per 2 darbo dienas apie tai informuoja uosto kapitoną. Jeigu laivo kapitonas per uosto kapitono nustatytą terminą nepašalina trūkumų, uosto kapitonas per 2 darbo dienas priima sprendimą atsisakyti išduoti leidimą ir apie tai informuoja laivo kapitoną.\n\n7. Uosto kapitonas per 15 darbo dienų nuo laivo kapitono prašymo ir laivo kapitono pateiktų visų reikiamų dokumentų gavimo dienos egzaminuoja laivo kapitoną ir išduoda leidimą arba motyvuotai atsisako tai padaryti (kai nustatoma, kad laivo kapitonas neatitinka bent vieno iš šio straipsnio 3 dalyje nustatytų reikalavimų) ir apie tai per 2 darbo dienas informuoja laivo kapitoną.\n\n8. Linijinio laivo kapitonas, kuris turi leidimą, privalo įplaukti (išplaukti) į (iš) uostą (uosto) pagal su uostą valdančia įmone suderintą tvarkaraštį ne mažiau kaip 3 kartus per mėnesį. Laivo, kuris veža vienarūšius krovinius, kapitonas, kuris turi leidimą, privalo įplaukti (išplaukti) į (iš) uostą (uosto) ne mažiau kaip 6 kartus per 12 mėnesių laikotarpį.\n\n9. Uosto kapitonas, nustatęs, kad laivo kapitonas pažeidžia bent vieną iš šio straipsnio 8 dalyje ir (ar) šio įstatymo 13 straipsnio 3 dalyje nustatytų reikalavimų, įspėja laivo kapitoną apie galimą leidimo galiojimo sustabdymą ir nustato nuo įspėjimo apie galimą leidimo galiojimo sustabdymą gavimo ne trumpesnį kaip 10 darbo dienų ir ne ilgesnį kaip 20 darbo dienų terminą, per kurį nustatyti pažeidimai turi būti pašalinti. Laivo kapitonas, per nustatytą terminą pašalinęs visus pažeidimus, privalo per 2 darbo dienas apie tai pranešti uosto kapitonui ir pateikti tai patvirtinančią informaciją.\n\n10. Leidimo galiojimas sustabdomas, jeigu per uosto kapitono nustatytą terminą laivo kapitonas nepašalina šio straipsnio 9 dalyje nurodytų pažeidimų, jeigu laivo kapitonas pateikia prašymą sustabdyti leidimo galiojimą, taip pat, įvykus laivo avarijai dėl laivo kapitono kaltės, – šios avarijos tyrimo laikotarpiui. Uosto kapitonas nedelsdamas, bet ne vėliau kaip per 2 darbo dienas nuo šio straipsnio 9 dalyje nurodyto uosto kapitono nustatyto termino pažeidimams pašalinti ir pasibaigus 2 darbo dienų terminui informuoti uosto kapitoną, sustabdo leidimo galiojimą ir apie tai praneša laivo kapitonui. Tokiame pranešime nustatomas ne trumpesnis kaip 10 darbo dienų nuo pranešimo gavimo dienos terminas, per kurį laivo kapitonas turi pašalinti pažeidimus, nurodytus šio straipsnio 9 dalyje (išskyrus atvejus, kai laivo kapitonas pateikia prašymą sustabdyti leidimo galiojimą arba kai, įvykus laivo avarijai dėl uosto kapitono kaltės, leidimo galiojimas sustabdomas šios avarijos tyrimo laikotarpiui). Šis terminas gali būti pratęstas vieną kartą ir ne ilgesniam kaip 3 mėnesių laikotarpiui gavus motyvuotą laivo kapitono prašymą. Toks prašymas uosto kapitonui turi būti pateiktas ne vėliau kaip likus 3 darbo dienoms iki uosto kapitono nustatyto termino, per kurį laivo kapitonas turi pašalinti pažeidimus, pabaigos.\n\n11. Pašalinus pažeidimus, laivo kapitonas per 2 darbo dienas apie tai informuoja uosto kapitoną, kuris ne vėliau kaip per 2 darbo dienas nuo šios informacijos gavimo ją patikrina, nustatęs, kad pažeidimai yra pašalinti, panaikina leidimo galiojimo sustabdymą ir apie tai per 2 darbo dienas informuoja laivo kapitoną.\n\n12. Uosto kapitonas per 2 darbo dienas nuo šioje dalyje nurodytų aplinkybių paaiškėjimo panaikina leidimo galiojimą ir apie tai praneša laivo kapitonui (išskyrus šios dalies 7 punkte nurodytą atvejį), jeigu:\n\n1) laivo kapitonas pateikia prašymą panaikinti leidimo galiojimą;\n\n2) dėl laivo kapitono kaltės įvyko laivo avarija (kol vyksta laivo avarijos tyrimas, leidimo galiojimas sustabdomas šio straipsnio 10 dalyje nustatyta tvarka);\n\n3) laivo kapitonas neįvykdė bent vieno uosto kapitono tarnybų nurodymo, susijusio su saugia laivyba ir taršos iš laivų prevencija;\n\n4) paaiškėja, kad leidimui gauti buvo pateikti melagingi duomenys;\n\n5) laivo kapitonas per uosto kapitono nustatytą terminą nepašalina pažeidimų, dėl kurių leidimo galiojimas buvo sustabdytas, ir pasibaigia šio straipsnio 11 dalyje nustatytas terminas informuoti uosto kapitoną apie pažeidimų pašalinimą;\n\n6) laivo kapitonas plaukiojo uosto akvatorijoje be locmano, kai leidimo galiojimas buvo sustabdytas;\n\n7) laivo kapitonas miršta.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 ir 3 dalis, įsigalioja 2016 m. sausio 1 d.\n\n2. Lietuvos Respublikos susisiekimo ministras iki 2015 m. gruodžio 31 d. priima šio įstatymo įgyvendinamuosius teisės aktus.\n\n3. Linijinio laivo ir (ar) laivo, kuris veža vienarūšius krovinius, kapitonai, gavę leidimus iki šio įstatymo įsigaliojimo, turi teisę toliau vykdyti šiuose leidimuose nurodytą veiklą šiuose leidimuose nustatytais terminais, bet ne ilgiau kaip iki 2016 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": [
    {
      "term": "Buvusias 2 straipsnio 2",
      "definition": "35 dalis laikyti atitinkamai 3–36 dalimis.\n\n3. Pakeisti 2 straipsnio 30 dalį ir ją išdėstyti taip:\n\n„30. Tradicinis laivas – kultūros ministro ir susisiekimo ministro nustatyta tvarka pripažintas bet koks istorinis laivas ar tokio laivo tiksli kopija, įskaitant ir tuos laivus, kurie sukurti tradiciniams jūreivystės įgūdžiams skatinti ir supažindinti su kultūros paveldu. Toks laivas eksploatuojamas tradiciniais (įprastiniais) jūreivystės principais ir būdais.“\n\n4. Papildyti 2 straipsnį nauja 34 dalimi:\n\n„34. Uosto paslaugų laivas – laivas, teikiantis paslaugas uosto akvatorijoje.“",
      "source_provision": "art1"
    },
    {
      "term": "Buvusias 2 straipsnio 34",
      "definition": "36 dalis laikyti atitinkamai 35–37 dalimis.\n\n6. Papildyti 2 straipsnį nauja 36 dalimi:\n\n„36. Vietinio plaukiojimo laivas – laivas, plaukiojantis uosto akvatorijoje, vidaus vandenyse, Lietuvos Respublikos teritorinėje jūroje ir išskirtinėje ekonominėje zonoje.“\n\n7. Buvusias 2 straipsnio 36 ir 37 dalis laikyti atitinkamai 37 ir 38 dalimis.\n\n8. Papildyti 2 straipsnį 39 dalimi:\n\n„39. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos Klaipėdos valstybinio jūrų uosto įstatyme ir Lietuvos Respublikos vidaus vandenų transporto kodekse.“\n\nStraipsnio pakeitimai:\nNr. XII-2248, 2015-12-23, paskelbta TAR 2015-12-30, i. k. 2015-21033",
      "source_provision": "art1"
    }
  ]
}
