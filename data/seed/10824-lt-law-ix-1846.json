{
  "id": "lt-law-ix-1846",
  "type": "statute",
  "title": "Lietuvos Respublikos firmų vardų įstatymo ir jį keitusių įstatymų pripažinimo netekusiais galios įstatymas",
  "short_name": "IX-1846",
  "status": "in_force",
  "issued_date": "2003-11-25",
  "in_force_date": "2004-01-01",
  "url": "https://e-tar.lt/portal/lt/legalAct/TAR.CF83D5E54C01",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymų pripažinimas netekusiais galios",
      "content": "Pripažinti netekusiais galios:\n\n1) Lietuvos Respublikos firmų vardų įstatymą (Žin., 1999, Nr. 63-2060);\n\n2) Lietuvos Respublikos firmų vardų įstatymo 11 ir 17 straipsnių pakeitimo įstatymą (Žin., 2001, Nr. 52-1813);\n\n3) Lietuvos Respublikos firmų vardų įstatymo 2 straipsnio papildymo ir 4 straipsnio pakeitimo įstatymą (Žin., 2002, Nr. 38-1357)."
    },
    {
      "provision_ref": "art2",
      "section": "2",
      "title": "2 straipsnis. Įstatymo įgyvendinimas",
      "content": "1. Pavadinimams, įregistruotiems pagal Lietuvos Respublikos firmų vardų įstatymą, iki juridinio asmens įregistravimo juridinių asmenų registre yra taikomas Civilinio kodekso 2.41 straipsnis. Išimtinėmis teisėmis į šį juridinio asmens pavadinimą asmenys gali naudotis vienerius metus nuo firmos vardo įregistravimo Firmų vardų registre.\n\n2. Nuo šio Įstatymo įsigaliojimo Firmų vardų registre duomenys nėra registruojami ir kaupiami, išskyrus duomenis dėl firmų vardų, kuriems paraiškos registruoti buvo paduotos ir neišnagrinėtos ir dėl kurių registravimo nebuvo priimti sprendimai iki šio Įstatymo įsigaliojimo dienos. Firmų vardų registro duomenys ir programinė įranga perduodami valstybės įmonei Registrų centrui, naudojami ir saugomi teisingumo ministro nustatyta tvarka. Firmų vardų registro duomenys gali būti naudojami vienerius metus nuo juridinių asmenų registro veiklos pradžios.\n\n3. Firmų vardai, kuriems registruoti paraiškos buvo paduotos ir neišnagrinėtos ir dėl kurių registravimo nebuvo priimti sprendimai iki šio Įstatymo įsigaliojimo dienos, registruojami pagal teisės normas, galiojusias iki šio Įstatymo įsigaliojimo.\n\n4. Firmų vardų registras likviduojamas Vyriausybės sprendimu."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis Įstatymas įsigalioja nuo juridinių asmenų registro veiklos pradžios.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
