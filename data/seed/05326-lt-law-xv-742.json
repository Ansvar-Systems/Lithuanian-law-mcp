{
  "id": "lt-law-xv-742",
  "type": "statute",
  "title": "Lietuvos Respublikos ginklų ir šaudmenų kontrolės įstatymo Nr. IX-705 42 straipsnio pakeitimo įstatymas",
  "short_name": "XV-742",
  "status": "in_force",
  "issued_date": "2025-12-23",
  "in_force_date": "2026-02-01",
  "url": "https://e-tar.lt/portal/lt/legalAct/d294a820eac511f09cfce49e7aeb76fe",
  "provisions": [
    {
      "provision_ref": "art1",
      "section": "1",
      "title": "1 straipsnis. 42 straipsnio pakeitimas",
      "content": "1. Pakeisti 42 straipsnio 7 dalį ir ją išdėstyti taip:\n\n„7. Respublikos Prezidentas, Seimo Pirmininkas, Ministras Pirmininkas, krašto apsaugos ministras, Lietuvos kariuomenės vadas, vidaus reikalų ministras ir žvalgybos institucijos vadovas turi teisę apdovanoti asmenis B ir C kategorijų trumpaisiais šaunamaisiais ginklais (pistoletais, revolveriais) bei kardais, durklais, kalavijais ir kitais šaltaisiais ginklais už pasižymėjimą kovos aplinkybėmis, už nuopelnus ar pasiaukojimą ir narsą užtikrinant asmens, visuomenės ir (ar) valstybės saugumą, kovojant su nusikalstamumu, už asmeninę drąsą atliekant tarnybines užduotis. Šioje dalyje nurodyti ginklai turi būti pažymimi nurodant apdovanoto asmens vardą, pavardę, nuopelnus, apdovanojusio asmens pareigas ir apdovanojimo datą.“\n\n2. Pakeisti 42 straipsnio 9 dalį ir ją išdėstyti taip:\n\n„9. Tvarką, reglamentuojančią apdovanojimą ginklais, nustato Vyriausybė. Krašto apsaugos ministras nustato apdovanojimo ginklais tvarką krašto apsaugos sistemoje. Vidaus reikalų ministras, suderinęs su teisingumo ministru ir finansų ministru, nustato vidaus tarnybos sistemos pareigūnų apdovanojimo ginklais tvarką. Valstybės saugumo departamento direktorius ir krašto apsaugos ministras nustato žvalgybos pareigūnų apdovanojimo ginklais tvarką.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. vasario 1 d.\n\n2. Lietuvos Respublikos valstybės saugumo departamento direktorius ir krašto apsaugos ministras iki 2026 m. sausio 31 d. nustato žvalgybos pareigūnų apdovanojimo ginklais tvarką.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
