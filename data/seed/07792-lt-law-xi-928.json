{
  "id": "lt-law-xi-928",
  "type": "statute",
  "title": "Lietuvos Respublikos valstybinio socialinio draudimo fondo biudžeto 2010 metų rodiklių patvirtinimo įstatymo 3 ir 6 straipsnių pakeitimo įstatymas",
  "short_name": "XI-928",
  "status": "in_force",
  "issued_date": "2010-06-22",
  "in_force_date": "2010-07-10",
  "url": "https://e-tar.lt/portal/lt/legalAct/TAR.3D63C513159C",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 6 ir 7 dalių pakeitimas",
      "content": "1. Pakeisti 3 straipsnio 6 dalį ir ją išdėstyti taip:\n\n„6. Nustatyti, kad nuo pajamų, gautų iš sporto veiklos ar atlikėjo veiklos iš draudėjo, su kuriuo asmuo yra susijęs darbo santykiais arba jų esmę atitinkančiais santykiais, taip pat nuo pajamų, kurias pagal autorines sutartis gavo asmenys, nurodyti Lietuvos Respublikos valstybinio socialinio draudimo įstatymo 4 straipsnio 1 dalyje, yra apskaičiuojamos šio straipsnio 1, 2 ir 4 dalyse nustatyto dydžio valstybinio socialinio draudimo įmokos.“\n\n2. Pakeisti 3 straipsnio 7 dalį ir ją išdėstyti taip:\n\n„7. Nustatyti, kad nuo pajamų, kurias pagal autorines sutartis gavo asmenys, nenurodyti Lietuvos Respublikos valstybinio socialinio draudimo įstatymo 4 straipsnio 1 dalyje, yra apskaičiuojamos šio straipsnio 4 ir 5 dalyse nustatyto dydžio valstybinio socialinio draudimo įmokos. Nuo pajamų, gautų iš sporto veiklos ar atlikėjo veiklos iš draudėjo, su kuriuo asmuo nėra susijęs darbo santykiais arba jų esmę atitinkančiais santykiais (Lietuvos Respublikos valstybinio socialinio draudimo įstatymo 4 straipsnio 5 dalis), yra apskaičiuojamos šio straipsnio 4 dalyje nustatyto dydžio apdraustojo ir šio straipsnio 5 dalies 1 ir 3 punktuose ir 8 dalies 2 punkte nustatyto dydžio draudėjo valstybinio socialinio draudimo įmokos.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Pereinamojo laikotarpio nuostatos\n\n1. Patvirtinti sumažinto tarifo valstybinio socialinio draudimo įmokas 2010 metams ūkininkams ir jų partneriams, kurie Lietuvos Respublikos valstybinio socialinio draudimo įstatymo nustatyta tvarka privalomai draudžiami pensijų socialiniu draudimu bei ligos ir motinystės socialiniu draudimu motinystės, tėvystės bei motinystės (tėvystės) socialinio draudimo pašalpoms, – 16 procentų valstybinio pensijų socialinio draudimo ir motinystės, tėvystės bei motinystės (tėvystės) socialinio draudimo pašalpoms valstybinio socialinio draudimo įmokų tarifą (proporcingai šio įstatymo 3 straipsnio 8 dalies 1 ir 2 punktuose nurodytoms valstybinio socialinio draudimo rūšims, tai yra: pensijų socialiniam draudimui – 14,76 procento; ligos ir motinystės socialiniam draudimui, kai draudžiama tik motinystės, tėvystės ir motinystės (tėvystės) išmokoms gauti, – 1,24 procento).\n\n2. Patvirtinti sumažinto tarifo valstybinio socialinio draudimo įmokas (išskyrus sveikatos draudimo įmokas) 2010 metams asmenims, nurodytiems Lietuvos Respublikos valstybinio socialinio draudimo įstatymo 4 straipsnio 1 dalyje ir gaunantiems pajamas pagal autorines sutartis, taip pat asmenims, gaunantiems pajamas iš sporto veiklos ar atlikėjo veiklos iš draudėjo, su kuriuo asmuo yra susijęs darbo santykiais arba jų esmę atitinkančiais santykiais: draudėjui – 14 procentų dydžio tarifą (proporcingai šio įstatymo 3 straipsnio 1 dalies 1, 2 ir 3 punktuose ir 2 dalyje nurodytoms valstybinio socialinio draudimo rūšims, tai yra: pensijų socialiniam draudimui – 11,65 procento; ligos ir motinystės socialiniam draudimui – 1,7 procento; nedarbo socialiniam draudimui – 0,55 procento; nelaimingų atsitikimų darbe ir profesinių ligų socialiniam draudimui – 0,1 procento) ir 3 procentų dydžio sveikatos draudimo įmokos tarifą; apdraustajam – 2 procentų dydžio pensijų socialinio draudimo įmokos tarifą ir 6 procentų dydžio sveikatos draudimo įmokos tarifą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo taikymas",
      "content": "Šio įstatymo nuostatos taikomos asmenų, kurie pagal Valstybinio socialinio draudimo įstatymo 4 straipsnio 1 dalies nuostatas privalomai draudžiami visomis socialinio draudimo rūšimis, mokamiems socialinio draudimo įmokų tarifams.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
