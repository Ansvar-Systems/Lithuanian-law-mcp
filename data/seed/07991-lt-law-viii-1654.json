{
  "id": "lt-law-viii-1654",
  "type": "statute",
  "title": "Lietuvos Respublikos vidaus reikalų, valstybės saugumo, krašto apsaugos ir prokuratūros pareigūnų ir karių valstybinių pensijų įstatymo pavadinimo, 1, 3, 6, 12, 16 straipsnių papildymo ir pakeitimo įstatymas",
  "short_name": "VIII-1654",
  "status": "in_force",
  "issued_date": "2000-05-02",
  "in_force_date": "2000-06-01",
  "url": "https://e-tar.lt/portal/lt/legalAct/TAR.46DFDD0E4793",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo papildymas",
      "content": "Įstatymo pavadinime po žodžių „vidaus reikalų“ įrašyti žodžius „Specialiųjų tyrimų tarnybos“ ir Įstatymo pavadinimą išdėstyti taip:\n\n„Lietuvos Respublikos\nvidaus reikalų, specialiųjų tyrimų tarnybos, valstybės saugumo, krašto apsaugos ir prokuratūros pareigūnų ir karių valstybinių pensijų\nį s t a t y m a s“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pavadinimo ir 1 dalies pakeitimas ir papildymas",
      "content": "Pakeisti ir papildyti 1 straipsnio pavadinimą bei 1 dalį ir juos išdėstyti taip:\n\n„1 straipsnis.       Teisė gauti vidaus reikalų, Specialiųjų tyrimų tarnybos, valstybės saugumo, krašto apsaugos ir prokuratūros pareigūnų ir karių valstybinę pensiją\n\nTeisę gauti vidaus reikalų, Specialiųjų tyrimų tarnybos, valstybės saugumo, krašto apsaugos ir prokuratūros pareigūnų ir karių valstybinę pensiją (toliau - pareigūnų ir karių pensija) turi šie Lietuvos Respublikos piliečiai:\n\n1) Vidaus reikalų ministerijos, policijos ir kitų vidaus reikalų įstaigų pareigūnai, vidaus tarnybos dalinių karininkai, liktinės tarnybos puskarininkiai ir kareiviai;\n\n2) Specialiųjų tyrimų tarnybos pareigūnai;\n\n3) profesinės karo tarnybos kariai;\n\n4) Valstybės saugumo departamento sistemos pareigūnai;\n\n5) prokuratūros pareigūnai.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas ir papildymas",
      "content": "Pakeisti ir papildyti 3 straipsnį ir jį išdėstyti taip:\n\n„3 straipsnis. Pareigūnų ir karių valstybinių pensijų skyrimo sąlygos\n\nPareigūnų ir karių valstybinė pensija skiriama ir mokama išėjusiems iš tarnybos šio įstatymo 1 straipsnyje nurodytiems pareigūnams ir kariams:\n\n1) ištarnavusiems Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos sistemose 20 ir daugiau metų;\n\n2) ištarnavusiems prokuratūroje 20 ir daugiau metų ir sukakusiems Valstybinių socialinio draudimo pensijų įstatymo nustatytą senatvės pensijos amžių;\n\n3) pripažintiems invalidais dėl priežasčių, susijusių su tarnyba;\n\n4) atleistiems dėl sveikatos, kai yra žinybinės centrinės medicinos ekspertizės komisijos išvada, arba pripažintiems invalidais dėl priežasčių, nesusijusių su tarnyba, ir ištarnavusiems Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos, prokuratūros sistemose 5 ir daugiau metų;\n\n5) sukakusiems įstatymų arba statutų nustatytą išleidimo į atsargą amžių (jei toks amžius nenustatytas, – senatvės pensijos amžių) ir ištarnavusiems Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos, prokuratūros sistemose 5 ir daugiau metų.\nPareigūnams ir kariams, dėl pačių kaltės (jei ta kaltė neužtraukia baudžiamosios atsakomybės) pašalintiems iš Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos, prokuratūros sistemų, valstybinė pensija skiriama tik tada, kai jie yra ištarnavę 20 ar daugiau metų ir sukakę įstatymų nustatytą išleidimo į atsargą amžių (jei toks amžius nenustatytas, – senatvės pensijos amžių).“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas ir papildymas",
      "content": "Pakeisti ir papildyti 6 straipsnį ir jį išdėstyti taip:\n\n„6 straipsnis. Pareigūnų ir karių tarnybos laikas pensijai skirti\n\nLietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos, prokuratūros sistemų pareigūnams ir kariams į tarnybos laiką pensijai skirti įskaitomas:\n\n1) tarnybos Lietuvos Respublikos vidaus reikalų, Specialiųjų tyrimų tarnybos, krašto apsaugos, valstybės saugumo, prokuratūros sistemose laikas nuo paskyrimo į pareigūno ar kario pareigas dienos;\n\n2) darbo įstaigose bei organizacijose laikas, jeigu pareigūnai ar kariai buvo pasiųsti dirbti jose, būdami įtraukti į Vidaus reikalų ministerijos, Valstybės saugumo departamento ar Krašto apsaugos ministerijos kadrų rezervą;\n\n3) nuteisto pareigūno ar kario bausmės atlikimo laikas, jeigu vėliau toks pareigūnas ar karys reabilituotas.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio 1 dalies pakeitimas ir papildymas",
      "content": "Pakeisti ir papildyti 12 straipsnio 1 dalį ir ją išdėstyti taip:\n\n„Pareigūnams ir kariams bei jų šeimos nariams pensijas skiria ir moka Vidaus reikalų ministerija, Specialiųjų tyrimų tarnyba, Valstybės saugumo departamentas, Krašto apsaugos ministerija, Generalinė prokuratūra pagal tai, kurioje iš šių institucijų pensijos gavėjas tarnavo paskiausiai.“"
    },
    {
      "provision_ref": "art6",
      "section": "6",
      "title": "6 straipsnis. 16 straipsnio 2 ir 4 dalių pakeitimas ir papildymas",
      "content": "1. 16 straipsnio 2 dalyje po žodžių „vidaus reikalų“ įrašyti žodžius „Specialiųjų tyrimų tarnybos“ ir šią dalį išdėstyti taip:\n\n„Asmenims, nestojusiems tarnauti arba nepriimtiems į Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos ar prokuratūros sistemų pareigūnus ir karius, pareigūnų ir karių valstybinės pensijos šio įstatymo nustatyta tvarka neskiriamos.“\n\n2. 16 straipsnio 4 dalies sakinyje iki dvitaškio po žodžių „vidaus reikalų“ įrašyti žodžius „Specialiųjų tyrimų tarnybos“ ir sakinį iki dvitaškio išdėstyti taip:\n\n„Asmenims, priimtiems tarnauti Lietuvos Respublikos vidaus reikalų, Specialiųjų tyrimų tarnybos, valstybės saugumo, krašto apsaugos bei prokuratūros pareigūnais ir kariais, tarnybos laikui pensijai skirti prilyginami šie laikotarpiai, buvę iki šio įstatymo įsigaliojimo:“."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja nuo 2000 m. birželio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
