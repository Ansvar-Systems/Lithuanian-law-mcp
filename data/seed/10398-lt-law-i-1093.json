{
  "id": "lt-law-i-1093",
  "type": "statute",
  "title": "Lietuvos Respublikos prekybos, pramonės ir amatų rūmų įstatymas",
  "short_name": "I-1093",
  "status": "in_force",
  "issued_date": "1995-11-14",
  "in_force_date": "1995-12-06",
  "url": "https://e-tar.lt/portal/lt/legalAct/TAR.B35BAADC3F4E/itHCjeRWpA",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato Prekybos, pramonės ir amatų rūmų (toliau – Rūmų) Vilniuje, Kaune, Klaipėdoje, Šiauliuose ir Panevėžyje steigimą bei jų veiklą, skatinančią prekybos, pramonės, amatų ir kitų verslų plėtrą atitinkamuose Lietuvos Respublikos regionuose."
    },
    {
      "provision_ref": "art2",
      "section": "2",
      "title": "2 straipsnis. Rūmų statusas",
      "content": "Rūmai yra savanoriški juridinių bei fizinių asmenų, užsiimančių Lietuvos Respublikos įstatymų reglamentuojama ekonomine veikla, susivienijimai, ne pelno organizacijos, įgyvendinančios verslo savivaldos principus.\nStraipsnio dalies pakeitimai:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\nŠiame įstatyme ne pelno organizacija – tai įstatymų nustatyta tvarka įsteigtas juridinio asmens teises turintis subjektas, kurio veiklos tikslas nėra pelno siekimas. Ji moka įstatymų nustatytą pelno mokestį, gauto pelno negali skirstyti steigėjams ir nariams.\nPapildyta straipsnio dalimi:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\nRūmai yra juridiniai asmenys, kurie už savo prievoles atsako turimu turtu, bet neatsako už savo narių prievoles, o Rūmų nariai neatsako už Rūmų prievoles.\n\nRūmų veiklą nustato šis įstatymas, Rūmų įstatai bei kiti teisės aktai."
    },
    {
      "provision_ref": "art3",
      "section": "3",
      "title": "3 straipsnis. Rūmų nariai",
      "content": "Rūmų nariais gali būti visų rūšių įmonės, įregistruotos Lietuvos Respublikos įmonių rejestre, fiziniai asmenys, turintys įstatymų nustatyta tvarka leidimus užsiimti ekonomine veikla, taip pat švietimo, mokslo ir studijų institucijos. Į Rūmų narius priimama pagal teritorinį principą, atsižvelgiant į įmonės, organizacijos ar fizinio asmens teisinės registracijos vietą. Įmonės, organizacijos ir fiziniai asmenys, norėdami tapti kito regiono Rūmų nariais, pirmiausia privalo įstoti į savo regiono Rūmus. Švietimo, mokslo ir studijų institucijos gali tapti tų Rūmų nariais, kurių veiklos teritorijoje vyksta nuolatinė jų veikla. Į Rūmų narius priimama arba narystė Rūmuose nutraukiama pagal Rūmų įstatuose nustatytą tvarką.\nStraipsnio dalies pakeitimai:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\nVisi Rūmų nariai dalyvaudami Rūmų veikloje turi lygias teises.\n\nRūmų narių įgalioti atstovai turi teisę dalyvauti Rūmų veikloje, rinkti ir būti išrinkti į vadovaujančius Rūmų organus.\n\nRūmų nariai moka nustatytu laiku ir nustatyto dydžio nario mokestį bei vykdo kitas pareigas, nustatytas Rūmų įstatuose."
    },
    {
      "provision_ref": "art4",
      "section": "4",
      "title": "4 straipsnis. Rūmų teritorinės ribos",
      "content": "Vilniaus prekybos, pramonės ir amatų rūmų veiklos zonai priklauso Vilniaus (Vilniaus miestas, Šalčininkų, Širvintų, Švenčionių, Trakų, Ukmergės ir Vilniaus rajonai) ir Alytaus (Alytaus ir Druskininkų miestai, Alytaus, Lazdijų ir Varėnos rajonai) apskričių regionai.\n\nKauno prekybos, pramonės ir amatų rūmų veiklos zonai priklauso Kauno (Kauno ir Birštono miestai, Jonavos, Kaišiadorių, Kauno, Kėdainių, Prienų ir Raseinių rajonai) ir Marijampolės (Marijampolės miestas, Marijampolės, Šakių ir Vilkaviškio rajonai) apskričių regionai.\n\nKlaipėdos prekybos, pramonės ir amatų rūmų veiklos zonai priklauso Klaipėdos (Klaipėdos, Neringos ir Palangos miestai, Klaipėdos, Kretingos, Skuodo ir Šilutės rajonai) ir Tauragės (Jurbarko, Šilalės ir Tauragės rajonai) apskričių regionai.\n\nŠiaulių prekybos, pramonės ir amatų rūmų veiklos zonai priklauso Šiaulių (Šiaulių miestas, Akmenės, Joniškio, Kelmės, Pakruojo, Radviliškio ir Šiaulių rajonai) ir Telšių (Mažeikių, Plungės ir Telšių rajonai) apskričių regionai.\n\nPanevėžio prekybos, pramonės ir amatų rūmų veiklos zonai priklauso Panevėžio (Panevėžio miestas, Biržų, Kupiškio, Panevėžio, Pasvalio ir Rokiškio rajonai) ir Utenos (Visagino miestas, Anykščių, Ignalinos, Molėtų, Utenos ir Zarasų rajonai) apskričių regionai."
    },
    {
      "provision_ref": "art5",
      "section": "5",
      "title": "5 straipsnis. Rūmų veikla",
      "content": "Rūmai atlieka šias pagrindines funkcijas:\n\n1) skatina prekybos, pramonės, statybos, transporto, ryšių, amatų ir kitų verslo bei ūkio šakų plėtrą;\n\n2) tiria bei plėtoja naujas verslo sritis, skatindami kurti regione papildomas darbo vietas;\n\n3) skatina užsienio prekybą;\n\n4) rengia ir svarsto pasiūlymus ūkio plėtros klausimais, atstovaudami savo nariams rengia pasiūlymus dėl regiono ekonominės veiklos plėtojimo;\n\n5) atstovauja savo nariams bendradarbiaudami su valstybės, valdžios ir valdymo institucijomis, užsienio šalių ūkio subjektais ir valstybinėmis institucijomis;\n\n6) savo iniciatyva arba gavę valstybės institucijų užsakymą atlieka ekonominę veiklą reglamentuojančių dokumentų ekspertizę ir teikia pasiūlymus;\n\n7) teikia konsultacines, informacines bei kitas paslaugas;\n\n8) steigia ir tvarko verslo (prekybos) registrą pagal Lietuvos Respublikos įstatymus;\nStraipsnio punkto pakeitimai:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\n9) vykdo prekių numeravimą ir kodavimą brūkšniniais kodais pagal Tarptautinės prekių numeravimo asociacijos EAN sistemos reikalavimus;\nPapildyta straipsnio punktu:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\n10) Rūmų nustatyta tvarka išduoda įvairių formų prekių kilmės dokumentus;\nStraipsnio punkto pakeitimai:\nNr. XII-2700, 2016-11-03, paskelbta TAR 2016-11-09, i. k. 2016-26478\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\n11) Lietuvos Respublikos Vyriausybės nustatyta tvarka išduoda nenugalimos jėgos (force majeure) aplinkybes liudijančias pažymas;\nPapildyta straipsnio punktu:\nNr. XII-2700, 2016-11-03, paskelbta TAR 2016-11-09, i. k. 2016-26478\n\n12) tvirtina užsienio prekyboje naudojamų dokumentų autentiškumą;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n13) steigia Rūmų arbitražą;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n14) renka ir platina informaciją apie užsienio prekybą bei teikia užsienio partneriams informaciją apie Lietuvos įmonių veiklą;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n15) Lietuvos Respublikos įstatymų nustatyta tvarka padeda organizuoti profesinį mokymą bei suaugusiųjų švietimą;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n16) organizuoja parodas, muges, konferencijas bei kitus renginius;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n17) užsiima leidyba;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n18) atlieka nevyriausybinių dokumentų oficialius vertimus į lietuvių ir užsienio kalbas;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n19) steigia įvairių rūšių įmones, kurios realizuoja Rūmų funkcijas;\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\n20) steigia Rūmų filialus bei atstovybes savo regione ir užsienyje.\nStraipsnio punkto numeracijos pakeitimas:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\nNr. XII-2700, 2016-11-03, paskelbta TAR 2016-11-09, i. k. 2016-26478\n\nRūmai gali atlikti kitas funkcijas, neprieštaraujančias jų veiklos principams ir Lietuvos Respublikos įstatymams."
    },
    {
      "provision_ref": "art6",
      "section": "6",
      "title": "6 straipsnis. Rūmų valdymas",
      "content": "Aukščiausiasis Rūmų valdymo organas – generalinė asamblėja, kuri yra visuotinis Rūmų narių atstovų susirinkimas. Kiekvienas Rūmų narys generalinėje asamblėjoje turi po vieną sprendžiamąjį balsą. Rūmų įstatuose yra nustatoma generalinės asamblėjos šaukimo ir sprendimų priėmimo bei įsigaliojimo tvarka. Generalinė asamblėja atlieka šias funkcijas:\n\n1) nustato Rūmų veiklos kryptis;\n\n2) formuoja specializuotus komitetus;\n\n3) priima, keičia ir papildo Rūmų įstatus;\n\n4) tvirtina Rūmų biudžetą;\n\n5) renka iš savo narių ketveriems metams Rūmų prezidentą, viceprezidentus, revizijos komisiją ir jos pirmininką;\n\n6) renka iš savo narių Rūmų tarybą ir nustato jos funkcijas bei įgaliojimus;\n\n7) tvirtina Rūmų prezidento bei revizijos komisijos pirmininko ataskaitas;\n\n8) likviduoja Rūmus;\n\n9) atlieka kitas funkcijas, kurios neprieštarauja Lietuvos Respublikos įstatymams.\n\nRūmų veiklai tarp generalinių asamblėjų vadovauja taryba, kurią iš savo narių renka generalinė asamblėja. Rūmų įstatuose turi būti nustatyta Rūmų tarybos narių rinkimo bei atšaukimo tvarka, kadencija. Rūmų prezidentas ir viceprezidentai įeina į Rūmų tarybos sudėtį. Tarybos sprendimai yra teisėti, jeigu juos priimant dalyvauja daugiau kaip pusė tarybos narių. Tarybos sprendimai priimami paprasta balsų dauguma.\n\nRūmų prezidentas pirmininkauja Rūmų generalinei asamblėjai ir tarybos posėdžiams.\n\nRūmų administracijai vadovauja generalinis direktorius. Jį Rūmų prezidento siūlymu ketveriems metams skiria ir atšaukia Rūmų taryba. Generalinis direktorius atsako už Rūmų administracijos darbą, Rūmų biudžeto vykdymą, tarybos sprendimų įgyvendinimą ir už savo veiklą atsiskaito Rūmų tarybai. Generalinis direktorius privalo dalyvauti Rūmų generalinėje asamblėjoje ir tarybos posėdžiuose patariamojo balso teise.\n\nRūmų prezidentas ir generalinis direktorius atstovauja Rūmams įvairiose Lietuvos Respublikos, užsienio šalių bei tarptautinėse institucijose, sudaro tarptautines ir kitas sutartis."
    },
    {
      "provision_ref": "art7",
      "section": "7",
      "title": "7 straipsnis. Rūmų lėšos",
      "content": "Rūmų lėšas sudaro:\n\n1) Rūmų nario mokesčiai;\n\n2) pajamos už suteiktas paslaugas;\n\n3) valstybės lėšos, skirtos valstybės remiamoms programoms įgyvendinti;\n\n4) skolintos lėšos, fizinių ir juridinių asmenų neatlygintinai perduotos labdaringos lėšos bei turtas;\n\n5) kitos teisėtai gautos lėšos.\n\nRūmų lėšos naudojamos Rūmų veiklai finansuoti, atitinkamoms programoms ir projektams įgyvendinti, darbuotojų darbo užmokesčiui.\n\nRūmai moka mokesčius valstybei Lietuvos Respublikos įstatymų nustatyta tvarka."
    },
    {
      "provision_ref": "art8",
      "section": "8",
      "title": "8 straipsnis. Rūmų steigimas",
      "content": "Rūmų steigėjais gali būti juridiniai ir fiziniai asmenys, nurodyti šio įstatymo 3 straipsnyje. Įsigaliojus šiam įstatymui, ne vėliau kaip po keturių mėnesių turi būti sušaukiami Rūmų steigiamieji susirinkimai. Juos šaukia pagal Lietuvos Respublikos Vyriausybės 1991 m. spalio 25 d. nutarimą Nr. 440 Vilniuje, Kaune, Klaipėdoje, Šiauliuose ir Panevėžyje įsteigti regioniniai prekybos ir pramonės rūmai. Rūmų steigėjai yra Rūmų nariai. Rūmai registruojami Lietuvos Respublikos Vyriausybės nustatyta tvarka."
    },
    {
      "provision_ref": "art9",
      "section": "9",
      "title": "9 straipsnis. Rūmų asociacija",
      "content": "Rūmai turi teisę savanoriškai jungtis į Lietuvos prekybos, pramonės ir amatų rūmų asociaciją, toliau vadinamą Asociacija. Asociacija yra ne pelno organizacija. Asociaciją turi teisę įsteigti ne mažiau kaip treji regioniniai Rūmai. Asociacijos veikla, valdymo struktūra, lėšų formavimas bei jų naudojimas yra nustatomi Asociacijos įstatuose. Juos priima, keičia ir papildo Asociacijos steigėjų delegatų (įgaliotinių) susirinkimas - aukščiausiasis Asociacijos valdymo organas.\nStraipsnio dalies pakeitimai:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294\n\nAsociacijos prezidiumą sudaro Asociacijos narių-Rūmų prezidentai, generaliniai direktoriai bei Asociacijos prezidentas, kurį ketveriems metams renka ir atšaukia Asociacijos prezidiumas. Asociacijos prezidentu gali būti išrinktas asmuo, atstovaujantis bet kuriam Rūmų nariui. Asociacijos prezidentas negali eiti Rūmų prezidento, viceprezidento ar generalinio direktoriaus pareigų."
    },
    {
      "provision_ref": "art10",
      "section": "10",
      "title": "10 straipsnis. Rūmų bei jų Asociacijos santykiai su valstybe",
      "content": "Rūmai bei jų Asociacija vykdydami savo pareigas bendradarbiauja su valstybės institucijomis, miestų ir rajonų savivaldos organais remdamiesi šiuo įstatymu bei kitais Lietuvos Respublikos įstatymais ir teisės aktais.\n\n10 straipsnio 2 dalis neteko galios nuo 2019-10-01.\nTAR pastaba. Iki įstatymo Nr. XIII-2399 įsigaliojimo dienos (2019-10-01) sudarytos terminuotos valstybės (savivaldybės) turto panaudos sutartys galioja iki jų pabaigos dienos. Įsigaliojus įstatymui Nr. XIII-2399, valstybės (savivaldybės) turto panaudos davėjai, Lietuvos Respublikos civilinio kodekso nustatyta tvarka įspėję panaudos gavėjus, nutraukia visas neterminuotas valstybės (savivaldybės) turto panaudos sutartis.\nStraipsnio dalies pakeitimai:\nNr. XIII-2399, 2019-07-25, paskelbta TAR 2019-07-26, i. k. 2019-12399\n\nStraipsnio pakeitimai:\nNr. VIII-1294, 1999-07-07, Žin., 1999, Nr. 64-2071 (1999-07-23), i. k. 0991010ISTAIII-1294"
    },
    {
      "provision_ref": "art11",
      "section": "11",
      "title": "11 straipsnis. Rūmų bei jų Asociacijos likvidavimas",
      "content": "Rūmai gali būti likviduojami generalinės asamblėjos sprendimu. Už jų likvidavimą turi balsuoti ne mažiau kaip 2/3 Rūmų narių atstovų. Rūmai gali būti likviduojami teismo sprendimu, jeigu jų veikla prieštarauja šiam įstatymui.\n\nAsociacija gali būti likviduojama Asociacijos prezidiumo sprendimu. Už jos likvidavimą turi balsuoti ne mažiau kaip 2/3 Asociacijos prezidiumo narių. Asociacija gali būti likviduojama teismo sprendimu, jeigu jos veikla prieštarauja šiam įstatymui.\n\nLikvidavimo atveju Rūmų bei jų Asociacijos sukauptos lėšos, pastatai ir kitos materialinės vertybės yra paskirstomos Rūmų bei jų Asociacijos įstatuose nustatyta tvarka."
    },
    {
      "provision_ref": "art12",
      "section": "12",
      "title": "12 straipsnis. Baigiamosios nuostatos",
      "content": "Pasiūlyti Lietuvos Respublikos Vyriausybei ne vėliau kaip per vieną mėnesį nuo šio įstatymo priėmimo dienos nustatyti Rūmų bei jų Asociacijos registravimo tvarką.\n\nĮregistravus Rūmus bei jų Asociaciją Lietuvos Respublikos Vyriausybės nustatyta tvarka, pagal Vyriausybės 1991 m. spalio 25 d. nutarimą Nr. 440 Vilniuje, Kaune, Klaipėdoje, Šiauliuose, Panevėžyje, Marijampolėje anksčiau veikusieji regioniniai prekybos ir pramonės rūmai bei jų asociacija yra likviduojami šių rūmų bei jų asociacijos visuotiniuose narių susirinkimuose nustatyta tvarka.\n\nĮregistruoti Rūmai bei jų Asociacija yra iki šio įstatymo priėmimo pagal Lietuvos Respublikos Vyriausybės 1991 m. spalio 25 d. nutarimą Nr. 440 veikusių regioninių prekybos ir pramonės rūmų bei jų asociacijos turto, teisių ir pareigų perėmėjai.\n\nPasiūlyti Lietuvos Respublikos Vyriausybei ne vėliau kaip per tris mėnesius nuo šio įstatymo priėmimo dienos nustatyti žodžio „Rūmai“ vartojimo įvairių rūšių įmonių bei organizacijų pavadinimuose tvarką.\n\nŠio įstatymo 5 straipsnio 8 punktas dėl prekybos registro tvarkymo ir 11 punktas dėl Rūmų arbitražo steigimo įsigalioja priėmus atitinkamus Lietuvos Respublikos įstatymus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
