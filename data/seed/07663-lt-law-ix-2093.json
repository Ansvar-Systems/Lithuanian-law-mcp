{
  "id": "lt-law-ix-2093",
  "type": "statute",
  "title": "Lietuvos Respublikos baudžiamojo kodekso 233, 235 straipsnių papildymo ir pakeitimo įstatymas",
  "short_name": "IX-2093",
  "status": "in_force",
  "issued_date": "2004-03-30",
  "in_force_date": "2004-04-15",
  "url": "https://e-tar.lt/portal/lt/legalAct/TAR.34DD0BE604A0",
  "provisions": [
    {
      "provision_ref": "art1",
      "section": "1",
      "title": "1 straipsnis. 233 straipsnio papildymas ir pakeitimas",
      "content": "1. Papildyti 233 straipsnį nauja 2 dalimi, buvusią 2 dalį laikyti 3 dalimi, ją pakeisti ir visą straipsnį išdėstyti taip:\n\n„233 straipsnis.   Poveikis liudytojui, nukentėjusiam asmeniui, ekspertui, specialistui ar vertėjui\n\n1. Tas, kas bet kokiu būdu siekė paveikti liudytoją, nukentėjusį asmenį, ekspertą, specialistą ar vertėją, kad šie ikiteisminio tyrimo metu, teisme ar Tarptautiniame baudžiamajame teisme duotų melagingus parodymus, išvadas, paaiškinimus ar neteisingai išverstų, arba trukdė jiems pagal šaukimą atvykti pas ikiteisminio tyrimo pareigūną, prokurorą, į teismą ar į Tarptautinį baudžiamąjį teismą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n2. Tas, kas bet kokiu būdu siekė paveikti liudytoją, ekspertą, specialistą ar vertėją, kad šie apkaltos proceso metu Seimo specialiajai tyrimo komisijai ar Seimui duotų melagingus parodymus, išvadas, paaiškinimus ar neteisingai išverstų, arba trukdė jiems pagal šaukimą atvykti į Seimo specialiąją tyrimo komisiją ar Seimą,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.\n\n3. Tas, kas padarė šio straipsnio 1 ir 2 dalyse numatytas veikas, panaudodamas smurtą ar kitokią prievartą,\nbaudžiamas areštu arba laisvės atėmimu iki ketverių metų.“"
    },
    {
      "provision_ref": "art2",
      "section": "2",
      "title": "2 straipsnis. 235 straipsnio papildymas ir pakeitimas",
      "content": "1. 235 straipsnį papildyti nauja 2 dalimi:\n\n„2. Tas, kas apkaltos proceso metu Seimo specialiajai tyrimo komisijai ar Seimui būdamas liudytoju davė melagingus parodymus, būdamas ekspertu ar specialistu pateikė melagingą išvadą ar paaiškinimą arba būdamas vertėju melagingai ar žinomai neteisingai išvertė,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“\n\n2. 235 straipsnio buvusias 2 ir 3 dalis laikyti atitinamai 3 ir 4 dalimis.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS\n______________"
    }
  ],
  "definitions": []
}
