{
  "id": "lt-law-xi-192",
  "type": "statute",
  "title": "Lietuvos Respublikos savivaldybių biudžetų pajamų nustatymo metodikos įstatymo 13 straipsnio pakeitimo įstatymas",
  "short_name": "XI-192",
  "status": "in_force",
  "issued_date": "2009-03-12",
  "in_force_date": "2009-03-24",
  "url": "https://e-tar.lt/portal/lt/legalAct/TAR.403BFFA7B662",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio 1 dalies pakeitimas ir straipsnio papildymas 6 dalimi",
      "content": "1. 13 straipsnio 1 dalyje vietoj žodžių „metinės apyskaitos“ įrašyti žodžius „metinio biudžeto vykdymo ataskaitų rinkinio“, dalį papildyti sakiniu „Skaičiuojant šių negautų pajamų sumą už 2008 metus, savivaldybių biudžetų gautos pajamos mažinamos 2008 biudžetinių metų pajamomis iš vietinių rinkliavų už komunalinių atliekų surinkimą iš atliekų turėtojų ir už atliekų tvarkymą“ ir šią dalį išdėstyti taip:\n\n„1. Jeigu biudžetiniais metais pagal savivaldybės metinio biudžeto vykdymo ataskaitų rinkinio duomenis pajamų (be dotacijų iš valstybės biudžeto) gauta mažiau, negu buvo prognozuota gauti skaičiuojant tų metų savivaldybių biudžetų finansinius rodiklius, ir į jas yra įskaitomos valstybės biudžetui grąžinamos bendrosios dotacijos kompensacijos pagal šio Įstatymo 12 straipsnio 2 dalį, biudžetiniams metams pasibaigus šios negautos pajamos gali būti kompensuojamos. Skaičiuojant šių negautų pajamų sumą, savivaldybių gautos pajamos didinamos skaičiuotinomis įmokomis, kurių negauta dėl savivaldybės tarybos sprendimais suteiktų mokesčių lengvatų. Skaičiuojant šių negautų pajamų sumą už 2008 metus, savivaldybių biudžetų gautos pajamos mažinamos 2008 biudžetinių metų pajamomis iš vietinių rinkliavų už komunalinių atliekų surinkimą iš atliekų turėtojų ir už atliekų tvarkymą.“\n\n2. Papildyti 13 straipsnį 6 dalimi:\n\n„6. Jeigu šio straipsnio 2 dalyje nustatytų šaltinių nepakanka, kad savivaldybių biudžetų negautos pajamos būtų kompensuotos, Vyriausybė, atsižvelgdama į savivaldybių biudžetų negautas prognozuotas pajamų sumas, biudžetiniams metams pasibaigus, iki balandžio 1 dienos priima nutarimą, kuriame nurodo kiekvienai savivaldybei priklausiusias pervesti, bet praėjusiais biudžetiniais metais nepervestas bendrosios dotacijos kompensacijų sumas (atitinkamą jų dalį), nuo kurių pervedimo savivaldybė atleidžiama, arba praėjusiais biudžetiniais metais pervestas bendrosios dotacijos kompensacijų sumas (atitinkamą jų dalį), kurios grąžinamos savivaldybei iki biudžetinių metų pabaigos iš valstybės biudžeto gautų bendrosios dotacijos kompensacijų.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
