{
  "id": "lt-law-xi-2328",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo 4, 8, 10 ir 14 straipsnių pakeitimo įstatymas",
  "short_name": "XI-2328",
  "status": "in_force",
  "issued_date": "2012-11-06",
  "in_force_date": "2014-01-01",
  "url": "https://e-tar.lt/portal/lt/legalAct/TAR.819827819E3E",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio 1 dalies pakeitimas",
      "content": "4 straipsnio 1 dalyje vietoj žodžių „Valstybės žiniose“ įrašyti žodžius „Teisės aktų registre“ ir šią dalį išdėstyti taip:\n\n„1. Jeigu Europos valstybės jurisdikcijai nepriklausančio užsienio banko ar įmonės Lietuvos Respublikoje įsteigtame filiale laikomi indėliai ar prisiimti įsipareigojimai investuotojams yra apdraudžiami (kompensuojami) arba kitaip užtikrinamas jų saugumas pagal užsienio valstybės teisės aktus, tačiau draudimo įmonės taryba nustato, kad šios indėlių ar įsipareigojimų investuotojams apdraudimo (kompensavimo) arba kitokios saugumo užtikrinimo sąlygos yra blogesnės, negu nustatyta šiame Įstatyme, tai filialą įsteigęs užsienio bankas ar įmonė privalo draudimo įmonės tarybos nustatyta ir Teisės aktų registre paskelbta tvarka papildomai apdrausti filiale laikomus indėlininkų indėlius, užsienio banko ar įmonės filiale prisiimtus įsipareigojimus investuotojams. Europos valstybės jurisdikcijai priklausantis užsienio bankas ar įmonė, įsteigę filialą Lietuvos Respublikoje, šiuo atveju turi teisę papildomai apdrausti filiale laikomus indėlius ir filiale prisiimtus įsipareigojimus investuotojams.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 1 dalies pakeitimas",
      "content": "8 straipsnio 1 dalyje vietoj žodžių „Valstybės žiniose“ įrašyti žodžius „Teisės aktų registre“ ir šią dalį išdėstyti taip:\n\n„1. Draudimo įmokos apskaičiavimo ir mokėjimo tvarką bei terminus, draudimo įmokos normos pakeitimus nustato draudimo įmonės taryba ir skelbia Teisės aktų registre.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 3 dalies pakeitimas",
      "content": "10 straipsnio 3 dalyje vietoj žodžių „Valstybės žiniose“ įrašyti žodžius „Teisės aktų registre“ ir šią dalį išdėstyti taip:\n\n„3. Draudimo išmoką apskaičiuoja ir moka draudimo įmonė, remdamasi draudėjo draudžiamojo įvykio dienos duomenimis apie indėlininkus ar investuotojus, jų indėlius ar įsipareigojimus investuotojams ir apie papildomai apdraustų indėlių ar įsipareigojimų investuotojams sumas. Draudimo išmokų apskaičiavimo ir mokėjimo tvarką nustato draudimo įmonės taryba ir paskelbia Teisės aktų registre.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio 4 dalies pakeitimas",
      "content": "14 straipsnio 4 dalyje vietoj žodžių „Valstybės žinių“ priede „Informaciniai pranešimai“ įrašyti žodžius „savo interneto svetainėje“ ir šią dalį išdėstyti taip:\n\n„4. Apie indėlių ir įsipareigojimų investuotojams draudimo nutraukimą draudimo įmonė paskelbia savo interneto svetainėje.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2014 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ  DALIA GRYBAUSKAITĖ\n\n_________________"
    }
  ],
  "definitions": []
}
