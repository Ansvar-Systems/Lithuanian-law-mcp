{
  "id": "lt-law-xiii-2651",
  "type": "statute",
  "title": "Lietuvos Respublikos socialinio draudimo pensijų įstatymo Nr. I-549 8 straipsnio pakeitimo įstatymas",
  "short_name": "XIII-2651",
  "status": "in_force",
  "issued_date": "2019-12-12",
  "in_force_date": "2020-01-01",
  "url": "https://e-tar.lt/portal/lt/legalAct/c98aba6023e011eabe008ea93139d588/dpfzmbQtoy",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Papildyti 8 straipsnį 7 dalimi:\n\n„7. Nuo 2020 m. sausio 1 d. bazinės pensijos dydis gali būti didinamas daugiau negu pagal bazinės pensijos dydžiui taikomą šio straipsnio 2 dalyje nustatyta tvarka apskaičiuotą IK, atsižvelgiant į valstybės biudžeto finansines galimybes. Nuo 2021 m. sausio 1 d., atsižvelgiant į valstybės biudžeto ir Valstybinio socialinio draudimo fondo biudžeto finansines galimybes, gali būti nustatomas didesnis negu pagal šio straipsnio 2 dalį apskaičiuotas IK.“"
    },
    {
      "provision_ref": "art2",
      "section": "2",
      "title": "2 straipsnis. Pereinamojo laikotarpio nuostatos",
      "content": "1. Lietuvos Respublikos valstybinio socialinio draudimo fondo biudžeto 2020 metų rodiklių patvirtinimo įstatyme socialinio draudimo bazinės pensijos dydžiui nustatomas 1,83 procentinio punkto didesnis indeksavimo koeficientas už indeksavimo koeficientą, apskaičiuotą pagal šio įstatymo 8 straipsnio nuostatas.\n\n2. Lietuvos Respublikos valstybinio socialinio draudimo fondo biudžeto 2021 metų rodiklių patvirtinimo įstatyme nustatomas 1,91 procentinio punkto didesnis indeksavimo koeficientas už indeksavimo koeficientą, apskaičiuotą pagal šio įstatymo 8 straipsnio nuostatas.\n\n3. Iki 2017 m. gruodžio 31 d. paskirtų netekto darbingumo (invalidumo) pensijų bendroji dalis nuo 2020 m. sausio 1 d. indeksuojama dauginant jos dydį iš indeksavimo koeficiento, padidinto šio straipsnio 1 dalyje nurodytu dydžiu."
    },
    {
      "provision_ref": "art3",
      "section": "3",
      "title": "3 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė kartu su Lietuvos Respublikos valstybės biudžeto ir savivaldybių biudžetų 2021 metų finansinių rodiklių patvirtinimo įstatymo ir Lietuvos Respublikos valstybinio socialinio draudimo fondo biudžeto 2021 metų rodiklių patvirtinimo įstatymo projektais pateikia Lietuvos Respublikos Seimui Socialinio draudimo pensijų įstatymo Nr. I-549 pakeitimo įstatymo, kuriame numatomi socialinio draudimo pensijų indeksavimo pakeitimai, atlikti įvertinus vidutinės senatvės pensijos ir vidutinio šalies darbo užmokesčio neto dydžių santykį, indeksavimo koeficiento ir vidutinio šalies darbo užmokesčio metinio augimo tempų skirtumą, socialinio draudimo pensijų gavėjų skurdo rizikos rodiklių pokyčius ir kitus socialinio draudimo pensijų adekvatumo kriterijus, projektą."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 2 straipsnio 1 dalį ir 3 straipsnį, įsigalioja 2020 m. sausio 1 d.\n\n2. Pagal šio įstatymo nuostatas nuo 2020 m. sausio 1 d. indeksuotos socialinio draudimo pensijos pradedamos mokėti pensijų gavėjams ne vėliau kaip iki 2020 m. birželio 30 d. ir išmokamas nuo 2020 m. sausio 1 d. susidaręs pensijų dydžių skirtumas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
