{
  "id": "lt-law-xiv-1693",
  "type": "statute",
  "title": "Lietuvos Respublikos kredito unijų įstatymo Nr. I-796 2, 5, 8, 10, 22, 23, 25, 27, 30, 45, 68, 74, 75, 77 straipsnių pakeitimo, Įstatymo papildymo 75-1 straipsniu ir vienuoliktuoju skirsniu ir 69 straipsnio pripažinimo netekusiu galios įstatymas",
  "short_name": "XIV-1693",
  "status": "in_force",
  "issued_date": "2022-12-20",
  "in_force_date": "2022-12-31",
  "url": "https://e-tar.lt/portal/lt/legalAct/fdb80950881911ed8df094f359a60216/mJVZqBTRzz",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 11 dalį ir ją išdėstyti taip:\n\n„11. Kitos šio įstatymo sąvokos suprantamos taip, kaip jos apibrėžtos Lietuvos Respublikos finansų įstaigų įstatyme, Lietuvos Respublikos indėlių ir įsipareigojimų investuotojams draudimo įstatyme ir Lietuvos Respublikos kooperatinių bendrovių (kooperatyvų) įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "1. Papildyti 5 straipsnio 3 dalį 10 punktu:\n\n„10) finansinė nuoma (lizingas).“\n\n2. Pakeisti 5 straipsnio 5 dalį ir ją išdėstyti taip:\n\n„5. Šio straipsnio 2 dalies 2, 3 punktuose ir 3 dalies 3, 5, 6, 7, 8, 9 punktuose nurodytas finansines paslaugas kredito unija turi teisę teikti visiems asmenims.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "Pakeisti 8 straipsnio 5 dalį ir ją išdėstyti taip:\n\n„5. Atšaukus licenciją, kredito unija neturi teisės teikti finansinių paslaugų, išskyrus atsiskaitymą su kredito unijos kreditoriais arba atliekant indėlių draudimo išmokų mokėjimus pagal Indėlių ir įsipareigojimų investuotojams draudimo įstatymo 161 straipsnį, ir šio įstatymo devintajame ir dešimtajame skirsniuose nustatyta tvarka turi būti sprendžiamas klausimas dėl kredito unijos likvidavimo ar bankroto bylos jai kėlimo.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnio 5 dalį ir ją išdėstyti taip:\n\n„5. Atšaukus licenciją, kredito unija neturi teisės teikti finansinių paslaugų, išskyrus atsiskaitymą su kredito unijos kreditoriais, atliekant indėlių draudimo išmokų mokėjimus pagal Indėlių ir įsipareigojimų investuotojams draudimo įstatymo 161 straipsnį arba kredito unijos turtą, teises ir įsipareigojimus perleidžiant pagal šio įstatymo vienuoliktąjį skirsnį, kad kredito unijos turto, teisių ir įsipareigojimų įsigyjantis asmuo, turintis kredito įstaigos licenciją (toliau – įsigyjantis asmuo), galėtų teikti su perimtu turtu, teisėmis ir įsipareigojimais susijusias finansines paslaugas, ir šio įstatymo devintajame ir dešimtajame skirsniuose nustatyta tvarka turi būti sprendžiamas klausimas dėl kredito unijos likvidavimo ar bankroto bylos jai kėlimo.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "Pakeisti 10 straipsnio 4 dalį ir ją išdėstyti taip:\n\n„4. Kredito unijos asocijuotais nariais gali būti visi Lietuvos Respublikoje įregistruoti ir Lietuvos Respublikos savivaldybės, kurioje įregistruota kredito unijos buveinė, teritorijoje ir kitų kredito unijos įstatuose nurodytų savivaldybių, kurios ribojasi su šia savivaldybe, teritorijose buveinę turintys juridiniai asmenys.“"
    },
    {
      "provision_ref": "art6",
      "section": "6",
      "title": "6 straipsnis. 22 straipsnio pakeitimas",
      "content": "Pakeisti 22 straipsnio 4 dalį ir ją išdėstyti taip:\n\n„4. Užpildytą bendrąjį balsavimo biuletenį turi pasirašyti kredito unijos narys arba nario įgaliotas fizinis asmuo. Jeigu užpildytą bendrąjį balsavimo biuletenį pasirašo asmuo, kuris nėra kredito unijos narys, prie užpildyto bendrojo balsavimo biuletenio turi būti pridėtas teisę balsuoti patvirtinantis dokumentas. Kredito unijos nario elektroninėmis ryšio priemonėmis užpildytas ir kredito unijai per jos naudojamą elektroninės bankininkystės sistemą pateiktas balsavimo biuletenis prilyginamas ranka popieriuje pasirašytam ar kvalifikuotu elektroniniu parašu pasirašytam biuleteniui.“"
    },
    {
      "provision_ref": "art7",
      "section": "7",
      "title": "7 straipsnis. 23 straipsnio pakeitimas",
      "content": "Pakeisti 23 straipsnio 6 dalį ir ją išdėstyti taip:\n\n„6. Stebėtojų tarybos pirmininkas ar stebėtojų tarybos narys gali atsistatydinti iš pareigų kadencijai nesibaigus, apie tai raštu įspėjęs stebėtojų tarybą ne vėliau kaip prieš 30 dienų.“"
    },
    {
      "provision_ref": "art8",
      "section": "8",
      "title": "8 straipsnis. 25 straipsnio pakeitimas",
      "content": "Pakeisti 25 straipsnio 2 dalį ir ją išdėstyti taip:\n\n„2. Valdybos narius ir valdybos pirmininką renka kredito unijos visuotinis narių susirinkimas kredito unijos nustatytam, bet ne ilgesniam kaip 4 metų, laikotarpiui. Valdyba funkcijas atlieka kredito unijos įstatuose nustatytą laiką arba tol, kol iš naujo išrinktos valdybos nariai pradeda eiti pareigas. Kredito unijos visuotinis narių susirinkimas gali atšaukti valdybos narį, valdybos pirmininką arba visą valdybą ir nepasibaigus jų kadencijai. Valdybos pirmininkas ar valdybos narys gali atsistatydinti iš pareigų kadencijai nepasibaigus, apie tai raštu įspėjęs valdybą ne vėliau kaip prieš 30 dienų. Valdybos nario kadencijų skaičius neribojamas. Jeigu renkami pavieniai valdybos nariai, jie renkami tik laikotarpiui iki veikiančios valdybos kadencijos pabaigos.“"
    },
    {
      "provision_ref": "art9",
      "section": "9",
      "title": "9 straipsnis. 27 straipsnio pakeitimas",
      "content": "1. Pakeisti 27 straipsnio 2 dalį ir ją išdėstyti taip:\n\n„2. Kredito unijos vadovai turi būti nepriekaištingos reputacijos ir turėti kvalifikaciją ir patirtį, leidžiančią tinkamai atlikti pareigas. Kredito unijos vadovų kvalifikacija ir patirtis vertinamos atsižvelgiant į asmens išsilavinimo lygį ir pobūdį, kvalifikacijos tobulinimą, profesinės veiklos ar darbo patirties pobūdį ir trukmę bei į kitus veiksnius, kurie gali turėti įtakos asmens kvalifikacijai ir patirčiai. Kredito unijos vadovų reputacijos, kvalifikacijos ir patirties reikalavimai vertinami priežiūros institucijos priimtuose teisės aktuose nustatyta tvarka. Kredito unijos vadovu negali būti asmuo, nesutinkantis, kad priežiūros institucija įstatymų ir kitų teisės aktų nustatytais atvejais ir tvarka tvarkytų šiame įstatyme numatytoms licencijoms, leidimams ir sutikimams išduoti reikalingus duomenis apie jį, įskaitant asmens duomenis ir informaciją apie jo teistumą, sveikatą. Kredito unija, siekdama patikrinti, ar kredito unijos vadovai yra nepriekaištingos reputacijos, turi teisę kreiptis į Įtariamųjų, kaltinamųjų ir nuteistųjų registrą ir asmens duomenų teisinę apsaugą reglamentuojančių teisės aktų nustatyta tvarka tvarkyti šių asmenų asmens duomenis, įskaitant duomenis apie asmens teistumą.“\n\n2. Pakeisti 27 straipsnio 13 dalį ir ją išdėstyti taip:\n\n„13. Kredito unijos užtikrina, kad jų darbuotojai, kurių funkcijos kredito unijoje susijusios su finansinių paslaugų teikimu, iš sandorių kylančios rizikos vertinimu ir (ar) valdymu, kredito unijos prievolių pinigų plovimo ir teroristų finansavimo prevencijos srityje vykdymu ir (ar) kuriems dėl to būtina prieiga prie kredito unijos paslaptį sudarančios informacijos, yra nepriekaištingos reputacijos. Kredito unijos darbuotojas nėra nepriekaištingos reputacijos, jeigu atitinka šio straipsnio 14 dalyje nustatytas sąlygas. Kredito unija, siekdama patikrinti, ar jos darbuotojai yra nepriekaištingos reputacijos, turi teisę kreiptis į Įtariamųjų, kaltinamųjų ir nuteistųjų registrą ir asmens duomenų teisinę apsaugą reglamentuojančių teisės aktų nustatyta tvarka tvarkyti šių asmenų asmens duomenis, įskaitant duomenis apie asmens teistumą. Kiti kredito unijos darbuotojams taikomi reikalavimai gali būti nustatyti priežiūros institucijos teisės aktuose.“\n\n3. Papildyti 27 straipsnį 14, 15 ir 16 dalimis:\n\n„14. Kredito unijos darbuotojas negali būti laikomas nepriekaištingos reputacijos, jeigu jis yra pripažintas kaltu dėl Lietuvos Respublikos baudžiamajame kodekse numatyto sunkaus, labai sunkaus nusikaltimo arba tyčinio nusikaltimo nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, visuomenės saugumui, valstybės tarnybai ir viešiesiems interesams ar juos atitinkančių nusikalstamų veikų pagal kitų valstybių baudžiamuosius įstatymus padarymo ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nepraėjo 5 metai.\n\n15. Įtariamųjų, kaltinamųjų ir nuteistųjų registro valdytojas kredito unijai pateikia pažymą dėl Įtariamųjų, kaltinamųjų ir nuteistųjų registro duomenų apie šio straipsnio 1 ir 13 dalyje nurodytus asmenis.\n\n16. Į šio straipsnio 2 ir 13 dalyse nurodytų kredito unijos vadovų ir darbuotojų pareigas asmenį skirianti ar paskyrusi kredito unija šio straipsnio 2 ar 13 dalyje nustatyta tvarka gautos informacijos apie asmenį negali perduoti tretiesiems asmenims, išskyrus Lietuvos Respublikos įstatymų nustatytus atvejus.“"
    },
    {
      "provision_ref": "art10",
      "section": "10",
      "title": "10 straipsnis. 30 straipsnio pakeitimas",
      "content": "Pakeisti 30 straipsnio 1 dalį ir ją išdėstyti taip:\n\n„1. Paskolų komiteto narių negali būti mažiau kaip trys nariai. Paskolų komiteto narius ir pirmininką iš ne mažiau kaip trijų kredito unijos narių renka visuotinis narių susirinkimas kredito unijos nustatytam, bet ne ilgesniam kaip 4 metų, laikotarpiui. Paskolų komitetas funkcijas atlieka kredito unijos įstatuose nustatytą laiką arba tol, kol iš naujo išrinkto paskolų komiteto nariai pradeda eiti pareigas. Visuotinis narių susirinkimas gali atšaukti visą paskolų komitetą ar pavienius jo narius ir nepasibaigus jų kadencijai. Paskolų komiteto pirmininkas ar narys gali atsistatydinti iš pareigų kadencijai nepasibaigus, apie tai raštu įspėjęs paskolų komitetą ne vėliau kaip prieš 30 dienų. Jeigu renkami pavieniai paskolų komiteto nariai, jie renkami tik laikotarpiui iki veikiančio paskolų komiteto kadencijos pabaigos. Paskolų komiteto nariu negali būti kredito unijos stebėtojų tarybos narys, valdybos narys, administracijos vadovas, vidaus audito tarnybos narys.“"
    },
    {
      "provision_ref": "art11",
      "section": "11",
      "title": "11 straipsnis. 45 straipsnio pakeitimas",
      "content": "Pripažinti netekusia galios 45 straipsnio 2 dalį."
    },
    {
      "provision_ref": "art12",
      "section": "12",
      "title": "12 straipsnis. 68 straipsnio pakeitimas",
      "content": "Pakeisti 68 straipsnio 4 dalį ir ją išdėstyti taip:\n\n„4. Reorganizavime dalyvaujančios ir reorganizuojamos kredito unijos privalo gauti priežiūros institucijos leidimą jas reorganizuoti.“"
    },
    {
      "provision_ref": "art13",
      "section": "13",
      "title": "13 straipsnis. 69 straipsnio pripažinimas netekusiu galios",
      "content": "Pripažinti netekusiu galios 69 straipsnį."
    },
    {
      "provision_ref": "art14",
      "section": "14",
      "title": "14 straipsnis. 74 straipsnio pakeitimas",
      "content": "Pakeisti 74 straipsnio 2 dalį ir ją išdėstyti taip:\n\n„2. Kredito unijos bankroto bylą teismas iškelia tik tuo atveju, kai yra priežiūros institucijos išvada apie kredito unijos nemokumą. Kai į teismą dėl bankroto bylos iškėlimo kreipiasi kiti įstatymuose nurodyti asmenys, teismas atsisako iškelti kredito unijos bankroto bylą, jeigu priežiūros institucija informuoja teismą, kad ji ketina kredito unijai taikyti šio įstatymo vienuoliktajame skirsnyje nurodytą turto ir teisių perleidimą.“"
    },
    {
      "provision_ref": "art15",
      "section": "15",
      "title": "15 straipsnis. 75 straipsnio pakeitimas",
      "content": "Pakeisti 75 straipsnio 14 dalį ir ją išdėstyti taip:\n\n„14. Jeigu kredito unijos, kuriai iškelta bankroto byla, kreditorių pagal teismo patvirtintą sąrašą yra daugiau kaip 50, visas Juridinių asmenų nemokumo įstatyme nustatytas kreditorių susirinkimo teises, išskyrus teisę sudaryti ir keisti kreditorių komitetą,  turi tik kreditorių komitetas. Kreditorių komitetas sudaromas iš ne daugiau kaip 15 narių. Vienas iš kreditorių komiteto narių turi būti Lietuvos Respublikos Vyriausybės paskirtas juridinis asmuo, įgyvendinantis valstybės politiką indėlių ir įsipareigojimų investuotojams draudimo srityje.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo papildymas 751 straipsniu",
      "content": "Papildyti Įstatymą 751 straipsniu:\n\n„751 straipsnis. Kredito unijų bankroto bylų iškėlimas ir bankroto proceso ypatumai priėmus sprendimą dėl kredito unijų turto, teisių ir įsipareigojimų perleidimo\n\n1. Bankroto bylos kredito unijoms, dėl kurių buvo priimtas priežiūros institucijos sprendimas dėl turto ir teisių perleidimo, gali būti iškeltos tik priežiūros institucijos iniciatyva.\n\n2. Bankroto bylos kredito unijoms, dėl kurių buvo priimtas priežiūros institucijos sprendimas dėl turto ir teisių perleidimo, keliamos apygardų teismuose pagal centrinės kredito unijos, kurios narės yra šios kredito unijos, buveinės vietą.\n\n3. Iškėlus bankroto bylą kredito unijai, dėl kurios buvo priimtas priežiūros institucijos sprendimas dėl turto ir teisių perleidimo, kredito unijos administratorius neturi teisės tikrinti sandorių, sudarytų dėl turto ir teisių perleidimo pagal šio įstatymo vienuoliktojo skirsnio ir Finansinio tvarumo įstatymo VIII skyriaus nuostatas, kai perleistas šiai ir kitoms kredito unijoms, kurios yra tos pačios centrinės kredito unijos narės, taip pat centrinei kredito unijai priklausantis turtas ir teisės, ir reikšti ieškinių teisme dėl tokių sandorių pripažinimo negaliojančiais.“"
    },
    {
      "provision_ref": "art17",
      "section": "17",
      "title": "17 straipsnis. 77 straipsnio pakeitimas",
      "content": "Pakeisti 77 straipsnio 2 dalį ir ją išdėstyti taip:\n\n„2. Antrąja eile tenkinami Vyriausybės paskirto juridinio asmens, įgyvendinančio valstybės politiką indėlių ir įsipareigojimų investuotojams draudimo srityje, reikalavimai dėl išlaidų, susijusių su Indėlių draudimo fondo lėšų panaudojimu pagal Indėlių ir įsipareigojimų investuotojams draudimo įstatymą ir (arba) šį įstatymą, taip pat valstybės reikalavimai dėl pagal šio įstatymo vienuoliktąjį skirsnį suteiktos valstybės pagalbos turto, teisių ir įsipareigojimų perleidimui finansuoti.“"
    },
    {
      "provision_ref": "art18",
      "section": "18",
      "title": "18 straipsnis. Įstatymo papildymas vienuoliktuoju skirsniu",
      "content": "Papildyti Įstatymą vienuoliktuoju skirsniu:\n\n„VIENUOLIKTASIS SKIRSNIS\nTURTO, TEISIŲ IR ĮSIPAREIGOJIMŲ PERLEIDIMAS"
    },
    {
      "provision_ref": "art78",
      "section": "78",
      "title": "78 straipsnis. Turto, teisių ir įsipareigojimų perleidimas",
      "content": "1. Kredito unijos turto ir teisių perleidimo šiame skirsnyje nustatyta tvarka (toliau šiame skirsnyje – turto ir teisių perleidimas) kredito įstaigos licenciją turinčiam įsigyjančiam asmeniui (toliau – įsigyjantis asmuo) taikymo galutinis tikslas – likviduoti kredito uniją taikant efektyvesnes procedūras.\n\n2. Turto ir teisių perleidimą priežiūros institucija taiko, kai tenkinamos visos šios sąlygos:\n\n1) visos tos pačios centrinės kredito unijos narės kredito unijos tenkina bent vieną iš šio įstatymo 74 straipsnio 1 dalyje nurodytų sąlygų ir, priežiūros institucijos nuomone, nėra pagrindo tikėtis, kad kitomis šioms kredito unijoms taikomomis privataus sektoriaus priemonėmis, įskaitant sprendimą, priimamą pagal Centrinių kredito unijų įstatymo 27 straipsnio 1 dalį, arba priežiūros veiksmais per pagrįstą laikotarpį būtų išvengta kredito unijų nemokumo, o šių kredito unijų centrinė kredito unija tenkina Finansinio tvarumo įstatymo 42 straipsnio 2 dalies 1 ir 2 punktuose nurodytas sąlygas ir pertvarkymo veiksmų centrinei kredito unijai taikymas nėra būtinas vienam ar daugiau Finansinio tvarumo įstatymo 40 straipsnyje nurodytų pertvarkymo tikslų pasiekti Finansinio tvarumo įstatymo 42 straipsnio 2 dalies 3 punkte nustatytu mastu;\n\n2) turto ir teisių perleidimas yra būtinas siekiant išvengti didelių ekonomikos sutrikimų ar sumažinti kredito unijos turto vertės sumažėjimą, o kredito unijos likvidavimas dėl bankroto netaikant turto ir teisių perleidimo neleistų pasiekti vieno ar visų šių tikslų tokiu pačiu mastu;\n\n3) užtikrinama, kad nuostoliai tenka kredito unijos pajininkams ir kreditoriams, kurių reikalavimai tenkinami šio įstatymo 77 straipsnio 5 dalyje nurodyta penktąja eile;\n\n4) atrinktas įsigyjantis asmuo;\n\n5) kai kredito unijos turto ir teisių perleidimas finansuojamas iš Indėlių draudimo fondo lėšų, toks finansavimas yra finansiškai naudingas Indėlių draudimo fondui, kaip tai nustatyta šio įstatymo 84 straipsnyje.\n\n3. Nepažeidžiant šio straipsnio 4 dalies nuostatų, perleidžiamas gali būti visas kredito unijos turtas ar jo dalis, visos teisės (turtinės ir neturtinės) ar jų dalis, visi įsipareigojimai ar jų dalis, tačiau visais atvejais:\n\n1) perleidžiami kredito unijos apdraustieji indėliai;\n\n2) neperleidžiami kredito unijos įsipareigojimai kreditoriams, kurių reikalavimai tenkinami šio įstatymo 77 straipsnio 5 dalyje nurodyta penktąja eile.\n\n4. Perleidžiant kredito unijos turtą ir teises turi būti užtikrinta, kad kredito unija turės pakankamai turto kredito unijos bankroto proceso administravimo išlaidoms apmokėti.\n\n5. Taikant turto ir teisių perleidimą, kredito unijos pajininkai ir kreditoriai neturi patirti didesnių nuostolių negu nuostoliai, kurių būtų patirta, jeigu kredito unija būtų likviduojama dėl bankroto netaikant turto ir teisių perleidimo.\n\n6. Jeigu priežiūros institucija siūlo perleisti ne tik apdraustuosius indėlius, bet ir kitus kredito unijos įsipareigojimus ir šiam tikslui reikalinga valstybės pagalba, priežiūros institucija gali priimti sprendimą taikyti turto ir teisių perleidimą tik gavusi Vyriausybės sprendimą suteikti valstybės pagalbą kredito unijos turto ir teisių perleidimui finansuoti.\n\n7. Priežiūros institucijos pagrįstų išlaidų, faktiškai patirtų vykdant turto ir teisių perleidimą, susigrąžinimui, kredito unijos kontrolei, turto ir teisių perleidimo procedūrai, įsigyjančio asmens interesų apsaugai mutatis mutandis taikomos atitinkamai Finansinio tvarumo įstatymo 42 straipsnio 12 dalies 1 ir 2 punktų, 45 straipsnio, 61 straipsnio 2, 4, 5, 6 dalių ir 64 straipsnio nuostatos tiek, kiek šiame skirsnyje nenustatyta kitaip.\n\n8. Įsigyjančio asmens atrankai mutatis mutandis taikomos Finansinio tvarumo įstatymo 63 straipsnio nuostatos. Mutatis mutandis taikant Finansinio tvarumo įstatymo 63 straipsnio 6 dalies nuostatas, vadovaujamasi turto ir teisių perleidimo tikslais, nurodytais šio straipsnio 2 dalies 2 punkte.\n\n9. Priežiūros institucijos įsigyjančiam asmeniui taikomam reikalavimui teikti paslaugas ir leisti naudotis infrastruktūra mutatis mutandis taikomos Finansinio tvarumo įstatymo 47 straipsnio nuostatos. Priežiūros institucija taip pat turi teisę įpareigoti centrinę kredito uniją, įskaitant atvejus, kai jai yra iškelta bankroto byla, teikti visas būtinas paslaugas ar leisti naudotis visa reikiama savo infrastruktūra, kad įsigyjantis asmuo galėtų veiksmingai valdyti jam perleistų jos narių kredito unijų turtą, teises ir įsipareigojimus.\n\n10. Taikant turto ir teisių perleidimą, priežiūros institucija turi teisę mutatis mutandis naudotis Finansinio tvarumo įstatymo 46 straipsnio 1 dalies 1, 2, 4, 12, 14, 17, 18, 19, 20 ir 21 punktuose, 3 dalyje, 51 ir 52 straipsniuose nurodytomis teisėmis ir turi šio įstatymo 53 straipsnyje nustatytas garantijas, o kredito unijos darbuotojams ir sutarties šalims mutatis mutandis taikomos Finansinio tvarumo įstatymo 46 straipsnio 4 dalies nuostatos.\n\n11. Taikant turto ir teisių perleidimą, priežiūros institucijai netaikomi šie reikalavimai:\n\n1) gauti kitų institucijų ar asmenų, įskaitant kredito unijos pajininkus arba kreditorius, leidimą arba sutikimą, išskyrus Bankų įstatymo 771 straipsnyje nurodytą sutikimą;\n\n2) pranešti kitiems asmenims, paskelbti pranešimą ar kitai institucijai pateikti dokumentą arba jį užregistruoti prieš atliekant turto ir teisių perleidimą, išskyrus šio įstatymo 82 straipsnyje nurodytą atvejį ir valstybės pagalbą reglamentuojančiuose teisės aktuose nustatytus pranešimo reikalavimus;\n\n3) jokie kiti teisės aktuose ar sutartyse nustatyti apribojimai arba reikalavimai gauti sutikimą, susiję su konkrečių finansinių priemonių, teisių, turto ar įsipareigojimų perleidimu.\n\n12. Priežiūros institucijos sprendimas dėl turto ir teisių perleidimo gali būti skundžiamas Lietuvos banko įstatymo 435 straipsnyje nustatyta tvarka. Finansinio tvarumo įstatymo 101 straipsnio 3–7 dalių nuostatos priežiūros institucijos sprendimo dėl turto ir teisių perleidimo apskundimui taikomos mutatis mutandis. Šiame skirsnyje nustatyta tvarka priimti tarpiniai sprendimai ar atlikti veiksmai (neveikimas) neskundžiami.\n\n13. Rengiant, planuojant ir taikant turto ir teisių perleidimą, priežiūros, pertvarkymo institucijos ir už makroprudencinės politikos įgyvendinimą atsakinga institucija, Finansų ministerija, Vyriausybės paskirtas juridinis asmuo, įgyvendinantis valstybės politiką indėlių ir įsipareigojimų investuotojams draudimo srityje, laikinasis administratorius ir Finansinio tvarumo įstatymo nustatyta tvarka paskirtas specialusis valdytojas, jei jie buvo paskirti, ir kredito unija bendradarbiauja tarpusavyje, o kredito unijų vadovai teikia visą reikalingą pagalbą, kad būtų pasiekti šio straipsnio 2 dalies 2 punkte nurodyti turto ir teisių perleidimo tikslai."
    },
    {
      "provision_ref": "art79",
      "section": "79",
      "title": "79 straipsnis. Priežiūros institucijos sprendimas dėl turto ir teisių perleidimo",
      "content": "1. Priežiūros institucija turi įvertinti, ar tenkinamos šio įstatymo 78 straipsnio 2 dalyje nurodytos sąlygos, ir priimti sprendimą dėl turto ir teisių perleidimo.\n\n2. Sprendime dėl turto ir teisių perleidimo turi būti nurodyta:\n\n1) sprendimo taikyti turto ir teisių perleidimą arba turto ir teisių perleidimo netaikyti priėmimo priežastys, įskaitant atitikties turto ir teisių perleidimo sąlygoms, nurodytoms šio įstatymo 78 straipsnio 2 dalyje, įvertinimą;\n\n2) veiksmai, kurių priežiūros institucija ketina imtis, įskaitant bankroto proceso inicijavimą.\n\n3. Sprendimas dėl turto ir teisių perleidimo priimamas, šiame skirsnyje nurodytų veiksmų ir sprendime nurodytų veiksmų imamasi skubiai, laikantis skaidrumo principo ir mutatis mutandis taikant Finansinio tvarumo įstatymo šeštajame skirsnyje, išskyrus 89 ir 90 straipsnius, nurodytas apsaugos priemones.\n\n4. Priežiūros institucijos sprendimas dėl turto ir teisių perleidimo turi būti vykdomas nedelsiant."
    },
    {
      "provision_ref": "art80",
      "section": "80",
      "title": "80 straipsnis. Turto, teisių ir įsipareigojimų, esančių kitoje valstybėje narėje, perleidimas",
      "content": "1. Kai perleidžiamas turtas, teisės ar įsipareigojimai apima turtą, esantį kitoje valstybėje narėje, arba teises ar įsipareigojimus, reglamentuojamus pagal kitos valstybės narės teisės aktus, šio turto, teisių ar įsipareigojimų perleidimas vykdomas toje kitoje valstybėje narėje arba pagal tos kitos valstybės narės teisės aktus.\n\n2. Pajininkai, kreditoriai ir tretieji asmenys gali teismui skųsti šio straipsnio 1 dalyje nurodytą turto, teisių ar įsipareigojimų perleidimą vadovaudamiesi šio įstatymo 78 straipsnio 12 dalies nuostatomis."
    },
    {
      "provision_ref": "art81",
      "section": "81",
      "title": "81 straipsnis. Turto, teisių ir įsipareigojimų, esančių trečiojoje valstybėje, perleidimas",
      "content": "1. Kai turto ir teisių perleidimas taikomas turtui, esančiam trečiojoje valstybėje, arba teisėms ar įsipareigojimams, kuriuos reglamentuoja trečiosios valstybės teisė, priežiūros institucija gali reikalauti, kad:\n\n1) kredito unijos administratorius, laikinasis administratorius arba kitas asmuo, kontroliuojantis kredito uniją, ir įsigyjantis asmuo imtųsi visų priemonių, būtinų turto, teisių ar įsipareigojimų perleidimui ar kitiems turtui, teisėms arba įsipareigojimams taikytiniems veiksmams įvykdyti;\n\n2) kredito unijos administratorius, laikinasis administratorius arba kitas asmuo, kontroliuojantis kredito uniją, turėtų turtą ar teises arba vykdytų įsipareigojimus įsigyjančio asmens vardu tol, kol įvykdomas perleidimas ar kiti taikytini veiksmai;\n\n3) pagrįstos įsigyjančio asmens išlaidos, faktiškai patirtos vykdant veiksmus, privalomus pagal šios dalies 1 ir 2 punktus, mutatis mutandis būtų apmokamos bet kuriuo iš Finansinio tvarumo įstatymo 42 straipsnio 12 dalies 1 ir 2 punktuose nurodytų būdų.\n\n2. Jeigu priežiūros institucija davė nurodymą vykdyti turto, teisių ar įsipareigojimų perleidimą ar kitą taikytiną veiksmą, tas nurodymas negalioja susijusiam turtui, teisėms ar įsipareigojimams.\n\n3. Kai priežiūros institucija nustato, kad, nepaisant visų būtinų veiksmų, kurių pagal šio straipsnio 1 dalies 1 punktą ėmėsi laikinasis administratorius, kredito unijos administratorius ar kitas asmuo, yra labai maža tikimybė, kad tam tikro turto, esančio trečiojoje valstybėje, arba tam tikrų teisių ar įsipareigojimų, reglamentuojamų pagal trečiosios valstybės teisę, perleidimas ar kitas jiems taikytinas veiksmas bus įvykdytas, priežiūros institucija turi nevykdyti to perleidimo ar kito taikytino veiksmo."
    },
    {
      "provision_ref": "art82",
      "section": "82",
      "title": "82 straipsnis. Informavimas apie sprendimą dėl turto ir teisių perleidimo",
      "content": "1. Priežiūros institucija, priėmusi sprendimą dėl turto ir teisių perleidimo, kuriuo nusprendžiama kredito unijai taikyti turto ir teisių perleidimą, nedelsdama apie jį informuoja kredito uniją ir šiuos subjektus:\n\n1) pertvarkymo instituciją;\n\n2) centrinį banką;\n\n3) Vyriausybės paskirtą juridinį asmenį, įgyvendinantį valstybės politiką indėlių ir įsipareigojimų investuotojams draudimo srityje;\n\n4) Finansų ministeriją;\n\n5) už makroprudencinės politikos įgyvendinimą atsakingą instituciją;\n\n6) jeigu kredito unijos dalyvauja mokėjimų ar vertybinių popierių atsiskaitymo sistemoje, – šios sistemos operatorių.\n\n2. Priežiūros institucija šio straipsnio 1 dalyje nurodytoms institucijoms taip pat turi pateikti sprendimo dėl turto ir teisių perleidimo kopiją ir nurodyti, kada bus vykdomas turto ir teisių perleidimas.\n\n3. Priežiūros institucija sprendimą dėl turto ir teisių perleidimo arba pranešimą, kuriame nurodomas turto ir teisių perleidimo poveikis, įskaitant poveikį vartotojams, paskelbia savo interneto svetainėje.\n\n4. Informavimui apie sprendimą dėl turto ir teisių perleidimo taip pat mutatis mutandis taikomos Finansinio tvarumo įstatymo 98 straipsnio 4–6 dalių nuostatos tiek, kiek šiame skirsnyje nenustatyta kitaip."
    },
    {
      "provision_ref": "art83",
      "section": "83",
      "title": "83 straipsnis. Valstybės pagalba kredito unijos turto ir teisių perleidimui finansuoti",
      "content": "1. Jeigu priežiūros institucija nustato, kad šio įstatymo 78 straipsnio 2 dalies 2 punkte nurodytas vienas ar keli tikslai bus pasiekti tik tuo atveju, kai taikant turto ir teisių perleidimą bus perleidžiami ne tik apdraustieji indėliai, bet ir kiti kredito unijos įsipareigojimai, ir tam reikalinga valstybės pagalba, priežiūros institucija parengia išvadą, kurioje pagrindžia valstybės pagalbos poreikį, nurodo jos dydį, taip pat pateikia pagrindimą, kad tenkinamos visos šio įstatymo 78 straipsnio 2 dalyje nurodytos sąlygos. Vyriausybė, vadovaudamasi Finansinio tvarumo įstatymo 133 straipsnio 2 dalyje nurodytais principais, priima sprendimą dėl valstybės pagalbos suteikimo. Finansų ministerija nedelsdama apie šį Vyriausybės sprendimą raštu informuoja priežiūros instituciją.\n\n2. Valstybės pagalbos dydžiui ir suteiktos valstybės pagalbos reikalavimo teisei mutatis mutandis taikomos Finansinio tvarumo įstatymo 133 straipsnio 3 ir 4 dalių nuostatos."
    },
    {
      "provision_ref": "art84",
      "section": "84",
      "title": "84 straipsnis. Mažiausių išlaidų vertinimas",
      "content": "1. Atliekant mažiausių išlaidų vertinimą, siekiama išsiaiškinti, ar kredito unijos turto ir teisių perleidimo finansavimas iš Indėlių draudimo fondo lėšų būtų finansiškai naudingas Indėlių draudimo fondui.\n\n2. Laikoma, kad kredito unijos turto ir teisių perleidimo finansavimas iš Indėlių draudimo fondo lėšų yra finansiškai naudingas, kai atlikto mažiausių išlaidų vertinimo rezultatai rodo, kad Indėlių draudimo fondo išlaidos, susijusios su dalyvavimu finansuojant kredito unijos turto ir teisių perleidimą, yra mažesnės už grynąją indėlių draudimo išmokų kompensacijos sumą.\n\n3. Atlikdama vertinimą, priežiūros institucija bendradarbiauja su Vyriausybės paskirtu juridiniu asmeniu, įgyvendinančiu valstybės politiką indėlių ir įsipareigojimų investuotojams draudimo srityje, ir pertvarkymo institucija, konsultuojasi ir bendradarbiauja su Finansų ministerija. Vyriausybės paskirtas juridinis asmuo, įgyvendinantis valstybės politiką indėlių ir įsipareigojimų investuotojams draudimo srityje, ir kredito unija teikia priežiūros institucijai turimą informaciją, būtiną mažiausių išlaidų vertinimui atlikti.\n\n4. Indėlių draudimo fondo išlaidų apskaičiavimui mutatis mutandis taikomos Finansinio tvarumo įstatymo 134 straipsnio 4 dalies nuostatos.\n\n5. Priežiūros institucija Vyriausybės paskirtą juridinį asmenį, įgyvendinantį valstybės politiką indėlių ir įsipareigojimų investuotojams draudimo srityje, informuoja apie mažiausių išlaidų vertinimo rezultatus."
    },
    {
      "provision_ref": "art85",
      "section": "85",
      "title": "85 straipsnis. Turto ir teisių perleidimo organizavimas ir vykdymas",
      "content": "1. Turto ir teisių perleidimą organizuoja ir vykdo priežiūros institucija arba priežiūros institucijos paskirtas laikinasis administratorius. Laikinajam administratoriui, skiriamam turto ir teisių perleidimui organizuoti ir vykdyti, mutatis mutandis taikomos šio įstatymo 64 straipsnio nuostatos.\n\n2. Šio straipsnio 1 dalyje nurodytu laikinuoju administratoriumi priežiūros institucijos sprendimu gali būti paskirtas pertvarkymo institucijos centrinei kredito unijai, kurios narės yra kredito unijos, paskirtas specialusis valdytojas. Tokiu atveju laikinojo administratoriaus atitiktis šio įstatymo 64 straipsnio 1 dalyje nustatytiems kvalifikacijos, patirties, nepriekaištingos reputacijos ir interesų konflikto nebuvimo reikalavimams papildomai nevertinama.\n\n3. Kai taikomas turto ir teisių perleidimas ir perleidžiama tik dalis kredito unijos turto, teisių ir įsipareigojimų, priežiūros institucija kreipiasi į teismą dėl bankroto bylos iškėlimo kredito unijai, kurios turtas, teisės ir įsipareigojimai vadovaujantis šio skirsnio nuostatomis buvo perleisti. Teismui priėmus nutartį likviduoti kredito uniją dėl bankroto, kredito unijos likvidavimas įvykdomas per pagrįstą laikotarpį, atsižvelgiant į tai, ar kredito unija turi teikti paslaugas arba leisti naudotis savo infrastruktūra, mutatis mutandis taikant Finansinio tvarumo įstatymo 47 straipsnio nuostatas tam, kad įsigyjantis asmuo galėtų vykdyti jam perduotą veiklą ar teikti jam perduotas paslaugas, ir į kitas priežastis, dėl kurių būtina tęsti kredito unijos veiklą po įvykdyto kredito unijos turto ir teisių perleidimo, kad būtų pasiekti šio įstatymo 78 straipsnio 2 dalies 2 punkte nurodyti turto ir teisių perleidimo tikslai."
    },
    {
      "provision_ref": "art86",
      "section": "86",
      "title": "86 straipsnis. Vertinimas turto ir teisių perleidimo tikslais",
      "content": "Vertinimui turto ir teisių perleidimo tikslais, vertinimo išlaidų padengimui, perleidžiamo turto, teisių ir įsipareigojimų vertei ir galutinio vertinimo turto ir teisių perleidimo tikslais atlikimui mutatis mutandis taikomos Finansinio tvarumo įstatymo 137 ir 138 straipsnių nuostatos.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo įsigaliojimas ir taikymas",
      "content": "1. Šio įstatymo 1, 4, 12–18 straipsniai įsigalioja 2024 m. sausio 1 d.\n\n2. Šio įstatymo 2, 3, 5–11 straipsniai įsigalioja 2023 m. sausio 1 d.\n\n3. Šio įstatymo 7, 8 ir 10 straipsniuose išdėstytos Lietuvos Respublikos kredito unijų įstatymo 23 straipsnio 6 dalies, 25 straipsnio 2 dalies ir 30 straipsnio 1 dalies  nuostatos taikomos kredito unijų stebėtojų tarybos pirmininko, stebėtojų tarybos nario, kredito unijų valdybos pirmininko, valdybos nario, paskolų komiteto pirmininko ar paskolų komiteto nario prašymams atsistatydinti iš pareigų, pateiktiems nuo 2023 m. sausio 1 d.\n\n4. Lietuvos Respublikos kredito unijų įstatymo 45 straipsnio 2 dalies, kuri šio įstatymo 11 straipsniu pripažįstama netekusia galios, reikalavimų panaikinimas taikomas kredito unijos sprendimams skolinti, priimtiems nuo 2023 m. sausio 1 d.\n\n5. Šio įstatymo 17 straipsnyje išdėstytos Lietuvos Respublikos kredito unijų įstatymo 77 straipsnio 2 dalies nuostatos taikomos bankroto procesams, pradėtiems nuo 2024 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
