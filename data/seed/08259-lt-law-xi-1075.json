{
  "id": "lt-law-xi-1075",
  "type": "statute",
  "title": "Lietuvos Respublikos vidaus tarnybos statuto patvirtinimo įstatymo įgyvendinimo įstatymo 1 straipsnio pakeitimo įstatymas",
  "short_name": "XI-1075",
  "status": "in_force",
  "issued_date": "2010-10-26",
  "in_force_date": "2010-11-11",
  "url": "https://e-tar.lt/portal/lt/legalAct/TAR.505F770C3A3F/SLkiUFdFsx",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 ir 7 dalių pakeitimas",
      "content": "1. 1 straipsnio 1 dalyje išbraukti žodžius „(toliau – Universitetas)“, po žodžio „fakultetuose“ įrašyti žodžius ir skaičius „nuo 2004 m. lapkričio 10 d. – Mykolo Romerio universiteto policijos fakultetuose, nuo 2007 m. spalio 18 d. – Mykolo Romerio universiteto Viešojo saugumo fakultete“ ir šią dalį išdėstyti taip:\n\n„1. Pareigūnai, iki Lietuvos Respublikos vidaus tarnybos statuto patvirtinimo įstatymo (toliau – Statuto patvirtinimo įstatymas) įsigaliojimo tarnavę vidaus reikalų sistemoje arba Lietuvos teisės universiteto policijos fakultetuose (nuo 2004 m. lapkričio 10 d. – Mykolo Romerio universiteto policijos fakultetuose, nuo 2007 m. spalio 18 d. – Mykolo Romerio universiteto Viešojo saugumo fakultete), Tarnybos vidaus reikalų sistemoje statuto (Žin., 1991, Nr. 25-679; 1992, Nr. 7-205, Nr. 25-738; 1993, Nr. 56-1102; 1998, Nr. 44-1207; 1999, Nr. 21-592; 2000, Nr. 14-363) nustatyta tvarka laikomi vidaus tarnybos sistemos pareigūnais, tarnaujančiais Statuto patvirtinimo įstatymo nustatyta tvarka.“\n\n2. Pakeisti 1 straipsnio 7 dalį ir ją išdėstyti taip:\n\n„7. Mykolo Romerio universiteto (toliau – Universitetas) Viešojo saugumo fakulteto pareigūnų tarnybiniams santykiams suderinti su aukštąjį mokslą reglamentuojančiais teisės aktais nustatomi šie reikalavimai:\n\n1) vidaus tarnybos sistemos pareigūnai yra Universiteto Viešojo saugumo fakulteto darbuotojai, einantys tam tikras pareigas ir atliekantys specialaus vidaus tarnybos sistemos pareigūnų rengimo, apimančio žinių apie specialias veiklos priemones, būdus bei metodus ir įgūdžių formavimą (vidaus reikalų įstaigų valdymas, jų administracinė ir operatyvinė veikla, profesinė ir specialioji taktika, specialių darbo įgūdžių formavimas, šaudyba, specialus fizinis rengimas ir kt.);\n\n2) Universiteto Viešojo saugumo fakulteto statutinių valstybės tarnautojų pareigybių sąrašą Universiteto senato teikimu tvirtina Vyriausybė. Į Universiteto Viešojo saugumo fakulteto statutinio valstybės tarnautojo pareigas asmenys priimami Universiteto statuto nustatyta tvarka. Specialiuosius nekarinius vidaus tarnybos ar policijos laipsnius jiems suteikia vidaus reikalų ministras Universiteto rektoriaus teikimu, o vidaus tarnybos pulkininko ar vyriausiojo komisaro laipsnį Universiteto rektoriaus ir vidaus reikalų ministro bendru teikimu suteikia Ministras Pirmininkas;\n\n3) Universiteto Viešojo saugumo fakulteto pareigūnams darbo užmokestis, pensijos mokami ir kitos socialinės garantijos taikomos vadovaujantis Valstybės tarnybos įstatymu (Žin., 1999, Nr. 66-2130; 2002, Nr. 45-1708, Nr. 73-3103, Nr. 116-5192, Nr. 123-5541, Nr. 127-5750; 2003, Nr. 17-705) ir Statuto patvirtinimo įstatymo patvirtintu Vidaus tarnybos statutu;\n\n4) Universiteto Viešojo saugumo fakulteto dieninių studijų, kuriose rengiami vidaus tarnybos sistemos pareigūnai, programų studentų gyvybė ir sveikata privalomai draudžiama valstybės biudžeto lėšomis nuo nelaimingų atsitikimų viešosios tvarkos palaikymo bei praktikos vidaus reikalų statutinėse įstaigose metu, taip pat tarnybinių ir specialaus rengimo užsiėmimų metu Vidaus tarnybos statute nustatytais dydžiais ir tvarka. Šiems studentams mokamos įstatymais ir Vyriausybės nutarimais nustatytos stipendijos ir jie nemokamai aprūpinami uniforma.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
