{
  "id": "lt-law-xiii-3418",
  "type": "statute",
  "title": "Lietuvos Respublikos transporto lengvatų įstatymo Nr. VIII-1605 5 straipsnio pakeitimo ir Įstatymo papildymo 5-1 straipsniu įstatymas",
  "short_name": "XIII-3418",
  "status": "in_force",
  "issued_date": "2020-11-10",
  "in_force_date": "2020-12-01",
  "url": "https://e-tar.lt/portal/lt/legalAct/e601c7802b2611eb932eb1ed7f923910/LIUhfkHOYo",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 1 dalies 3 punktą ir jį išdėstyti taip:\n\n„3) asmenys, kuriems gydyti nuolat reikalinga hemodializė, ir juos lydintys asmenys (vienam asmeniui – vienas lydintysis);“.\n\n2. Pakeisti 5 straipsnio 1 dalies 3 punktą ir jį išdėstyti taip:\n\n„3) asmenys, kuriems gydyti nuolat reikalinga hemodializė, ir juos lydintys asmenys (vienam asmeniui – vienas lydintysis), taip pat onkologinėmis ligomis sergantys asmenys;“."
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 51 straipsniu",
      "content": "Papildyti Įstatymą 51 straipsniu:\n\n„51 straipsnis. Važiavimo keleiviniu transportu lengvatų teikimas\n\n1. Teisę naudotis važiavimo keleiviniu transportu lengvata turi asmenys, pateikę keleivinį transportą kontroliuojantiems pareigūnams ir vežėjui šio įstatymo 4 straipsnio 1 dalyje ir 5 straipsnyje nurodytą statusą ar aplinkybes patvirtinančius dokumentus (pažymėjimus) (toliau – statusą patvirtinantys dokumentai), išskyrus atvejus, kai nėra abejonių, kad vaikas, kuris ketina važiuoti ar važiuoja keleiviniu transportu, yra jaunesnis kaip 7 metų.\n\n2. Statusą patvirtinančių dokumentų pavyzdžių pateikimo keleivinį transportą kontroliuojantiems pareigūnams ir vežėjams tvarką nustato Vyriausybė.\n\n3. Asmenims Lietuvos Respublikoje naudojantis važiavimo keleiviniu transportu lengvata galioja kitų Europos Sąjungos valstybių narių, Europos ekonominės erdvės valstybių, taip pat kitų užsienio valstybių išduoti statusą patvirtinantys dokumentai.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 1 straipsnio 2 dalį ir šio straipsnio 3 dalį, įsigalioja 2020 m. gruodžio 1 d.\n\n2. Šio įstatymo 1 straipsnio 2 dalis įsigalioja 2021 m. sausio 1 d.\n\n3. Lietuvos Respublikos Vyriausybė iki 2020 m. lapkričio 30 d. priima šio įstatymo įgyvendinamąjį teisės aktą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
