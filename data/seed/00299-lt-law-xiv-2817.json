{
  "id": "lt-law-xiv-2817",
  "type": "statute",
  "title": "Lietuvos Respublikos viešųjų įstaigų įstatymo Nr. I-1428 1, 12, 20, 22, 23, 25 ir 28 straipsnių pakeitimo, Įstatymo papildymo 23-1 straipsniu ir IV skyriaus pavadinimo pakeitimo įstatymas",
  "short_name": "XIV-2817",
  "status": "in_force",
  "issued_date": "2024-06-25",
  "in_force_date": "2024-07-01",
  "url": "https://e-tar.lt/portal/lt/legalAct/0b329e7036d711efbdaea558de59136c/ALbJcanJnr",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 9 dalį ir ją išdėstyti taip:\n\n„9. Šio įstatymo nuostatos dėl viešosios įstaigos metinių finansinių ataskaitų rinkinio (toliau – metinių finansinių ataskaitų rinkinys), viešosios įstaigos veiklos ataskaitos (toliau – veiklos ataskaita) ir viešosios įstaigos likvidavimo pabaigos finansinės ataskaitos parengimo, pateikimo ir paskelbimo, viešosios įstaigos reorganizavimo pabaigos finansinės ataskaitos parengimo ir paskelbimo viešosioms įstaigoms, pagal Lietuvos Respublikos viešojo sektoriaus atskaitomybės įstatymą priskiriamoms prie viešojo sektoriaus subjektų, taikomos tiek, kiek Viešojo sektoriaus atskaitomybės įstatymas nenustato kitaip.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "1. Pakeisti 12 straipsnio 1 dalies 6 punktą ir jį išdėstyti taip:\n\n„6) per 4 mėnesius nuo finansinių metų pabaigos tvirtina metinių finansinių ataskaitų rinkinį arba metinę ataskaitą, išskyrus atvejus, kai Civilinio kodekso 2.106 straipsnio 2, 3, 4 ir 7 punktuose nustatytais atvejais viešoji įstaiga likviduojama. Jeigu viešosios įstaigos metinių finansinių ataskaitų auditas privalomas pagal Lietuvos Respublikos finansinių ataskaitų audito ir kitų užtikrinimo paslaugų įstatymą, tvirtinamas tik audituotas metinių finansinių ataskaitų rinkinys;“.\n\n2. Pakeisti 12 straipsnio 1 dalies 12 punktą ir jį išdėstyti taip:\n\n„12) priima sprendimą dėl:\n\na) viešosios įstaigos metinių finansinių ataskaitų audito kitais, negu nurodyti Finansinių ataskaitų audito ir kitų užtikrinimo paslaugų įstatyme ar numatyti viešosios įstaigos įstatuose, atvejais;\n\nb) auditoriaus ar audito įmonės parinkimo.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio pakeitimas",
      "content": "1. Pakeisti 20 straipsnio 2 dalies 4 punktą ir jį išdėstyti taip:\n\n„4) metinių finansinių ataskaitų rinkinio ir veiklos ataskaitos parengimą ir pateikimą kartu su auditoriaus išvada (jeigu auditas privalomas pagal Finansinių ataskaitų audito ir kitų užtikrinimo paslaugų įstatymą) arba metinės ataskaitos parengimą ir pateikimą Juridinių asmenų registro tvarkytojui ir visuotiniam dalininkų susirinkimui;“.\n\n2. Pakeisti 20 straipsnio 2 dalies 6 punktą ir jį išdėstyti taip:\n\n„6) metinių finansinių ataskaitų rinkinio, veiklos ataskaitos ir auditoriaus išvados (jeigu auditas privalomas pagal Finansinių ataskaitų audito ir kitų užtikrinimo paslaugų įstatymą) arba metinės ataskaitos paskelbimą viešosios įstaigos interneto svetainėje;“.\n\n3. Pakeisti 20 straipsnio 2 dalies 7 punktą ir jį išdėstyti taip:\n\n„7) sąlygų tretiesiems asmenims susipažinti su metinių finansinių ataskaitų rinkiniu, veiklos ataskaita ir auditoriaus išvada (jeigu auditas privalomas pagal Finansinių ataskaitų audito ir kitų užtikrinimo paslaugų įstatymą) arba metine ataskaita viešosios įstaigos buveinėje sudarymą;“."
    },
    {
      "provision_ref": "art4",
      "section": "4",
      "title": "4 straipsnis. IV skyriaus pavadinimo pakeitimas",
      "content": "Pakeisti IV skyriaus pavadinimą ir jį išdėstyti taip:\n\n„IV SKYRIUS\nVIEŠOSIOS ĮSTAIGOS ATSKAITOMYBĖ. VIEŠOSIOS ĮSTAIGOS KAPITALAS IR KITOS LĖŠOS“."
    },
    {
      "provision_ref": "art5",
      "section": "5",
      "title": "5 straipsnis. 22 straipsnio pakeitimas",
      "content": "1. Pakeisti 22 straipsnio pavadinimą ir jį išdėstyti taip:\n\n„22 straipsnis. Metinių finansinių ataskaitų rinkinys ir veiklos ataskaita. Metinė ataskaita“.\n\n2. Pripažinti netekusiomis galios 22 straipsnio 8 ir 9 dalis.\n\n3. Pakeisti 22 straipsnio 10 dalį ir ją išdėstyti taip:\n\n„10. Metinių finansinių ataskaitų rinkinį sudarančių finansinių ataskaitų ir metinės ataskaitos parengimo tvarka nustatoma Lietuvos finansinės atskaitomybės standarte. Finansų ministras nustato veiklos ataskaitos formą.“"
    },
    {
      "provision_ref": "art6",
      "section": "6",
      "title": "6 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Metinių finansinių ataskaitų rinkinio, veiklos ataskaitos ir metinės ataskaitos paskelbimas ir pateikimas Juridinių asmenų registro tvarkytojui\n\n1. Metinių finansinių ataskaitų rinkinys ir veiklos ataskaita kartu su auditoriaus išvada (jeigu auditas privalomas pagal Finansinių ataskaitų audito ir kitų užtikrinimo paslaugų įstatymą), taip pat metinė ataskaita yra vieši dokumentai. Šie ne mažiau kaip trejų paskutinių finansinių metų dokumentai (išskyrus pagal fizinių asmenų asmens duomenų apsaugą reglamentuojančius įstatymus viešai neskelbiamus fizinių asmenų asmens duomenis) skelbiami viešosios įstaigos interneto svetainėje, kai viešosios įstaigos savininkė ar dalininkė, turinti daugiau kaip 1/2 balsų visuotiniame dalininkų susirinkime, yra valstybė ar savivaldybė. Tretiesiems asmenims turi būti sudaromos sąlygos susipažinti su šiais dokumentais viešosios įstaigos buveinėje.\n\n2. Veiklos ataskaita pateikiama Juridinių asmenų registro tvarkytojui kartu su metinių finansinių ataskaitų rinkiniu, o kai auditas privalomas pagal Finansinių ataskaitų audito ir kitų užtikrinimo paslaugų įstatymą, kartu su audituotu metinių finansinių ataskaitų rinkiniu pateikiama ir auditoriaus išvada. Viešoji įstaiga, turinti teisę rengti metinę ataskaitą šio Įstatymo 22 straipsnio 7 dalyje nurodytu atveju, ją pateikia Juridinių asmenų registro tvarkytojui. Juridinių asmenų registro tvarkytojui pateikti dokumentai ne vėliau kaip per 30 dienų nuo jų gavimo dienos neatlygintinai paskelbiami Juridinių asmenų registro tvarkytojo interneto svetainėje.\n\n3. Viešosios įstaigos, priskiriamos prie viešojo sektoriaus subjektų, metinių finansinių ataskaitų rinkinys, veiklos ataskaita, o kai auditas privalomas pagal Finansinių ataskaitų audito ir kitų užtikrinimo paslaugų įstatymą, audituotas metinių finansinių ataskaitų rinkinys kartu su auditoriaus išvada Juridinių asmenų registro tvarkytojui teikiami finansų ministro nustatyta tvarka. Viešosios įstaigos, nepriskiriamos prie viešojo sektoriaus subjektų, metinių finansinių ataskaitų rinkinys, veiklos ataskaita, metinė ataskaita, audituotas metinių finansinių ataskaitų rinkinys kartu su auditoriaus išvada, kai auditas privalomas pagal Finansinių ataskaitų audito ir kitų užtikrinimo paslaugų įstatymą, teikiami Juridinių asmenų registro tvarkytojui Vyriausybės nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 23 straipsnio pakeitimas",
      "content": "Papildyti 23 straipsnį 4 dalimi:\n\n„4. Juridinių asmenų registro tvarkytojas nepriima viešosios įstaigos pateikto metinių finansinių ataskaitų rinkinio be auditoriaus išvados, jeigu auditas privalomas pagal Finansinių ataskaitų audito ir kitų užtikrinimo paslaugų įstatymą, išskyrus atvejus, kai prie viešojo sektoriaus subjektų priskiriama viešoji įstaiga metinių finansinių ataskaitų rinkinį teikia finansų ministro nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo papildymas 231 straipsniu",
      "content": "Papildyti Įstatymą 231 straipsniu:\n\n„231 straipsnis. Finansinių ataskaitų ir veiklos ataskaitos kokybės stebėsena\n\n1. Atliekant finansinių ataskaitų ir (arba) veiklos ataskaitos kokybės stebėseną, vertinama Juridinių asmenų registro tvarkytojui pateiktų finansinių ataskaitų ir (arba) veiklos ataskaitos atitiktis reikalavimams, nustatytiems šių ataskaitų rengimą reglamentuojančiuose teisės aktuose.\n\n2. Finansų ministras nustato Juridinių asmenų registro tvarkytojui pateiktų finansinių ataskaitų ir (arba) veiklos ataskaitos kokybės stebėsenos tvarką ir paskiria instituciją šiai stebėsenai atlikti (toliau šiame straipsnyje – stebėsenos institucija).\n\n3. Stebėsenos institucija, atlikdama viešosios įstaigos finansinių ataskaitų ir (arba) veiklos ataskaitos kokybės stebėseną, turi teisę kreiptis į viešąją įstaigą dėl papildomos informacijos, reikalingos finansinių ataskaitų ir (arba) veiklos ataskaitos kokybės stebėsenai atlikti, pateikimo.\n\n4. Viešoji įstaiga, gavusi stebėsenos institucijos kreipimąsi dėl papildomos informacijos, reikalingos finansinių ataskaitų ir (arba) veiklos ataskaitos kokybės stebėsenai atlikti, pateikimo, šią informaciją turi pateikti per 10 darbo dienų.\n\n5. Jeigu stebėsenos institucija, atlikdama viešosios įstaigos finansinių ataskaitų ir (arba) veiklos ataskaitos kokybės stebėseną, nustato reikšmingų finansinių ataskaitų ir (arba) veiklos ataskaitos trūkumų, Juridinių asmenų registro tvarkytojui pateikia pranešimą apie tai. Šio pranešimo pagrindu Juridinių asmenų registre įregistruojamas faktas, kad atliekant stebėseną buvo nustatyta reikšmingų finansinių ataskaitų ir (arba) veiklos ataskaitos trūkumų. Šis faktas neturi būti išregistruotas iš Juridinių asmenų registro, kol atitinkamos ataskaitos tvarkomos šiame registre. Reikšmingų trūkumų kriterijus nustato stebėsenos institucija.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "Pakeisti 25 straipsnio 9 dalį ir ją išdėstyti taip:\n\n„9. Jeigu viešoji įstaiga reorganizuojama, ji turi parengti reorganizavimo pabaigos finansinę ataskaitą pagal paskutinės savo veiklos dienos iki reorganizavimo pabaigos dienos duomenis. Šios ataskaitos turinys detalizuojamas Lietuvos finansinės atskaitomybės standarte.“"
    },
    {
      "provision_ref": "art10",
      "section": "10",
      "title": "10 straipsnis. 28 straipsnio pakeitimas",
      "content": "1. Pakeisti 28 straipsnio 2 dalies 3 punktą ir jį išdėstyti taip:\n\n„3) parengti likvidavimo pabaigos finansinę ataskaitą pagal paskutinės viešosios įstaigos veiklos dienos iki likvidavimo pabaigos dienos duomenis. Šios ataskaitos turinys detalizuojamas Lietuvos finansinės atskaitomybės standarte. Jeigu nuo finansinių metų pabaigos iki paskutinės viešosios įstaigos veiklos dienos iki likvidavimo pabaigos dienos praėjo ne daugiau negu 3 mėnesiai, paskutinių iki likvidavimo pasibaigusių finansinių metų metinių finansinių ataskaitų rinkinys gali būti nerengiamas, jeigu visa reikšminga finansinių metų informacija pateikiama likvidavimo pabaigos finansinėje ataskaitoje;“.\n\n2. Pakeisti 28 straipsnio 2 dalies 9 punktą ir jį išdėstyti taip:\n\n„9) pateikti Juridinių asmenų registro tvarkytojui iki viešosios įstaigos išregistravimo iš Juridinių asmenų registro dienos viešosios įstaigos likvidavimo aktą, likvidavimo pabaigos finansinę ataskaitą ir kitus dokumentus, kurių reikia likviduotai viešajai įstaigai išregistruoti.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 7, 9 ir 10 straipsnius ir šio straipsnio 4 ir 5 dalis, įsigalioja 2024 m. liepos 1 d.\n\n2. Šio įstatymo 7 straipsnis įsigalioja 2026 m. sausio 1 d.\n\n3. Šio įstatymo 9 ir 10 straipsniai įsigalioja 2025 m. liepos 1 d.\n\n4. Lietuvos Respublikos Vyriausybė ir finansų ministras iki 2024 m. birželio 30 d. priima šio įstatymo įgyvendinamuosius teisės aktus, išskyrus šio straipsnio 5 dalyje nurodytus įgyvendinamuosius teisės aktus.\n\n5. Vyriausybė ir finansų ministras iki 2025 m. kovo 31 d. priima šio įstatymo 9 ir 10 straipsnių įgyvendinamuosius teisės aktus, susijusius su viešosios įstaigos reorganizavimu ir likvidavimu.\n\n6. Iki 2023 m. gruodžio 31 d. pasibaigusių finansinių metų ataskaitų kokybės stebėsenai taikomas iki šio įstatymo įsigaliojimo dienos galiojęs teisinis reguliavimas.\n\n7. Šio įstatymo nuostatos taikomos rengiant 2024 m. sausio 1 d. ar vėliau prasidedančių ataskaitinių laikotarpių viešųjų įstaigų metinių finansinių ataskaitų rinkinius, veiklos ataskaitas ir metines ataskaitas.\n\n8. Jeigu sprendimas dėl viešosios įstaigos reorganizavimo ar likvidavimo priimamas iki 2025 m. birželio 30 d., rengiant reorganizavimo ataskaitą ar likvidavimo ataskaitą ir teikiant ją Juridinių asmenų registro tvarkytojui taikomas iki šio įstatymo įsigaliojimo dienos galiojęs teisinis reguliavimas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
