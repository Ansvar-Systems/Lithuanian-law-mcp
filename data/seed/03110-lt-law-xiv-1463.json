{
  "id": "lt-law-xiv-1463",
  "type": "statute",
  "title": "Lietuvos Respublikos kooperatinių bendrovių (kooperatyvų) įstatymo Nr. I-164 5, 10, 11, 14, 16, 16-1, 16-2, 17, 18, 19 ir 20 straipsnių pakeitimo įstatymas",
  "short_name": "XIV-1463",
  "status": "in_force",
  "issued_date": "2022-10-27",
  "in_force_date": "2022-11-08",
  "url": "https://e-tar.lt/portal/lt/legalAct/7973ce705ea911edbc04912defe897d1/EbqyLGiMwg",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 3 dalies 10 punktą ir jį išdėstyti taip:\n\n„10) kooperatinės bendrovės bei jos narių prekių ir paslaugų apyvartos operacijų registravimo ir atlikimo tvarka, kooperatinės bendrovės metinių finansinių ataskaitų sudarymo ir tvirtinimo tvarka;“.\n\n2. Pakeisti 5 straipsnio 3 dalies 11 punktą ir jį išdėstyti taip:\n\n„11) pelno (nuostolio) dengimo, paskirstymo ir tvirtinimo tvarka;“."
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnio 4 dalį ir ją išdėstyti taip:\n\n„4. Su asmeniu, kurio narystė kooperatinėje bendrovėje pasibaigė dėl jo išstojimo, pašalinimo ar pajaus perleidimo kitam asmeniui, kooperatinė bendrovė turi atsiskaityti ne vėliau kaip per metus nuo bendrovės narių susirinkimo, patvirtinusio finansinių metų, kuriais pasibaigė šio asmens narystė kooperatinėje bendrovėje, finansines ataskaitas ir pelno (nuostolio) paskirstymą, dienos arba per kooperatinės bendrovės įstatuose nustatytą terminą, kuris negali būti ilgesnis kaip 5 metai.“"
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "Pakeisti 11 straipsnio 1 dalies 2 punktą ir jį išdėstyti taip:\n\n„2) balsuojant turėti vieną balsą, nepaisant pajaus dydžio, arba kooperatinės bendrovės įstatuose gali būti nustatyta, kad nario turimų balsų skaičius nustatomas pagal jo dalyvavimą kooperatinės bendrovės veikloje (apyvartą), išskyrus kapitalo investicijas (pajinius įnašus), ir nustatyta tokio balsų skaičiavimo tvarka – vienam nariui gali būti skiriami ne daugiau kaip 5 balsai, tačiau ne daugiau kaip 20 procentų visų balsų, o kooperatinės bendrovės, kurios daugiau kaip pusę visų narių sudaro kooperatinės bendrovės, nariui – ne daugiau kaip 30 procentų visų balsų. Kai kooperatinės bendrovės, kurios daugiau kaip pusę visų narių sudaro kooperatinės bendrovės, įstatuose nustatyta, kad vienam nariui skiriama daugiau kaip 20 procentų visų balsų, įstatuose nustatyta riba netaikoma ir kiekvieno kooperatinės bendrovės nario balsai proporcingai sumažinami, kad būtų skiriama ne daugiau kaip 20 procentų visų balsų, jeigu kooperatinę bendrovę sudarančių narių – kooperatinių bendrovių skaičius sumažėja iki pusės visų narių ar tampa dar mažesnis. Kooperatinės bendrovės narys turi teisę įstatuose nustatyta tvarka perleisti jam priklausančią balsavimo teisę kitam asmeniui, su juo sudarydamas balsavimo teisės perleidimo sutartį, kurios formą tvirtina kooperatinės bendrovės administracijos vadovas, arba paprastos rašytinės formos įgaliojimu paskirti įgaliotinį, atstovausiantį jam narių susirinkime;“."
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas",
      "content": "1. Pakeisti 14 straipsnio pavadinimą ir jį išdėstyti taip:\n\n„14 straipsnis. Grynojo pelno skirstymas ir nuostolių dengimas“.\n\n2. Pripažinti netekusia galios 14 straipsnio 4 dalį.\n\n3. Papildyti 14 straipsnį 6 dalimi:\n\n„6. Nuostoliams dengti pirmiausia naudojamas atsargos (rezervinis) kapitalas, likusios nuostolių dalies dengimo tvarka nustatoma kooperatinės bendrovės įstatuose.“"
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "1. Pakeisti 16 straipsnio 1 dalies 3 punktą ir jį išdėstyti taip:\n\n„3) renka, atšaukia stebėtojų tarybos narius (kai ji sudaroma), valdybos narius ir jos pirmininką arba, kai valdyba nesudaroma, renka, atšaukia administracijos vadovą; taip pat renka, atšaukia revizijos komisijos narius ir jos pirmininką (revizorių) arba, kai revizijos komisija (revizorius) nesudaroma ar finansinių ataskaitų auditas privalomas vadovaujantis Lietuvos Respublikos įmonių atskaitomybės įstatymu, tvirtina auditorių ar audito įmonę;“.\n\n2. Pakeisti 16 straipsnio 1 dalies 4 punktą ir jį išdėstyti taip:\n\n„4) įvertina valdybos, o tuo atveju, kai kooperatinėje bendrovėje valdyba nėra sudaroma, administracijos vadovo ir revizijos komisijos (revizoriaus) darbą, taip pat revizijos komisijos (revizoriaus) išvadą arba auditoriaus išvadą dėl kooperatinės bendrovės finansinių ataskaitų;“.\n\n3. Pakeisti 16 straipsnio 1 dalies 5 punktą ir jį išdėstyti taip:\n\n„5) tvirtina metines finansines ataskaitas, priima nutarimą dėl pelno paskirstymo arba nuostolių padengimo;“.\n\n4. Pakeisti 16 straipsnio 12 dalį ir ją išdėstyti taip:\n\n„12. Prie narių susirinkimo protokolo pridedamas kooperatinės bendrovės narių, atvykusių ir užsiregistravusių iki susirinkimo pradžios, taip pat balsavusių raštu ir (ar) elektroninių ryšių priemonėmis, sąrašas.“\n\n5. Papildyti 16 straipsnį 13 dalimi:\n\n„13. Kooperatinės bendrovės narys gali balsuoti raštu užpildydamas bendrąjį balsavimo biuletenį kooperatinės bendrovės įstatuose nustatyta tvarka.“\n\n6. Papildyti 16 straipsnį 14 dalimi:\n\n„14. Kooperatinė bendrovė gali sudaryti galimybę kooperatinės bendrovės nariams susirinkime dalyvauti ir balsuoti atviru balsavimu elektroninių ryšių priemonėmis, išskyrus atvejus, kai vadovaujantis šio straipsnio 9 dalimi turi būti balsuojama slaptai. Tam, kad kooperatinės bendrovės nariai galėtų dalyvauti ir balsuoti kooperatinės bendrovės narių susirinkime elektroninių ryšių priemonėmis, gali būti taikomi tik tie elektroninių ryšių priemonių naudojimo reikalavimai ir apribojimai, kurie yra būtini kooperatinės bendrovės nario tapatybei nustatyti ir perduodamos informacijos saugumui užtikrinti.“"
    },
    {
      "provision_ref": "art6",
      "section": "6",
      "title": "6 straipsnis. 161 straipsnio pakeitimas",
      "content": "Pakeisti 161 straipsnio 4 dalį ir ją išdėstyti taip:\n\n„4. Stebėtojų taryba renkama kooperatinės bendrovės įstatuose nustatytam, bet ne ilgesniam kaip 4 metų laikotarpiui. Stebėtojų taryba savo funkcijas pradeda kitą dieną po jos išrinkimo kooperatinės bendrovės narių susirinkime ir atlieka kooperatinės bendrovės įstatuose nustatytą laiką arba tol, kol bus išrinkta nauja stebėtojų taryba, bet ne ilgiau kaip iki stebėtojų tarybos kadencijos pabaigos metais vyksiančio eilinio kooperatinės bendrovės narių susirinkimo. Stebėtojų tarybos nario kadencijų skaičius neribojamas.“"
    },
    {
      "provision_ref": "art7",
      "section": "7",
      "title": "7 straipsnis. 162 straipsnio pakeitimas",
      "content": "Pakeisti 162 straipsnio 1 dalies 3 punktą ir jį išdėstyti taip:\n\n„3) pateikia kooperatinės bendrovės narių susirinkimui atsiliepimus ir pasiūlymus dėl metinių finansinių ataskaitų, pelno paskirstymo ar nuostolių padengimo, apyvartai proporcingų išmokų, dividendų mokėjimo, taip pat valdybos ir administracijos vadovo veiklos;“."
    },
    {
      "provision_ref": "art8",
      "section": "8",
      "title": "8 straipsnis. 17 straipsnio pakeitimas",
      "content": "1. Pakeisti 17 straipsnio 2 dalį ir ją išdėstyti taip:\n\n„2. Valdybos narius ir jos pirmininką renka kooperatinės bendrovės narių susirinkimas ne ilgesnei kaip 4 metų kadencijai. Valdybos nariai ir pirmininkas savo veiklą pradeda kitą dieną po juos išrinkusio kooperatinės bendrovės narių susirinkimo. Valdybos narys, valdybos pirmininkas arba visa valdyba gali būti atšaukti arba gali atsistatydinti kooperatinės bendrovės įstatuose nustatyta tvarka kadencijai nepasibaigus.“\n\n2. Pakeisti 17 straipsnio 8 dalį ir ją išdėstyti taip:\n\n„8. Administracijos vadovas yra vienasmenis valdymo organas, vadovaujantis administracijai. Administracijos vadovas organizuoja ir vykdo kooperatinės bendrovės ūkinę finansinę veiklą, atstovauja kooperatinei bendrovei santykiuose su trečiaisiais asmenimis teisme, arbitraže, sudaro sandorius, priima į darbą ir atleidžia darbuotojus, sudaro su jais darbo sutartis, teikia valdybai medžiagą apie savo darbą, kooperatinės bendrovės veiklos programos, pajamų ir sąnaudų sąmatos, finansinių ataskaitų ir pelno (nuostolio) paskirstymo projektus, atlieka kitus kooperatinės bendrovės įstatuose jo kompetencijai priskirtus veiksmus. Administracijos darbo tvarka nustatoma administracijos darbo reglamente.“"
    },
    {
      "provision_ref": "art9",
      "section": "9",
      "title": "9 straipsnis. 18 straipsnio pakeitimas",
      "content": "Pakeisti 18 straipsnio 3 dalies 3 punktą ir jį išdėstyti taip:\n\n„3) finansiniams metams pasibaigus, narių susirinkimui pateikia revizijos komisijos (revizoriaus) išvadą ar auditoriaus išvadą dėl kooperatinės bendrovės metinių finansinių ataskaitų.“"
    },
    {
      "provision_ref": "art10",
      "section": "10",
      "title": "10 straipsnis. 19 straipsnio pakeitimas",
      "content": "Pakeisti 19 straipsnio 9 dalį ir ją išdėstyti taip:\n\n„9. Apie reorganizavimo sąlygų sudarymą turi būti paskelbta viešai tris kartus, darant ne mažesnes kaip 30 dienų pertraukas, arba paskelbta viešai vieną kartą ir pranešta visiems kooperatinės bendrovės kreditoriams raštu. Pranešime turi būti nurodyta: kiekvienos reorganizuojamos kooperatinės bendrovės pavadinimas, buveinė, kodas, pridėtinės vertės mokesčio mokėtojo kodas, registras, kuriame kaupiami ir saugomi duomenys apie šią kooperatinę bendrovę, reorganizavimo būdas, pasibaigiančios kooperatinės bendrovės ir tęsiančios veiklą po reorganizavimo kooperatinės bendrovės momentas, nuo kurio pasibaigiančios kooperatinės bendrovės teisės ir pareigos pereina tęsiančiai veiklą po reorganizavimo kooperatinei bendrovei, kur ir nuo kada galima susipažinti su reorganizavimo sąlygomis, po reorganizavimo tęsiančių veiklą ir (ar) naujai kuriamų kooperatinių bendrovių steigimo dokumentais ar jų projektais ir visų vykdant reorganizavimą dalyvaujančių kooperatinių bendrovių valdymo organų parengtomis ataskaitomis, ekspertų vertinimais bei praėjusių 3 finansinių metų finansinėmis ataskaitomis.“"
    },
    {
      "provision_ref": "art11",
      "section": "11",
      "title": "11 straipsnis. 20 straipsnio pakeitimas",
      "content": "Pakeisti 20 straipsnio 4 dalies 8 punktą ir jį išdėstyti taip:\n\n„8) kur ir nuo kada galima susipažinti su pertvarkymo sąlygomis, jeigu jos sudaromos, po pertvarkymo veiksiančio juridinio asmens steigimo dokumentais ir pertvarkomos kooperatinės bendrovės praėjusių 3 finansinių metų finansinėmis ataskaitomis.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo taikymas",
      "content": "Šio įstatymo 4 straipsnio 3 dalyje išdėstytos Lietuvos Respublikos kooperatinių bendrovių (kooperatyvų) įstatymo 14 straipsnio 6 dalies nuostatos ir šio įstatymo 5 straipsnio 5 dalyje išdėstytos Kooperatinių bendrovių (kooperatyvų) įstatymo 16 straipsnio 13 dalies nuostatos taikomos kooperatinėms bendrovėms, kurios įsigaliojus šiam įstatymui Kooperatinių bendrovių (kooperatyvų) įstatymo nustatyta tvarka pakeitė savo įstatus, nuo šių įstatų įregistravimo Juridinių asmenų registre. Iki šio įstatymo įsigaliojimo ir kooperatinės bendrovės įstatų pakeitimo bei jų įregistravimo Juridinių asmenų registre toms kooperatinėms bendrovėms taikomos iki šio įstatymo įsigaliojimo galiojusios Kooperatinių bendrovių (kooperatyvų) įstatymo ir kooperatinės bendrovės įstatų nuostatos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_3c67ee9eb0e14a64a06351354ec50cc0_end"
    }
  ],
  "definitions": []
}
