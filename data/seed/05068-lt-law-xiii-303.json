{
  "id": "lt-law-xiii-303",
  "type": "statute",
  "title": "Lietuvos Respublikos išmokų vaikams įstatymo Nr. I-621 1, 2 straipsnių ir priedo pakeitimo įstatymas",
  "short_name": "XIII-303",
  "status": "in_force",
  "issued_date": "2017-04-20",
  "in_force_date": "2017-06-01",
  "url": "https://e-tar.lt/portal/lt/legalAct/c862b3802a8811e78397ae072f58c508/uhnXZDVhjO",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1. Pakeisti 1 straipsnio 2 dalies 4 punktą ir jį išdėstyti taip:\n\n„4) užsieniečiams, kuriems leidimas laikinai gyventi Lietuvos Respublikoje išduotas kaip ketinantiems dirbti Lietuvos Respublikoje aukštos profesinės kvalifikacijos reikalaujantį darbą;“.\n\n2. Papildyti 1 straipsnio 2 dalį 8 punktu:\n\n„8) užsieniečiams, kuriems leidimas laikinai gyventi Lietuvos Respublikoje išduotas kaip perkeltiems įmonės viduje ne trumpesniam kaip 9 mėnesių laikotarpiui.“\n\n3. Pakeisti 1 straipsnio 3 dalį ir ją išdėstyti taip:\n\n„3. Vienkartinė išmoka vaikui skiriama, jeigu nors vienas iš vaiko tėvų (įtėvių), globėjų (rūpintojų) ir vaikas atitinka šio straipsnio 2 dalies 1, 2 ar 7 punkto nuostatas. Išmoka vaikui skiriama, jeigu šio straipsnio 2 dalies 1, 2, 4, 5, 7 ar 8 punkto nuostatas atitinka nors vienas iš vaiko tėvų (įtėvių), globėjų (rūpintojų) ir vaikas arba jeigu šio straipsnio 2 dalies 6 punkto nuostatą atitinka nors vienas iš vaiko tėvų (įtėvių), globėjų (rūpintojų) ir vaikas gyvena Europos Sąjungos valstybėje narėje ar Europos ekonominės erdvės valstybėje, ar Šveicarijos Konfederacijoje. Išmoka privalomosios pradinės karo tarnybos kario vaikui skiriama, jeigu nors vienas iš vaiko tėvų (įtėvių) ir vaikas atitinka šio straipsnio 2 dalies 1 ar 2 punkto nuostatas. Vienkartinė išmoka įsikurti skiriama asmenims, nurodytiems šio straipsnio 2 dalies 1 ar 2 punkte. Vienkartinė išmoka nėščiai moteriai skiriama asmenims, nurodytiems šio straipsnio 2 dalies 1, 2 ar 7 punkte. Išmoka besimokančio ar studijuojančio asmens vaiko priežiūrai ir išmoka gimus vienu metu daugiau kaip vienam vaikui skiriama, jeigu nors vienas iš vaiko tėvų (įtėvių) ar globėjas ir vaikas atitinka šio straipsnio 2 dalies 1 ar 2 punkto nuostatas.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Papildyti 2 straipsnį 8 dalimi:\n\n„8. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos įstatyme „Dėl užsieniečių teisinės padėties“.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Papildyti Įstatymo priedą 4 punktu:\n\n„4. 2014 m. gegužės 15 d. Europos Parlamento ir Tarybos direktyva 2014/66/ES dėl bendrovės viduje perkeliamų trečiųjų šalių piliečių atvykimo ir apsigyvenimo sąlygų (OL 2014 L 157, p. 1).“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. birželio 1 d.\n\n2. Lietuvos Respublikos socialinės apsaugos ir darbo ministras iki 2017 m. gegužės 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
