{
  "id": "lt-law-xiv-2684",
  "type": "statute",
  "title": "Lietuvos Respublikos administracinių nusižengimų kodekso 307 straipsnio pakeitimo įstatymas",
  "short_name": "XIV-2684",
  "status": "in_force",
  "issued_date": "2024-06-06",
  "in_force_date": "2024-06-14",
  "url": "https://e-tar.lt/portal/lt/legalAct/c67e2540299011efbdaea558de59136c/xIDtejpyPW",
  "provisions": [
    {
      "provision_ref": "art1",
      "section": "1",
      "title": "1 straipsnis. 307 straipsnio pakeitimas",
      "content": "Pakeisti 307 straipsnį ir jį išdėstyti taip:\n\n„307 straipsnis. Transporto priemonių, ne keliais judančių mechanizmų ir įrenginių, kurių į aplinkos orą išmetamų teršalų kiekis viršija nustatytus ribinius dydžius, arba transporto priemonių, ne keliais judančių mechanizmų ir įrenginių su neveikiančia gamintojo numatyta išmetamųjų dujų neutralizavimo sistema, arba transporto priemonių, ne keliais judančių mechanizmų ir įrenginių su sumontuotu prietaisu ar įrenginiu, kuris išderina gamintojo numatytą išmetamųjų dujų neutralizavimo sistemos veikimą, eksploatavimas\n\n1. Transporto priemonių, ne keliais judančių mechanizmų ir įrenginių, kurių į aplinkos orą išmetamų teršalų kiekis viršija nustatytus ribinius dydžius, eksploatavimas\nužtraukia įspėjimą arba baudą asmenims nuo vieno šimto iki trijų šimtų eurų ir baudą juridinių asmenų vadovams ar kitiems atsakingiems asmenims nuo trijų šimtų iki penkių šimtų eurų.\n\n2. Transporto priemonių, ne keliais judančių mechanizmų ir įrenginių su neveikiančia gamintojo numatyta išmetamųjų dujų neutralizavimo sistema eksploatavimas\nužtraukia baudą asmenims nuo vieno šimto iki trijų šimtų eurų ir juridinių asmenų vadovams ar kitiems atsakingiems asmenims – nuo trijų šimtų iki penkių šimtų eurų.\n\n3. Šio straipsnio 1 ir 2 dalyse numatytas administracinis nusižengimas, padarytas pakartotinai,\nužtraukia baudą asmenims nuo trijų šimtų iki penkių šimtų eurų ir juridinių asmenų vadovams ar kitiems atsakingiems asmenims – nuo šešių šimtų iki devynių šimtų eurų.\n\n4. Transporto priemonių, ne keliais judančių mechanizmų ir įrenginių su sumontuotu gamintojo nenumatytu išmetamųjų dujų neutralizavimo sistemos veikimui neigiamos įtakos turinčiu prietaisu ar įrenginiu, kuris išderina gamintojo numatytą išmetamųjų dujų neutralizavimo sistemos veikimą, eksploatavimas\nužtraukia baudą asmenims nuo trijų šimtų iki šešių šimtų eurų ir juridinių asmenų vadovams ar kitiems atsakingiems asmenims – nuo septynių šimtų penkiasdešimt iki vieno tūkstančio penkių šimtų eurų.\n\n5. Šio straipsnio 4 dalyje numatytas administracinis nusižengimas, padarytas pakartotinai,\nužtraukia baudą asmenims nuo šešių šimtų iki devynių šimtų eurų ir juridinių asmenų vadovams ar kitiems atsakingiems asmenims – nuo vieno tūkstančio penkių šimtų iki dviejų tūkstančių dviejų šimtų penkiasdešimt eurų.\n\n6. Už šio straipsnio 4 ir 5 dalyse numatytus administracinius nusižengimus privaloma skirti prietaiso ar įrenginio konfiskavimą.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
