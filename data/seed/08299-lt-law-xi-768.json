{
  "id": "lt-law-xi-768",
  "type": "statute",
  "title": "Lietuvos Respublikos žmonių užkrečiamųjų ligų profilaktikos ir kontrolės įstatymo 2, 5, 20, 21, 22, 25, 29 straipsnių pakeitimo ir papildymo ir 23, 24, 30 straipsnių pripažinimo netekusiais galios įstatymas",
  "short_name": "XI-768",
  "status": "in_force",
  "issued_date": "2010-04-20",
  "in_force_date": "2010-07-01",
  "url": "https://e-tar.lt/portal/lt/legalAct/TAR.55A71332328C/TMoQLPnCVW",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 27 dalies pripažinimas netekusia galios ir 29 dalies pakeitimas",
      "content": "1. 2 straipsnio 27 dalį pripažinti netekusia galios.\n\n2. Pakeisti 2 straipsnio 29 dalį ir ją išdėstyti taip:\n\n„29. Teritorinės visuomenės sveikatos priežiūros įstaigos – Valstybinei visuomenės sveikatos priežiūros tarnybai prie Sveikatos apsaugos ministerijos (toliau – Tarnyba) pavaldžios teritorinės visuomenės sveikatos priežiūros įstaigos, įgyvendinančios šiame Įstatyme ir kituose teisės aktuose numatytas užkrečiamųjų ligų profilaktikos ir kontrolės funkcijas apskrityse.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 3 dalies 1 punkto pakeitimas ir 2 punkto pripažinimas netekusiu galios",
      "content": "1. 5 straipsnio 3 dalies 1 punkte išbraukti žodžius „atitinkamos apskrities gydytojui“ ir šį punktą išdėstyti taip:\n\n„1) savivaldybėse savivaldybės gydytojas – savivaldybės administracijos direktoriui;“.\n\n2. 5 straipsnio 3 dalies 2 punktą pripažinti netekusiu galios."
    },
    {
      "provision_ref": "art3",
      "section": "3",
      "title": "3 straipsnis. 20 straipsnio 3 dalies pakeitimas",
      "content": "Pakeisti 20 straipsnio 3 dalį ir ją išdėstyti taip:\n\n„3. Teritorijas skelbia užkrėstomis užkrečiamųjų ligų sukėlėjais ir tokius skelbimus atšaukia:\n\n1) visoje Lietuvos Respublikos teritorijoje ar keliose savivaldybėse – Vyriausybė sveikatos apsaugos ministro teikimu;\n\n2) vienos savivaldybės teritorijoje – Vyriausybė bendru savivaldybės administracijos direktoriaus ir sveikatos apsaugos ministro teikimu.“"
    },
    {
      "provision_ref": "art4",
      "section": "4",
      "title": "4 straipsnis. 21 straipsnio 3 ir 5 dalių pakeitimas",
      "content": "1. Pakeisti 21 straipsnio 3 dalį ir ją išdėstyti taip:\n\n„3. Teritorijų karantiną skelbia ir atšaukia, jo dydį, ribas, trukmę ir režimą tvirtina:\n\n1) visoje Lietuvos Respublikos teritorijoje ar keliose savivaldybėse – Vyriausybė sveikatos apsaugos ministro teikimu;\n\n2) vienos savivaldybės teritorijoje – Vyriausybė bendru savivaldybės administracijos direktoriaus ir sveikatos apsaugos ministro teikimu.“\n\n2. Pakeisti 21 straipsnio 5 dalį ir ją išdėstyti taip:\n\n„5. Teritorijų karantino režimo priemonių įgyvendinimą turi organizuoti savivaldybių, kurių teritorijoje skelbiamas karantinas, administracijų direktoriai.“"
    },
    {
      "provision_ref": "art5",
      "section": "5",
      "title": "5 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Užkrečiamųjų ligų profilaktikos ir kontrolės strateginių krypčių ir priemonių tvirtinimas ir įgyvendinimas\n\n1. Užkrečiamųjų ligų profilaktikos ir kontrolės strateginės kryptys ir priemonės numatomos Lietuvos nacionalinėje visuomenės sveikatos priežiūros strategijoje ir jos įgyvendinimo priemonių plane.\n\n2. Valstybės ir savivaldybių institucijos, vadovaudamosi Lietuvos nacionaline visuomenės sveikatos priežiūros strategija ir jos įgyvendinimo priemonių planu ir atsižvelgdamos į Lietuvos Respublikos administracinių teritorinių vienetų higieninę ir gyventojų sveikatos būklę, privalo pagal savo kompetenciją planuoti užkrečiamųjų ligų profilaktikos ir kontrolės organizacines, teisines ir ekonomines priemones, įgyvendinti valstybines ar rengti savivaldybių tikslines užkrečiamųjų ligų profilaktikos ir kontrolės programas ir užtikrinti jų įgyvendinimą.“"
    },
    {
      "provision_ref": "art6",
      "section": "6",
      "title": "6 straipsnis. 23 straipsnio pripažinimas netekusiu galios",
      "content": "23 straipsnį pripažinti netekusiu galios."
    },
    {
      "provision_ref": "art7",
      "section": "7",
      "title": "7 straipsnis. 24 straipsnio pripažinimas netekusiu galios",
      "content": "24 straipsnį pripažinti netekusiu galios."
    },
    {
      "provision_ref": "art8",
      "section": "8",
      "title": "8 straipsnis. 25 straipsnio 4, 5, 6, 7 dalių pakeitimas ir 2, 8 dalių pripažinimas netekusiomis galios",
      "content": "1. 25 straipsnio 2 dalį pripažinti netekusia galios.\n\n2. 25 straipsnio 4 dalyje išbraukti žodžius „apskričių gydytojai ir“ ir šią dalį išdėstyti taip:\n\n„4. Lietuvos Respublikoje užkrečiamųjų ligų profilaktikos ir kontrolės priemonių įgyvendinimo valstybinę priežiūrą koordinuoja Sveikatos apsaugos ministerija, o pagal savo kompetenciją vykdo Sveikatos apsaugos ministerijos įstaigos, Valstybinė maisto ir veterinarijos tarnyba, Lietuvos Respublikos vyriausiasis epidemiologas, apskričių vyriausieji epidemiologai, savivaldybių gydytojai.“\n\n3. 25 straipsnio 5 dalyje išbraukti žodžius „apskričių ir“ ir šią dalį išdėstyti taip:\n\n„5. Valstybinių tarnybų, vyriausiųjų epidemiologų, savivaldybių gydytojų funkcijas užkrečiamųjų ligų profilaktikos ir kontrolės priemonių valdymo bei šių priemonių įgyvendinimo priežiūros srityje reglamentuoja šis Įstatymas ir kiti teisės aktai.“\n\n4. 25 straipsnio 6 dalies 2 punktą pripažinti netekusiu galios.\n\n5. 25 straipsnio 6 dalies 3 punktą laikyti 2 punktu.\n\n6. Pakeisti 25 straipsnio 7 dalies 1 punktą ir jį išdėstyti taip:\n\n„1) pagal savo kompetenciją įgyvendina priemones ir atlieka funkcijas užkrečiamųjų ligų profilaktikos ir kontrolės srityje, rengia valstybines privalomąsias ir tikslines užkrečiamųjų ligų profilaktikos ir kontrolės programas ir kontroliuoja, kaip jos vykdomos;“.\n\n7. 25 straipsnio 7 dalies 2 punkte išbraukti žodį „apskrities“ ir šį punktą išdėstyti taip:\n\n„2) rengia užkrečiamųjų ligų profilaktikos ir kontrolės teisės aktų projektus, pagal savo kompetenciją atlieka ministerijų, kitų Vyriausybės įstaigų, savivaldybių vykdomųjų, kitų institucijų teisės aktų, reguliuojančių sveikatos santykius užkrečiamųjų ligų profilaktikos ir kontrolės srityse ar galinčių turėti jiems poveikio, projektų ekspertizę;“.\n\n8. 25 straipsnio 8 dalį pripažinti netekusia galios."
    },
    {
      "provision_ref": "art9",
      "section": "9",
      "title": "9 straipsnis. 29 straipsnio 1 dalies papildymas 5 ir 6 punktais",
      "content": "1. Papildyti 29 straipsnio 1 dalį 5 punktu:\n\n„5) organizuoti privalomų valstybinių programų užkrečiamųjų ligų klausimais įgyvendinimą savivaldybėje, nagrinėti šių programų įgyvendinimo eigą;“.\n\n2. Papildyti 29 straipsnio 1 dalį 6 punktu:\n\n„6) koordinuoti savivaldybėje veikiančių sveikatos priežiūros įstaigų pasirengimą ir veiksmus užkrečiamųjų ligų ekstremaliosiose situacijose.“"
    },
    {
      "provision_ref": "art10",
      "section": "10",
      "title": "10 straipsnis. 30 straipsnio pripažinimas netekusiu galios",
      "content": "30 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė ar jos įgaliotos institucijos iki 2010 m. liepos 1 d. priima šio įstatymo įgyvendinamuosius teisės aktus."
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "Šis įstatymas, išskyrus 11 straipsnį, įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
