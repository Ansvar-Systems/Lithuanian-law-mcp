{
  "id": "lt-law-ix-2394",
  "type": "statute",
  "title": "Lietuvos Respublikos atsiskaitymo už žemės ūkio produkciją įstatymo 2, 4, 5, 6, 7 ir 8 straipsnių pakeitimo ir papildymo įstatymas",
  "short_name": "IX-2394",
  "status": "in_force",
  "issued_date": "2004-07-15",
  "in_force_date": "2004-08-07",
  "url": "https://e-tar.lt/portal/lt/legalAct/TAR.9E21208C214B/EpWSAzihPD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio įstatymo sąvokos\n\n1. Atsiskaitymas – grynųjų pinigų mokėjimo arba lėšų pervedimo per banką ar kitą kredito įstaigą (toliau – bankas) veiksmas, kurio metu pirkėjas visiškai įvykdo įsipareigojimą apmokėti pardavėjui priklausančią mokėti pinigų sumą.\n\n2. Komercinio kredito palūkanų norma – Lietuvos banko kas ketvirtį skelbiama vidutinė per ketvirtį bankų rezidentams suteiktų trumpalaikių paskolų litais metų palūkanų norma.\n\n3. Komercinis kreditas – teisės aktais ar tarpusavio sutartimi tam tikram laikotarpiui už patiektą žemės ūkio produkciją atidėtas apmokėjimas, už kurį pirkėjas moka pardavėjui palūkanas.\n\n4. Pavėluotas mokėjimas – mokėjimas vėliau, negu įstatymuose ar sutartyje nustatyta mokėti.\n\n5. Pavėluoto mokėjimo palūkanų norma – vieno mėnesio VILIBOR (vidutinės tarpbankinės palūkanų normos, kuriomis bankai pageidauja (yra pasirengę) paskolinti lėšų litais kitiems bankams) palūkanų norma, padidinta 7 procentiniais punktais.\n\n6. Priklausanti mokėti pinigų suma – už patiektą žemės ūkio produkciją apskaičiuota pinigų suma, pagal teisės aktų reikalavimus pridėjus komercinio kredito palūkanas ir pavėluoto mokėjimo palūkanas.\n\n7. Reguliariai parduodamos žemės ūkio produkcijos tiekimo laikotarpis – teisės aktais arba pirkimo–pardavimo sutartimi nustatytas laikotarpis (savaitės, vieno ar dviejų dešimtadienių, pirmosios ir antrosios mėnesio pusės ar mėnesio), už kurio metu patiektą produkciją apskaičiuojama pinigų suma.\n\n8. Už patiektą žemės ūkio produkciją apskaičiuota pinigų suma – pinigų suma, apskaičiuota pagal sutartą kainą, atsižvelgiant į patiektos produkcijos kokybę, atsiskaitymo terminą, priemoką už pagrindinius kokybės reikalavimus viršijančią produkciją bei nuoskaitą už produkcijos kokybės pagerinimą iki atitikties nustatytiems kokybės reikalavimams ir kitas sutartyje numatytas sąlygas.\n\n9. Žemės ūkio produkcija – žemės ūkio produktai, taip pat perdirbamosios pramonės ir kitose įmonėse perdirbti žemės ūkio produktai ir iš jų pagaminti maisto produktai, kombinuotieji pašarai, linų pluoštas ir kiti tam tikru būdu apdoroti žemės ūkio produktai.\n\n10. Žemės ūkio produkcijos įkainojimo trukmė – laikotarpis, per kurį nustatoma žemės ūkio produkcijos kokybė ir apskaičiuojama priklausanti mokėti pinigų suma.\n\n11. Žemės ūkio produkcijos pardavėjai – ūkio subjektai, parduodantys žemės ūkio produktus, iš jų pagamintus maisto produktus, apdorotą ar perdirbtą kitą žemės ūkio produkciją.\n\n12. Žemės ūkio produkcijos pirkėjai – ūkio subjektai, tarp jų prekybos ir perdirbamosios pramonės įmonės, perkantys žemės ūkio produkciją perdirbti, apdoroti ar parduoti.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 3 punkto pakeitimas",
      "content": "4 straipsnio 3 punkte vietoj žodžio „delspinigių“ įrašyti žodžius „pavėluoto mokėjimo palūkanų apskaičiavimo ir mokėjimo“ ir šį punktą išdėstyti taip:\n\n„3) atsiskaitymo už patiektą produkciją ir komercinio kredito palūkanų bei pavėluoto mokėjimo palūkanų apskaičiavimo ir mokėjimo sąlygos ir tvarka;“."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 2, 5, 6, 7 ir 8 dalių pakeitimas",
      "content": "1. 5 straipsnio 2 dalyje po žodžio „patiektą“ įrašyti žodžius „žemės ūkio“, išbraukti žodžius „priklausanti mokėti“ ir šią dalį išdėstyti taip:\n\n„2. Reguliariai parduodamos žemės ūkio produkcijos tiekimo laikotarpio trukmė negali būti ilgesnė kaip vienas mėnuo, o jos patiekimo data laikoma paskutinė šio laikotarpio diena. Už visą per šį laikotarpį patiektą žemės ūkio produkciją apskaičiuojama pinigų suma.“\n\n2. Pakeisti 5 straipsnio 5 dalį ir ją išdėstyti taip:\n\n„5. Jeigu žemės ūkio produkcijos pirkėjas neatsiskaito su jos pardavėju per 30 dienų po produkcijos gavimo bei įkainojimo, jis iki atsiskaitymo dienos, bet ne ilgiau kaip iki sutartyje numatyto atsiskaitymo termino pabaigos, moka pardavėjui komercinio kredito palūkanas. Komercinio kredito palūkanų dydis apskaičiuojamas taikant šio įstatymo 2 straipsnio 2 dalyje nurodytą palūkanų normą, galiojusią tą metų ketvirtį, per kurį žemės ūkio produkcijos pirkėjas privalo jas mokėti. Kiekvienam metų ketvirčiui galioja paskutinė paskelbta palūkanų norma, tai yra praėjusio ketvirčio palūkanų norma.“\n\n3. Pakeisti 5 straipsnio 6 dalį ir ją išdėstyti taip:\n\n„6. Jeigu iki sutartyje numatyto termino pabaigos neatsiskaitoma, žemės ūkio produkcijos pirkėjas už laikotarpį nuo kitos dienos po šio termino pabaigos iki atsiskaitymo dienos moka jos pardavėjui sutartyje numatyto dydžio pavėluoto mokėjimo palūkanas už kiekvieną pradelstą dieną. Palūkanų, kurias pirkėjas privalo sumokėti pardavėjui už pavėlavimą, dydis apskaičiuojamas taikant šio įstatymo 2 straipsnio 5 dalyje nurodytą palūkanų normą, galiojusią tą metų pusmetį, kurį pirkėjui atsirado pareiga mokėti pavėluoto mokėjimo palūkanas. Pirmąjį metų pusmetį galioja paskutinė pavėluoto mokėjimo palūkanų norma, paskelbta prieš pirmojo metų pusmečio pirmąją kalendorinę dieną, antrąjį metų pusmetį galioja paskutinė pavėluoto mokėjimo palūkanų norma, paskelbta prieš antrojo metų pusmečio pirmąją kalendorinę dieną. Pavėluoto mokėjimo palūkanų norma privalo būti įrašyta mokėjimo nurodyme arba grynųjų pinigų mokėjimui įforminti skirtuose dokumentuose.“\n\n4. 5 straipsnio 7 dalyje vietoj žodžių „5 darbo dienas“ įrašyti žodžius „30 dienų“, vietoj žodžių, „po jos“ įrašyti žodžius „po produkcijos gavimo bei“, ir šią dalį išdėstyti taip:\n\n„7. Jeigu už patiektą žemės ūkio produkciją pirkėjas negali atsiskaityti pirkimo – pardavimo sutartyje numatytu būdu per 30 dienų po produkcijos gavimo bei įkainojimo, gavęs raštišką prašymą jis privalo ne ilgesniam kaip 6 mėnesių laikotarpiui išduoti priklausančios mokėti pinigų sumos arba pardavėjo pageidaujamos šios sumos dalies banko akceptuotą ar laiduotą vekselį arba atsiskaitymą užtikrinti laidavimu, garantija ar įkeitimu (hipoteka), jei žemės ūkio produkcijos pardavėjo reikalavimai vienu iš šių būdų nebuvo užtikrinti anksčiau. Skolinio įsipareigojimo užtikrinimo priemonę pasirenka pirkėjas, jei ko kita nenumatyta žemės ūkio produkcijos pirkimo–pardavimo sutartyje. Palūkanos už vekselio sumą skaičiuojamos Įsakomųjų ir paprastųjų vekselių įstatymo nustatyta tvarka.“\n\n5. Pakeisti 5 straipsnio 8 dalį ir ją išdėstyti taip:\n\n„8. Tuo atveju, kai žemės ūkio produkcijos pardavėjas bankui jau buvo pateikęs mokėjimo nurodymą įvykdyti debeto pervedimą, prieš pateikdamas prašymą išduoti vekselį jis privalo šį mokėjimo nurodymą atšaukti. Jeigu pardavėjas prašo išduoti vekselį tik dėl dalies neišmokėtos sumos, mokėjimo nurodymą įvykdyti debeto pervedimą jis gali pateikti iš naujo, nurodomą išmokėti pinigų sumą šiame dokumente sumažindamas suma, dėl kurios prašo išduoti vekselį.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Atsiskaitymo tvarka\n\n1. Už žemės ūkio produkciją atsiskaitoma šalių susitarimu mokėjimo nurodymais įvykdyti kredito ir debeto pervedimus, naudojant vekselius, kitomis teisės aktų nustatytomis mokėjimo priemonėmis bei grynaisiais pinigais, nepažeidžiant teisės aktų reikalavimų. Mokėjimo nurodymuose įvykdyti kredito ir debeto pervedimus būtina nurodyti žemės ūkio produkcijos rūšį, jos patiekimo datą ir sutartyje numatytą atsiskaitymo terminą.\n\n2. Mokėjimo nurodymai įvykdyti kredito ir debeto pervedimus bankams privalo būti pateikti iki sutartyje numatyto atsiskaitymo termino pabaigos likus tiek laiko, kiek pagal Mokėjimų įstatymo nustatytus terminus užtruks lėšų pervedimas.\n\n3. Už žemės ūkio produkciją numačius atsiskaityti mokėjimo nurodymais įvykdyti debeto pervedimus, žemės ūkio produkcijos pirkimo–pardavimo sutartis pripažįstama šios produkcijos pirkėjo rašytiniu sutikimu lėšas nurašyti ir iš jo sąskaitos pervesti pardavėjui. Ši nuostata turi būti numatyta žemės ūkio produkcijos pirkimo–pardavimo sutartyje kaip privaloma sąlyga.\n\n4. Žemės ūkio produkcijos pardavėjų pateiktus mokėjimo nurodymus įvykdyti debeto pervedimus bankai priima, nors mokėtojų sąskaitose ir nėra pakankamai lėšų.\n\n5. Žemės ūkio produkcijos pirkimas atsiskaitant grynaisiais pinigais įforminamas teisės aktų nustatyta tvarka. Už šią produkciją atsiskaitoma grynaisiais pinigais pagal kasos išlaidų orderį arba per įmonės atskaitingą asmenį pagal pinigų sumokėjimą įrodantį dokumentą – pirkimo mokėjimo žiniaraštį.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Palūkanų apskaičiavimo ir mokėjimo tvarka\n\n1. Komercinio kredito palūkanos skaičiuojamos nuo visos už patiektą žemės ūkio produkciją apskaičiuotos mokėti pinigų sumos, jeigu per 30 dienų po produkcijos gavimo bei įkainojimo nebuvo už ją apmokėta, o pavėluoto mokėjimo palūkanos – nuo neapmokėtos pardavėjui pinigų sumos po įstatymuose ar sutartyje nustatyto mokėjimo termino pabaigos. Atsiskaitant dalimis, komercinio kredito palūkanos ir pavėluoto mokėjimo palūkanos apskaičiuojamos nuo neapmokėtos pinigų sumos teisės aktų nustatyta tvarka ir į mokėjimo bei grynųjų pinigų mokėjimui įforminti skirtus dokumentus įrašomos atskirai. Šiuose dokumentuose taip pat pažymima, kad atsiskaitoma dalimis.\n\n2. Komercinio kredito palūkanas ir pavėluoto mokėjimo palūkanas mokėjimo nurodymuose įvykdyti kredito ir debeto pervedimus įrašo šiuos dokumentus išrašantis ūkio subjektas. Kai už gautą žemės ūkio produkciją ūkio subjektas atsiskaito mokėjimo nurodymu įvykdyti kredito pervedimą, komercinio kredito palūkanų suma šiame dokumente įrašoma iš karto, o kai atsiskaitoma mokėjimo nurodymu įvykdyti kredito ar debeto pervedimą, bet šios palūkanos neįrašomos, per mėnesį apskaičiuotas komercinio kredito palūkanas žemės ūkio produkcijos pirkėjas sumoka mokėjimo nurodymu įvykdyti kredito pervedimą ne vėliau kaip iki kito mėnesio dešimtos dienos.\n\n3. Kai atsiskaitymo už žemės ūkio produkciją laikotarpis ilgesnis kaip mėnuo, komercinio kredito palūkanas žemės ūkio produkcijos pirkėjas apskaičiuoja kiekvienam mėnesio laikotarpiui po žemės ūkio produkcijos gavimo bei įkainojimo dienos atskirai ir mokėjimo nurodymą įvykdyti kredito pervedimą bankui pateikia ne vėliau kaip iki tarpusavio sutartyje numatyto laikotarpio pabaigos.\n\n4. Atsiskaitant grynaisiais pinigais, komercinio kredito palūkanas ir pavėluoto mokėjimo palūkanas apskaičiuoja žemės ūkio produkcijos pirkėjas, o jų suma privalo būti įrašyta grynųjų pinigų mokėjimui įforminti skirtame dokumente.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Atsiskaitymo kontrolė\n\nSavivaldybės vykdomosios institucijos arba jų įgalioti asmenys turi teisę tikrinti, ar žemės ūkio produkcijos pirkėjai, laikydamiesi įstatymų ir kitų teisės aktų reikalavimų, sudaro rašytines žemės ūkio produkcijos pirkimo–pardavimo sutartis, apskaičiuoja komercinio kredito palūkanas bei pavėluoto mokėjimo palūkanas ir atsiskaito su produkcijos pardavėjais. Savivaldybės meras teikia siūlymus Vyriausybei dėl priemonių atsiskaitymų būklei gerinti. Žemės ūkio produkcijos pirkėjai savivaldybės merui teikia Vyriausybės įgaliotos institucijos nustatytą informaciją apie atsiskaitymų už žemės ūkio produkciją būklę.“"
    },
    {
      "provision_ref": "art7",
      "section": "7",
      "title": "7 straipsnis. Pasiūlymai Vyriausybei",
      "content": "Pasiūlyti Vyriausybei per tris mėnesius nuo šio įstatymo įsigaliojimo dienos parengti ir patvirtinti šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": [
    {
      "term": "Atsiskaitymas",
      "definition": "grynųjų pinigų mokėjimo arba lėšų pervedimo per banką ar kitą kredito įstaigą (toliau – bankas) veiksmas, kurio metu pirkėjas visiškai įvykdo įsipareigojimą apmokėti pardavėjui priklausančią mokėti pinigų sumą.",
      "source_provision": "art1"
    },
    {
      "term": "Komercinio kredito palūkanų norma",
      "definition": "Lietuvos banko kas ketvirtį skelbiama vidutinė per ketvirtį bankų rezidentams suteiktų trumpalaikių paskolų litais metų palūkanų norma.",
      "source_provision": "art1"
    },
    {
      "term": "Komercinis kreditas",
      "definition": "teisės aktais ar tarpusavio sutartimi tam tikram laikotarpiui už patiektą žemės ūkio produkciją atidėtas apmokėjimas, už kurį pirkėjas moka pardavėjui palūkanas.",
      "source_provision": "art1"
    },
    {
      "term": "Pavėluotas mokėjimas",
      "definition": "mokėjimas vėliau, negu įstatymuose ar sutartyje nustatyta mokėti.",
      "source_provision": "art1"
    },
    {
      "term": "Pavėluoto mokėjimo palūkanų norma",
      "definition": "vieno mėnesio VILIBOR (vidutinės tarpbankinės palūkanų normos, kuriomis bankai pageidauja (yra pasirengę) paskolinti lėšų litais kitiems bankams) palūkanų norma, padidinta 7 procentiniais punktais.",
      "source_provision": "art1"
    },
    {
      "term": "Priklausanti mokėti pinigų suma",
      "definition": "už patiektą žemės ūkio produkciją apskaičiuota pinigų suma, pagal teisės aktų reikalavimus pridėjus komercinio kredito palūkanas ir pavėluoto mokėjimo palūkanas.",
      "source_provision": "art1"
    },
    {
      "term": "Reguliariai parduodamos žemės ūkio produkcijos tiekimo laikotarpis",
      "definition": "teisės aktais arba pirkimo–pardavimo sutartimi nustatytas laikotarpis (savaitės, vieno ar dviejų dešimtadienių, pirmosios ir antrosios mėnesio pusės ar mėnesio), už kurio metu patiektą produkciją apskaičiuojama pinigų suma.",
      "source_provision": "art1"
    },
    {
      "term": "Už patiektą žemės ūkio produkciją apskaičiuota pinigų suma",
      "definition": "pinigų suma, apskaičiuota pagal sutartą kainą, atsižvelgiant į patiektos produkcijos kokybę, atsiskaitymo terminą, priemoką už pagrindinius kokybės reikalavimus viršijančią produkciją bei nuoskaitą už produkcijos kokybės pagerinimą iki atitikties nustatytiems kokybės reikalavimams ir kitas sutartyje numatytas sąlygas.",
      "source_provision": "art1"
    },
    {
      "term": "Žemės ūkio produkcija",
      "definition": "žemės ūkio produktai, taip pat perdirbamosios pramonės ir kitose įmonėse perdirbti žemės ūkio produktai ir iš jų pagaminti maisto produktai, kombinuotieji pašarai, linų pluoštas ir kiti tam tikru būdu apdoroti žemės ūkio produktai.",
      "source_provision": "art1"
    },
    {
      "term": "Žemės ūkio produkcijos įkainojimo trukmė",
      "definition": "laikotarpis, per kurį nustatoma žemės ūkio produkcijos kokybė ir apskaičiuojama priklausanti mokėti pinigų suma.",
      "source_provision": "art1"
    },
    {
      "term": "Žemės ūkio produkcijos pardavėjai",
      "definition": "ūkio subjektai, parduodantys žemės ūkio produktus, iš jų pagamintus maisto produktus, apdorotą ar perdirbtą kitą žemės ūkio produkciją.",
      "source_provision": "art1"
    },
    {
      "term": "Žemės ūkio produkcijos pirkėjai",
      "definition": "ūkio subjektai, tarp jų prekybos ir perdirbamosios pramonės įmonės, perkantys žemės ūkio produkciją perdirbti, apdoroti ar parduoti.“",
      "source_provision": "art1"
    }
  ]
}
