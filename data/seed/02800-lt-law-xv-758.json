{
  "id": "lt-law-xv-758",
  "type": "statute",
  "title": "Lietuvos Respublikos valstybės kontrolės įstatymo Nr. I-907 1, 2, 3, 6, 7, 8, 18, 22, 30 straipsnių pakeitimo ir Įstatymo papildymo priedu įstatymas",
  "short_name": "XV-758",
  "status": "in_force",
  "issued_date": "2025-12-23",
  "in_force_date": "2026-01-01",
  "url": "https://e-tar.lt/portal/lt/legalAct/6d7d8162e58811f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\n1. Šis įstatymas nustato Lietuvos Respublikos valstybės kontrolės, kaip aukščiausiosios audito institucijos ir nepriklausomos fiskalinės institucijos, statusą, veiklos teisinius pagrindus ir principus, kompetenciją, darbuotojų darbo sąlygas.\n\n2. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Finansinis auditas – valstybinio audito tipas, kai vertinami audituojamo subjekto metinių ataskaitų rinkinių duomenys ir pareiškiama nepriklausoma auditoriaus nuomonė.“\n\n2. Pakeisti 2 straipsnio 3 dalį ir ją išdėstyti taip:\n\n„3. Fiskalinės valdysenos stebėsena – stebėsena, kurią atlieka nepriklausoma fiskalinė institucija.“\n\n3. Pakeisti 2 straipsnio 5 dalį ir ją išdėstyti taip:\n\n„5. Subjektas – viešojo sektoriaus subjektas arba kitas juridinis asmuo, kuriam suteiktas ar perduotas valstybės turtas ir (ar) kuriam viešojo sektoriaus subjektas daro lemiamą poveikį, kuriuose Valstybės kontrolė atlieka valstybinį auditą, fiskalinės valdysenos stebėseną ir vykdo kitą veiklą, įgyvendindama šiame įstatyme nustatytus uždavinius.“\n\n4. Pakeisti 2 straipsnio 13 dalį ir ją išdėstyti taip:\n\n„13. Kitos šiame įstatyme vartojamos sąvokos suprantamos taip, kaip apibrėžiamos arba vartojamos Lietuvos Respublikos biudžeto sandaros įstatyme, Lietuvos Respublikos darbo kodekse, Lietuvos Respublikos finansinių ataskaitų audito ir kitų užtikrinimo paslaugų įstatyme, Lietuvos Respublikos Fiskalinės sutarties įgyvendinimo konstituciniame įstatyme, Lietuvos Respublikos fiskalinės valdysenos įstatyme ir Lietuvos Respublikos viešojo sektoriaus atskaitomybės įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Valstybės kontrolė yra Lietuvos Respublikos Seimui atskaitinga aukščiausioji audito institucija ir nepriklausoma fiskalinė institucija.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "1. Pakeisti 6 straipsnio 1 dalį ir ją išdėstyti taip:\n\n„1. Valstybės kontrolei skiriamų valstybės biudžeto asignavimų dydį tvirtina Seimas Lietuvos Respublikos tam tikrų metų biudžeto patvirtinimo įstatyme (toliau – biudžeto patvirtinimo įstatymas). Valstybės kontrolė, įsivertinusi valstybės biudžeto asignavimų poreikį ateinančiais biudžetiniais metais, teikia siūlymus Lietuvos Respublikos Vyriausybei biudžetų rengimą reglamentuojančių teisės aktų nustatyta tvarka. Seimo Audito bei Biudžeto ir finansų komitetai vertina Vyriausybės Seimui pateiktame biudžeto patvirtinimo įstatymo projekte Valstybės kontrolei siūlomų valstybės biudžeto asignavimų atitiktį Valstybės kontrolės poreikiams pateikdami išvadą ir prireikus šią išvadą pristato Seimo posėdžiuose svarstant ir priimant biudžeto patvirtinimo įstatymo projektą.“\n\n2. Pakeisti 6 straipsnio 5 dalį ir ją išdėstyti taip:\n\n„5. Valstybės kontrolės, atskirai kaip aukščiausiosios audito institucijos ir nepriklausomos fiskalinės institucijos, veiklos išorinius vertinimus ne rečiau kaip kartą per 5 metus atlieka nepriklausomi išorės vertintojai tarptautinių organizacijų nustatyta tvarka. Išorinių vertinimų rezultatai pateikiami Seimui.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pakeisti 7 straipsnio 3 punktą ir jį išdėstyti taip:\n\n„3) stebėti, kaip laikomasi Fiskalinės sutarties įgyvendinimo konstituciniame įstatyme nustatytų fiskalinės drausmės taisyklių ir kaip įgyvendinama fiskalinė valdysena.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "1. Pakeisti 8 straipsnio 1 dalį ir ją išdėstyti taip:\n\n„1. Valstybės kontrolė atlieka valstybinį auditą, fiskalinės valdysenos stebėseną ir vykdo kitą veiklą įgyvendindama šiame įstatyme nustatytus uždavinius.“\n\n2. Pakeisti 8 straipsnio 7 dalį ir ją išdėstyti taip:\n\n„7. Valstybės kontrolė, kaip nepriklausoma fiskalinė institucija, vadovaudamasi Ekonominio bendradarbiavimo ir plėtros organizacijos principais, nustatytais nepriklausomoms fiskalinėms institucijoms, ir Europos Sąjungos nepriklausomų fiskalinių institucijų tinklo minimaliaisiais standartais, teikia Seimui šias išvadas:\n\n1) per 7 darbo dienas nuo ekonominės raidos scenarijaus paskelbimo Lietuvos Respublikos finansų ministerijos interneto svetainėje dienos Fiskalinės valdysenos įstatymo 3 straipsnio 2 dalyje nurodytą išvadą dėl ekonominės raidos scenarijaus;\n\n2) per 15 darbo dienų nuo biudžeto patvirtinimo įstatymo arba jo pakeitimo įstatymo projekto pateikimo Seimui dienos Fiskalinės valdysenos įstatymo 7 straipsnio 5 dalyje nurodytą išvadą dėl biudžeto patvirtinimo įstatymo arba jo pakeitimo įstatymo projekto atitikties valdžios sektoriaus fiskalinės drausmės taisyklei;\n\n3) per 15 darbo dienų nuo biudžeto patvirtinimo įstatymo arba jo pakeitimo įstatymo projekto pateikimo Seimui dienos Fiskalinės valdysenos įstatymo 7 straipsnio 7 dalyje nurodytą išvadą dėl biudžeto patvirtinimo įstatymo arba jo pakeitimo įstatymo projekto atitikties taisomajam grynųjų išlaidų planui ir Europos Sąjungos Tarybos rekomendacijos įgyvendinimo priemonių pakankamumo, jeigu tam tikrais metais Lietuvai taikoma perviršinio deficito procedūra;\n\n4) per 10 darbo dienų nuo Vyriausybės nutarimo dėl metinės pažangos ataskaitos patvirtinimo įsigaliojimo dienos Fiskalinės valdysenos įstatymo 9 straipsnio 3 dalyje nurodytą išvadą dėl pastarųjų pasibaigusių metų faktinių valdžios sektoriaus finansų duomenų;\n\n5) iki kiekvienų metų birželio 20 dienos Fiskalinės valdysenos įstatymo 10 straipsnyje nurodytą išvadą dėl savivaldybių biudžetų rodiklių atitikties savivaldybės biudžeto fiskalinės drausmės taisyklei;\n\n6) ne rečiau kaip vieną kartą per 6 metus Fiskalinės valdysenos įstatymo 13 straipsnyje nurodytą išvadą dėl fiskalinės valdysenos nuoseklumo, darnos ir veiksmingumo;\n\n7) kartą per metus Fiskalinės valdysenos įstatymo 5 straipsnio 1 dalyje nurodytą vertinimo išvadą dėl ekonominės raidos scenarijaus ir valdžios sektoriaus finansų projekcijų paklaidų;\n\n8) per 8 darbo dienas nuo vidutinės trukmės laikotarpio Lietuvos fiskalinio struktūrinio plano projekto pateikimo suinteresuotiesiems subjektams jų išvadoms (pastaboms ir pasiūlymams) gauti dienos Fiskalinės valdysenos įstatymo 6 straipsnio 7 dalyje nurodytą vertinimo išvadą dėl vidutinės trukmės laikotarpio Lietuvos fiskalinio struktūrinio plano projekte pateiktų makroekonominių projekcijų ir prielaidų, naudojamų grynųjų išlaidų augimo riboms apskaičiuoti, tinkamumo.“"
    },
    {
      "provision_ref": "art7",
      "section": "7",
      "title": "7 straipsnis. 18 straipsnio pakeitimas",
      "content": "Papildyti 18 straipsnį 3 dalimi:\n\n„3. Valstybės kontrolė, kaip nepriklausoma fiskalinė institucija, dalyvauja Europos Sąjungos nepriklausomų fiskalinių institucijų tinklo ir kitoje tarptautinėje veikloje.“"
    },
    {
      "provision_ref": "art8",
      "section": "8",
      "title": "8 straipsnis. 22 straipsnio pakeitimas",
      "content": "Pakeisti 22 straipsnio 2 dalį ir ją išdėstyti taip:\n\n„2. Asmuo, priimamas į Valstybės kontrolės darbuotojo pareigas, turi atitikti valstybės kontrolieriaus nustatytus reikalavimus. Priimant asmenis į Valstybės kontrolės darbuotojo pareigas, susijusias su fiskalinės valdysenos stebėsena, vertinama jų patirtis ir kompetencija viešųjų finansų, makroekonomikos ar biudžeto valdymo srityse. Negali būti nustatyti tokie reikalavimai, kurie nebūtini nustatytoms funkcijoms atlikti.“"
    },
    {
      "provision_ref": "art9",
      "section": "9",
      "title": "9 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Visuomenės informavimas\n\nValstybinio audito ataskaitos ir išvados, valstybinio audito rekomendacijų įgyvendinimo ataskaitos, šio įstatymo 6 straipsnio 3 ir 5 dalyse nurodyti dokumentai, 8 straipsnio 7 dalyje nurodytos išvados ir kita informacija apie Valstybės kontrolės veiklą teisės aktų nustatyta tvarka skelbiami Valstybės kontrolės interneto svetainėje ir per kitas visuomenės informavimo priemones.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nvalstybės kontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2024 m. balandžio 29 d. Tarybos direktyva (ES) 2024/1265, kuria iš dalies keičiama Direktyva 2011/85/ES dėl reikalavimų valstybių narių biudžeto sistemoms.\n\n____________________“."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
