{
  "id": "lt-law-ix-374",
  "type": "statute",
  "title": "Lietuvos Respublikos nelaimingų atsitikimų darbe ir profesinių ligų socialinio draudimo įstatymo 3, 6, 24 straipsnių pakeitimo ir papildymo įstatymas",
  "short_name": "IX-374",
  "status": "in_force",
  "issued_date": "2001-06-12",
  "in_force_date": "2001-06-27",
  "url": "https://e-tar.lt/portal/lt/legalAct/TAR.E9E8FECB6200",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas ir papildymas",
      "content": "1. Papildyti 3 straipsnį nauja 2 dalimi:\n\n„2. Nelaimingas atsitikimas pakeliui į darbą ar iš darbo – įvykis, įvykęs darbuotojo darbo dienomis kelyje tarp darbuotojo darbovietės ir:\n\n1) gyvenamosios vietos;\n\n2) ne darbovietėje esančios vietos, kurioje darbuotojui išmokamas darbo užmokestis;\n\n3) vietos ne įmonės teritorijoje, kur darbuotojas gali būti pertraukos pailsėti ir pavalgyti metu.“\n\n2. Buvusias 3 straipsnio 2, 3, 4, 5, 6, 7, 8, 9 ir 10 dalis laikyti atitinkamai 3, 4, 5, 6, 7, 8, 9, 10 ir 11 dalimis."
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 1 dalies pakeitimas",
      "content": "Pakeisti 6 straipsnio 1 dalį ir ją išdėstyti taip:\n\n„1. Draudiminiai įvykiai, susiję su 4 straipsnyje nurodytais apdraustaisiais, yra įvykiai, kurie Lietuvos Respublikos Vyriausybės ar jos įgaliotos institucijos nustatyta tvarka ištirti ir pripažinti nelaimingais atsitikimais darbe, profesinėmis ligomis, nelaimingais atsitikimais pakeliui į darbą ar iš darbo, tai:\n\n1) nelaimingi atsitikimai darbe ir profesinės ligos, dirbant pagal darbo sutartį, atliekant viešojo administravimo funkcijas arba gaunant atlyginimą už darbą (šio įstatymo 5 straipsnio 3–5 punktai), taip pat nelaimingi atsitikimai, įvykę darbo laiku rengiant ar tvarkant darbo vietą ar darbo vietoje atliekant kitus su darbo procesu susijusius veiksmus, įvykiai, įvykę papildomų, specialių pertraukų ar pertraukų pailsėti ir pavalgyti metu, kai darbuotojas yra darbo vietoje, įmonės patalpose ar jos teritorijoje;\n\n2) nelaimingi atsitikimai pakeliui į darbą ir iš darbo;\n\n3) nelaimingi atsitikimai, kai apdraustieji atlieka teisės aktais nustatytas pareigas ar darbdavio pavedimu – visuomenines pareigas, susijusias su tos įmonės veikla, kai už tai mokamas darbo užmokestis.“"
    },
    {
      "provision_ref": "art3",
      "section": "3",
      "title": "3 straipsnis. 24 straipsnio 2 dalies pakeitimas",
      "content": "Pakeisti 24 straipsnio 2 dalį ir ją išdėstyti taip:\n\n„2. Netekto darbingumo periodinė kompensacija apdraustajam mokama kas mėnesį. Ji apskaičiuojama kaip darbingumo netekimo koeficiento (d) (šio įstatymo 3 straipsnio 8 dalis), kompensavimo koeficiento (k) (šio įstatymo 3 straipsnio 10 dalis) ir mokėjimo mėnesį galiojančių vidutinių mėnesinių draudžiamųjų pajamų (D) sandaugos pusė, t. y. pagal formulę 0,5 x d x k x D.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
