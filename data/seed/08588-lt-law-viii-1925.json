{
  "id": "lt-law-viii-1925",
  "type": "statute",
  "title": "Lietuvos Respublikos baudžiamojo kodekso 49 straipsnio pakeitimo ir 212 straipsnio pripažinimo netekusiu galios įstatymo įgyvendinimo įstatymas",
  "short_name": "VIII-1925",
  "status": "in_force",
  "issued_date": "2000-09-12",
  "in_force_date": "2000-09-27",
  "url": "https://e-tar.lt/portal/lt/legalAct/TAR.5F637C4F7A4D",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo taikymas",
      "content": "1. Baudžiamojo kodekso 49 straipsnio pakeitimo ir 212 straipsnio pripažinimo netekusiu galios įstatymą taiko teismai, nagrinėję baudžiamąją bylą pirmąja instancija, pagal institucijos, į kurios kompetenciją įeina bausmės vykdymas, teikimus arba nuteistųjų prašymus.\n\n2. Paduodant teikimus, prašymus bei priimant teismo nutartis, vadovaujamasi Baudžiamojo kodekso 7 straipsnio normomis. Asmenų, nuteistų pagal Baudžiamojo kodekso 212 straipsnio 2 dalį už paso suklastojimą ar gyvenimą su suklastotu pasu, veikos perkvalifikuojamos į Baudžiamojo kodekso 207 straipsnio 2 dalį."
    },
    {
      "provision_ref": "art2",
      "section": "2",
      "title": "2 straipsnis. Teikimo ar prašymo nagrinėjimo tvarka ir priimami sprendimai",
      "content": "1. Šio įstatymo 1 straipsnyje nurodytas teismas teikimui ar prašymui nagrinėti rengia posėdį, kuriame dalyvauja prokuroras. Dalyvauti posėdyje šaukiami esantis laisvėje nuteistasis ir nuteistojo prašymu gynėjas. Laisvės atėmimo bausmę atliekantis nuteistasis į posėdį šaukiamas prireikus. Nuteistojo ir gynėjo neatvykimas nesustabdo bylos nagrinėjimo, jeigu teismas nepripažįsta, kad jiems dalyvauti būtina.\n\n2. Teismas, nustatęs, kad teikimas ar prašymas yra pagrįstas, nutartimi išsprendžia klausimus dėl atleidimo nuo bausmės, bausmės sutrumpinimo, veikos perkvalifikavimo ir teistumo išnykimo.\n\n3. Jeigu skiriant bausmę baudžiamosios bylos nagrinėjimo metu buvo vadovautasi Baudžiamojo kodekso 42 ir 43 straipsniais, teismas nustato naują subendrintą bausmę.\n\n4. Teismas, nustatęs, kad teikimas ar prašymas yra nepagrįstas, priima nutartį teikimą ar prašymą atmesti."
    },
    {
      "provision_ref": "art3",
      "section": "3",
      "title": "3 straipsnis. Teismo priimtos nutarties apskundimas",
      "content": "1. Dėl šio įstatymo 2 straipsnyje nurodytų nutarčių prokuroras, asmuo, dėl kurio priimta nutartis, ar jo gynėjas gali paduoti skundą Baudžiamojo proceso kodekso 4151 straipsnio 3 dalyje nustatyta tvarka. Skundas nagrinėjamas dalyvaujant šio įstatymo 2 straipsnio 1 dalyje išvardytiems asmenims.\n\n2. Teismas, išnagrinėjęs skundą, turi priimti vieną iš Baudžiamojo proceso kodekso 4151 straipsnio 8 dalyje nurodytų nutarčių. Nutartis įsigalioja nuo jos priėmimo dienos ir negali būti skundžiama.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
