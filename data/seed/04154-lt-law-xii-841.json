{
  "id": "lt-law-xii-841",
  "type": "statute",
  "title": "Lietuvos Respublikos radioaktyviųjų atliekų tvarkymo įstatymo Nr. VIII-1190 1, 2, 3, 4, 5, 7, 10 straipsnių ir priedo pakeitimo ir Įstatymo papildymo 8-1 straipsniu įstatymas",
  "short_name": "XII-841",
  "status": "in_force",
  "issued_date": "2014-04-17",
  "in_force_date": "2014-05-09",
  "url": "https://e-tar.lt/portal/lt/legalAct/a4418b10cfa111e3a8ded1a0f5aff0a9/GFpVNSuSgo",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Šio įstatymo nuostatos suderintos su šio įstatymo priede nurodytais Europos Sąjungos teisės aktais.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 7 dalį ir ją išdėstyti taip:\n\n„7. Radioaktyviųjų atliekų atliekyno uždarymas – veiksmai radioaktyviųjų atliekų atliekyne pasibaigus jo eksploatavimui ir baigus į jį dėti radioaktyviąsias atliekas, apimantys inžinerinius ar kitus darbus, kurių reikia atliekyno saugai užtikrinti.“\n\n2. Papildyti 2 straipsnį nauja 9 dalimi:\n\n„9. Radioaktyviųjų atliekų dėjimas į atliekyną – radioaktyviųjų atliekų patalpinimas į atliekyną neketinant jų iš ten išimti.“\n\n3. Buvusias 2 straipsnio 9, 10, 11, 12, 13, 14, 15, 16, 17, 18, 19, 20, 21, 22, 23, 24, 25 ir 26 dalis laikyti atitinkamai 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26 ir 27 dalimis.\n\n4. Pakeisti 2 straipsnio 13 dalį ir ją išdėstyti taip:\n\n„13. Radioaktyviųjų atliekų tvarkymas – veikla, apimanti pradinį, pagrindinį ir galutinį radioaktyviųjų atliekų apdorojimą, vežimą (išskyrus išvežimą už branduolinės energetikos objekto aikštelės ribų), saugojimą, dėjimą į atliekyną, atliekyno uždarymą ir uždaryto atliekyno priežiūrą.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "1. Pakeisti 3 straipsnio 3 punktą ir jį išdėstyti taip:\n\n„3) radioaktyviųjų atliekų susidarytų kiek įmanoma mažiau, kaip praktiškai ir pagrįstai įmanoma tiek jų kiekio, tiek aktyvumo požiūriais, tam imantis reikiamų projektavimo priemonių, taip pat eksploatavimo ir eksploatavimo nutraukimo veiksmų, įskaitant branduolinio kuro ciklo medžiagų perdirbimą ir pakartotinį naudojimą;“.\n\n2. Pakeisti 3 straipsnio 5 punktą ir jį išdėstyti taip:\n\n„5) radioaktyviųjų atliekų tvarkymo įrenginių sauga būtų garantuojama visą įrenginio veikimo laiką ir po to, naudojant pasyviąsias saugos priemones;“.\n\n3. Papildyti 3 straipsnį 6 punktu:\n\n„6) radioaktyviųjų atliekų tvarkymo saugos priemonės būtų įgyvendinamos vadovaujantis diferencijuotu požiūriu;“.\n\n4. Papildyti 3 straipsnį 7 punktu:\n\n„7) Lietuvos Respublikoje susidariusios radioaktyviosios atliekos turi būti dedamos į atliekyną Lietuvos Respublikos teritorijoje arba išvežamos į užsienio valstybėje esantį atliekyną, išskyrus šio įstatymo 24 straipsnyje nustatytus atvejus.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio pakeitimas",
      "content": "Pakeisti 4 straipsnio 4 punktą ir jį išdėstyti taip:\n\n„4) kas septyneri metai tvirtina Radioaktyviųjų atliekų tvarkymo plėtros programą;“."
    },
    {
      "provision_ref": "art5",
      "section": "5",
      "title": "5 straipsnis. 5 straipsnio pakeitimas",
      "content": "Pakeisti 5 straipsnio 1 punktą ir jį išdėstyti taip:\n\n„1) radioaktyviųjų atliekų tvarkytojo siūlymu, suderinusi su Valstybine atominės energetikos saugos inspekcija ir Lietuvos Respublikos sveikatos apsaugos ministerija, teikia Vyriausybei tvirtinti Radioaktyviųjų atliekų tvarkymo plėtros programą;“."
    },
    {
      "provision_ref": "art6",
      "section": "6",
      "title": "6 straipsnis. 7 straipsnio pakeitimas",
      "content": "1. Papildyti 7 straipsnio 2 dalį nauju 5 punktu:\n\n„5) teikia Europos Komisijai Vyriausybės nustatyta tvarka parengtą 2011 m. liepos 19 d. Tarybos direktyvos 2011/70/Euratomas, kuria nustatoma panaudoto branduolinio kuro ir radioaktyviųjų atliekų atsakingo ir saugaus tvarkymo Bendrijos sistema, įgyvendinimo ataskaitą. Ši ataskaita pirmą kartą turi būti pateikta ne vėliau kaip 2015 m. rugpjūčio 23 d., po to – kas treji metai;“.\n\n2. Buvusį 7 straipsnio 2 dalies 5 punktą laikyti 6 punktu."
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 81 straipsniu",
      "content": "Papildyti Įstatymą 81 straipsniu:\n\n„81 straipsnis. Radioaktyviųjų atliekų tvarkymo plėtros programa\n\n1. Radioaktyviųjų atliekų tvarkymo plėtros programoje nurodomi:\n\n1) bendrieji radioaktyviųjų atliekų tvarkymo tikslai;\n\n2) pagrindiniai bendrųjų radioaktyviųjų atliekų tvarkymo tikslų įgyvendinimo etapai ir aiškūs tų etapų įgyvendinimo laikotarpiai;\n\n3) visų radioaktyviųjų atliekų aprašas ir būsimo kiekio (įskaitant tą, kuris susidarys branduolinės energetikos objekto eksploatavimo nutraukimo metu) apskaičiavimas, aiškiai nurodant radioaktyviųjų atliekų vietą bei kiekį pagal nustatytą radioaktyviųjų atliekų klasifikavimą;\n\n4) visiems radioaktyviųjų atliekų tvarkymo etapams (pradedant susidarymu ir baigiant dėjimu į atliekynus) skirtos koncepcijos arba planai ir techniniai sprendimai;\n\n5) po atliekyno uždarymo jo naudojimo laiku, įskaitant laiką, kai vykdoma institucinė priežiūra, taikomos koncepcijos arba planai, įskaitant ilgalaikes priemones, naudotinas informacijai apie įrenginį išsaugoti;\n\n6) mokslinių tyrimų, plėtros ir demonstracinė veikla, reikalinga, kad būtų įgyvendinti panaudoto branduolinio kuro ir radioaktyviųjų atliekų tvarkymo sprendimai;\n\n7) atsakomybė už šios programos įgyvendinimą ir pagrindiniai veiklos rodikliai, reikalingi programos įgyvendinimo pažangos stebėsenai;\n\n8) lėšų poreikis šiai programai įgyvendinti, lėšų poreikio vertinimo pagrindas bei prielaidos nurodant, kaip ilgainiui poreikis keičiasi;\n\n9) šios programos įgyvendinimo finansavimo būdai ir šaltiniai;\n\n10) visuomenės informavimo būdai ir priemonės;\n\n11) jeigu yra, su užsienio valstybe ar valstybėmis sudarytas susitarimas ar susitarimai dėl radioaktyviųjų atliekų tvarkymo, įskaitant susitarimus dėl atliekynų.\n\n2. Energetikos ministerija praneša Europos Komisijai apie Radioaktyviųjų atliekų tvarkymo plėtros programą ir esminius jos pakeitimus. Europos Komisijai pateikus atsiliepimą, kuriuo prašoma papildomo paaiškinimo apie pateiktą Radioaktyviųjų atliekų tvarkymo plėtros programą ar jos pakeitimus arba pateikiama nuomonė dėl Radioaktyviųjų atliekų tvarkymo plėtros programos atitikties šio įstatymo priedo 2 punkte nurodyto Europos Sąjungos teisės akto nuostatoms, Energetikos ministerija per šešis mėnesius pateikia prašomą paaiškinimą arba informuoja apie reikiamus teisės aktų pakeitimus.“"
    },
    {
      "provision_ref": "art8",
      "section": "8",
      "title": "8 straipsnis. 10 straipsnio pakeitimas",
      "content": "Pakeisti 10 straipsnio 6 dalį ir ją išdėstyti taip:\n\n„6. Radioaktyviųjų atliekų tvarkytojas veikia pagal Vyriausybės patvirtintą Radioaktyviųjų atliekų tvarkymo plėtros programą ir Energetikos ministerijos patvirtintą ateinančių metų Radioaktyviųjų atliekų tvarkymo programą.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo priedo pakeitimas",
      "content": "Papildyti Įstatymo priedą 2 punktu:\n\n„2. 2011 m. liepos 19 d. Tarybos direktyva 2011/70/Euratomas, kuria nustatoma panaudoto branduolinio kuro ir radioaktyviųjų atliekų atsakingo ir saugaus tvarkymo Bendrijos sistema (OL 2011 L 199, p. 48).“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2014 m. gegužės 9 d.\n\n2. Lietuvos Respublikos Vyriausybė iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
