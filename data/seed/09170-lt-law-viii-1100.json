{
  "id": "lt-law-viii-1100",
  "type": "statute",
  "title": "Lietuvos Respublikos konkurencijos įstatymo įsigaliojimo įstatymas",
  "short_name": "VIII-1100",
  "status": "in_force",
  "issued_date": "1999-03-23",
  "in_force_date": "1999-04-02",
  "url": "https://e-tar.lt/portal/lt/legalAct/TAR.7B3CE2CE22BA",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo įsigaliojimas",
      "content": "Įsigaliojus 1999 m. kovo 23 d. priimtam Lietuvos Respublikos konkurencijos įstatymui Nr. VIII-1099, netenka galios 1992 m. rugsėjo 15 d. priimtas Lietuvos Respublikos konkurencijos įstatymas Nr. I-2878 (Žin., 1992, Nr. 29(1)-841; 1993, Nr. 52-1001; 1995, Nr. 59-1479), išskyrus jo 4 straipsnį, kuris netenka galios nuo 2000 m. sausio 1 d., ir 7 straipsnio 1 dalies 2 punktą, kuris netenka galios nuo Lietuvos Respublikos įstatymo, reglamentuojančio klaidinančios reklamos naudojimą, įsigaliojimo."
    },
    {
      "provision_ref": "art2",
      "section": "2",
      "title": "2 straipsnis. Teisių perėmimas",
      "content": "Konkurencijos taryba yra Konkurencijos ir vartotojų teisių gynimo institucijos, nurodytos Konkurencijos įstatymo Nr. I-2878 8 straipsnyje, turto, teisių ir pareigų perėmėja. Konkurencijos ir vartotojų teisių gynimo institucija tęsia savo veiklą tol, kol Respublikos Prezidentas, vadovaudamasis Konkurencijos įstatymo Nr. VIII-1099 20 straipsniu, paskirs Konkurencijos tarybos pirmininką ir narius bei Lietuvos Respublikos Vyriausybė patvirtins Konkurencijos tarybos nuostatus. Paskyrus Konkurencijos tarybos pirmininką ir narius bei patvirtinus Konkurencijos tarybos nuostatus, Konkurencijos ir vartotojų teisių gynimo institucija reorganizuojama į Konkurencijos tarybos administraciją."
    },
    {
      "provision_ref": "art3",
      "section": "3",
      "title": "3 straipsnis. Konkurencijos įstatymo 5 straipsnio taikymas",
      "content": "Jeigu Konkurencijos įstatymo Nr. VIII-1099 5 straipsnio draudžiami susitarimai yra sudaryti iki šio įstatymo įsigaliojimo ir nebuvo draudžiami pagal Konkurencijos įstatymo Nr. I-2878 4 straipsnį, jie yra galiojantys ir dėl jų sudarymo įstatymo Nr. VIII-1099 nustatytos sankcijos iki 2000 m. sausio 1 d. netaikomos. Iki šios datos ūkio subjektai privalo nutraukti ar pakeisti sutartis arba gauti atskirąją išimtį, vadovaudamiesi Konkurencijos įstatymo Nr. VIII-1099 5, 6, 7 ir 8 straipsniais."
    },
    {
      "provision_ref": "art4",
      "section": "4",
      "title": "4 straipsnis. Konkurencijos įstatymo 17 straipsnio 3 dalies taikymas",
      "content": "Iki įsigalios Lietuvos Respublikos įstatymas, reglamentuojantis klaidinančios reklamos naudojimą, už vartotojų klaidinimą nurodant neteisingas žinias apie prekės kokybę, vartojimo savybes, pagaminimo vietą ir būdą, parduodamą kiekį ir kainą taikomos Konkurencijos įstatymo Nr. VIII-1099 už nesąžiningos konkurencijos veiksmus nustatytos sankcijos."
    },
    {
      "provision_ref": "art5",
      "section": "5",
      "title": "5 straipsnis. Teisės aktų suderinimas su Konkurencijos įstatymu",
      "content": "Pasiūlyti Lietuvos Respublikos Vyriausybei iki 1999 m. liepos 1 d. su Konkurencijos įstatymu Nr. VIII-1099 suderinti Vyriausybės nutarimus ir kitus teisės aktus."
    },
    {
      "provision_ref": "art6",
      "section": "6",
      "title": "6 straipsnis. Konkurencijos bylų teisminis nagrinėjimas",
      "content": "1. Kol pradės veikti Aukštesnysis administracinis teismas, tyrimo veiksmus, laikinojo pobūdžio priemones arba ūkinės veiklos apribojimus, nurodytus Konkurencijos įstatymo Nr. VIII-1099 29 straipsnyje, sankcionuoja Vilniaus apygardos teismas.\n\n2. Kol pradės veikti Aukštesnysis administracinis teismas, Konkurencijos tarybos nutarimai apskundžiami Vilniaus apygardos teismui.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS"
    }
  ],
  "definitions": []
}
