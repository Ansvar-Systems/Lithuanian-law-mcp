{
  "id": "lt-law-xii-2178",
  "type": "statute",
  "title": "Lietuvos Respublikos vadovybės apsaugos įstatymo Nr. IX-1183 6 ir 9 straipsnių pakeitimo įstatymas",
  "short_name": "XII-2178",
  "status": "in_force",
  "issued_date": "2015-12-15",
  "in_force_date": "2016-05-01",
  "url": "https://e-tar.lt/portal/lt/legalAct/8f03c4c0ae2511e5b12fbb7dc920ee2c/sNzhICvYYr",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas",
      "content": "Pakeisti 6 straipsnio 2 dalies 7 punktą ir jį išdėstyti taip:\n\n„7) informuodamas saugomų objektų administraciją, saugomuose objektuose, išskyrus oro uostus, nustatyti specialų režimą. Oro uostuose specialus režimas nustatomas derinant su šių saugomų objektų administracija;“."
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "1. Pakeisti 9 straipsnio pavadinimą ir jį išdėstyti taip:\n\n„9 straipsnis. Saugomų objektų apsaugos užtikrinimas ir saugomų objektų apsaugos zonų nustatymas“.\n\n2. Papildyti 9 straipsnį 3 dalimi:\n\n„3. Saugomų objektų – Prezidentūros, Seimo, Vyriausybės pastatų, Respublikos Prezidento, Ministro Pirmininko rezidencijų pastatų su jiems priskirtais žemės sklypais ir priklausiniais – apsaugai užtikrinti, be šio straipsnio 2 dalyje nustatyto specialaus režimo, nustatomos saugomų objektų apsaugos zonos. Saugomų objektų apsaugos zonų ribas tvirtina Vyriausybė ar jos įgaliota institucija.“\n\n3. Papildyti 9 straipsnį 4 dalimi:\n\n„4. Saugomų objektų apsaugos zonose šiuo įstatymu nustatomi tokie apribojimai:\n\n1) saugomų objektų apsaugos zonose draudžiama statyti ar rekonstruoti viešojo naudojimo pastatus, dėl kurių gali padidėti transporto priemonių ir (ar) žmonių srautai, taip pat naujus gamybos ir pramonės paskirties pastatus, automobilių stovėjimo aikšteles, degalines, sprogmenų ir (ar) degių medžiagų saugyklas, jų prekybos vietas;\n\n2) saugomų objektų apsaugos zonose statomų ar rekonstruojamų statinių aukštis negali viršyti Vyriausybės nustatyto maksimalaus aukščio;\n\n3) saugomų objektų apsaugos zonose statyti naujus ar rekonstruoti esamus statinius, keisti jų paskirtį, sudaryti žemės sklypų ir (ar) statinių perleidimo, nuomos ar panaudos sandorius leidžiama tik suderinus su Vadovybės apsaugos departamentu Vyriausybės nustatyta tvarka;\n\n4) Respublikos Prezidento ir Ministro Pirmininko rezidencijų pastatų su jiems priskirtais žemės sklypais ir priklausiniais apsaugai užtikrinti nustatytose saugomų objektų apsaugos zonose esančiuose valstybiniuose statiniuose būstas (gyvenamosios patalpos) gali būti suteiktas (suteiktos) tik saugomiems asmenims ir kartu su jais gyvenantiems šeimos nariams (sutuoktiniui (sugyventiniui), jų nepilnamečiams vaikams (įvaikiams), saugomo asmens ir jo sutuoktinio tėvams ir asmenims, kurių globėju ar rūpintoju įstatymų nustatyta tvarka yra paskirtas saugomas asmuo);\n\n5) Vadovybės apsaugos departamento sprendimu saugomų objektų apsaugos zonose gali būti įrengta atitvarų, užtvarų ir kitų konstrukcijų, skirtų transporto priemonei sustabdyti ir (ar) transporto priemonių privažiavimui prie saugomų objektų apriboti;\n\n6) Vadovybės apsaugos departamento siūlymu Lietuvos Respublikos aviacijos įstatymo nustatyta tvarka oro erdvės dalys virš saugomų objektų apsaugos zonų gali būti paskelbtos kaip draudžiamos, ribojamos arba pavojingos civilinei aviacijai zonos, kuriose taikomos specialios procedūros.“\n\n4. Papildyti 9 straipsnį 5 dalimi:\n\n„5. Valstybinė žemė, esanti Respublikos Prezidento ir Ministro Pirmininko rezidencijų pastatų su jiems priskirtinais žemės sklypais ir priklausiniais apsaugai užtikrinti nustatytose saugomų objektų apsaugos zonose, perduodama neatlygintinai naudotis Vadovybės apsaugos departamentui Lietuvos Respublikos žemės įstatymo nustatyta tvarka, išskyrus žemės sklypus ar jų dalis, kurie reikalingi kitiems asmenims priklausantiems statiniams ar įrenginiams eksploatuoti.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. gegužės 1 d.\n\n2. Lietuvos Respublikos Vyriausybė ar jos įgaliota institucija iki 2016 m. balandžio 30 d. priima šio įstatymo įgyvendinamuosius teisės aktus.\n\n3. Šio įstatymo 2 straipsnio 3 dalyje išdėstyto Lietuvos Respublikos vadovybės apsaugos įstatymo 9 straipsnio 4 dalies nuostatos dėl saugomų objektų apsaugos zonose nustatytų apribojimų netaikomos iki šio įstatymo įsigaliojimo dienos pradėtiems statybos, statinių rekonstrukcijos ar jų paskirties keitimo darbams, taip pat sudarytiems ar sudarymo metu esantiems žemės sklypų ir (ar) statinių perleidimo, nuomos ar panaudos sandoriams.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
