{
  "id": "lt-law-viii-1634",
  "type": "statute",
  "title": "Lietuvos Respublikos kardomojo kalinimo įstatymo 5, 15, 19, 32 ir 33 straipsnių pakeitimo įstatymas",
  "short_name": "VIII-1634",
  "status": "in_force",
  "issued_date": "2000-04-18",
  "in_force_date": "2000-09-01",
  "url": "https://e-tar.lt/portal/lt/legalAct/TAR.EB7DE90D9BC3/oQlwjtFSvF",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 1 dalies pakeitimas",
      "content": "5 straipsnio 1 dalyje išbraukti žodžius „Lietuvos Respublikos vidaus reikalų ministerijos“, vietoj žodžių „Vidaus reikalų ministerijos“ įrašyti žodžius „Teisingumo ministerijos“ ir šią dalį išdėstyti taip:\n\n„1. Kardomojo kalinimo vietos laikyti asmenims, kuriems kardomąja priemone parinktas suėmimas, yra tardymo izoliatoriai (sulaikymo namai). Tardymo izoliatorius steigia ir likviduoja Lietuvos Respublikos Vyriausybė Teisingumo ministerijos teikimu.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio 2 ir 3 dalių pakeitimas",
      "content": "15 straipsnio 2 dalyje vietoj žodžių „vidaus reikalų ministrui“ įrašyti žodžius „teisingumo ministrui“, 3 dalyje vietoj žodžių „Vidaus reikalų ministerijos“ įrašyti žodžius „Teisingumo ministerijos“ ir šias dalis išdėstyti taip:\n\n„2. Bylą tiriančiam pareigūnui, teismui, kurio žinioje yra byla, Lietuvos Respublikos Seimo kontrolieriui, prokurorui, valstybės institucijoms, teisingumo ministrui ir Europos žmogaus teisių teismui adresuoti pasiūlymai, pareiškimai ir skundai necenzūruojami ir išsiunčiami per vieną parą nuo jų gavimo momento.\n\n3. Kalinamieji turi teisę tiesiogiai kreiptis į Respublikos Prezidentą, Seimo ar Vyriausybės narį, Seimo kontrolierių, prokurorą arba Teisingumo ministerijos atstovą jų lankymosi kardomojo kalinimo vietose metu.“"
    },
    {
      "provision_ref": "art3",
      "section": "3",
      "title": "3 straipsnis. 19 straipsnio 2 ir 4 dalių pakeitimas",
      "content": "1. 19 straipsnio 2 dalyje vietoj žodžių „Vidaus reikalų ministerijos“ įrašyti žodžius „Teisingumo ministerijos“ ir šią dalį išdėstyti taip:\n\n„2. Kardomojo kalinimo vietose organizuojamos sveikatos priežiūros tarnybos, kurių struktūrą, etatų skaičių ir veiklos tvarką nustato Sveikatos apsaugos ir Teisingumo ministerijos.“\n\n2. 19 straipsnio 4 dalyje vietoj žodžių „Vidaus reikalų ministerijos“ įrašyti žodžius „Teisingumo ministerijos“ ir šią dalį išdėstyti taip:\n\n„4. Jei kalinamajam reikalinga specializuota neatidėliotina medicinos pagalba, kurią suteikti kardomojo kalinimo vietos sveikatos priežiūros tarnyboje arba laisvės atėmimo vietos gydymo įstaigose nėra galimybių, ji gali būti suteikta Sveikatos apsaugos ministerijos reguliavimo sričiai priklausančiose specializuotose sveikatos priežiūros įstaigose užtikrinus kalinamųjų apsaugą. Tokios medicinos pagalbos suteikimo tvarką nustato Sveikatos apsaugos ir Teisingumo ministerijos.“"
    },
    {
      "provision_ref": "art4",
      "section": "4",
      "title": "4 straipsnis. 32 straipsnio 1 dalies pakeitimas",
      "content": "32 straipsnio 1 dalyje vietoj žodžių „Pataisos reikalų departamento prie Vidaus reikalų ministerijos“ įrašyti žodžius „Kalėjimų departamento prie Teisingumo ministerijos“ ir šią dalį išdėstyti taip:\n\n„1. Masinių riaušių arba masinio pasipriešinimo kardomojo kalinimo vietos administracijai atvejais, kai juos lydi pogromai, padegimai, įkaitų grobimai ar kitokie tyčiniai veiksmai, šiurkščiai pažeidžiantys kardomojo kalinimo vietos vidaus tvarką, Kalėjimų departamento prie Teisingumo ministerijos direktoriaus įsakymu prieš kalinamuosius gali būti panaudojami vandensvaidžiai, specialios paskirties dujos, šarvuočiai bei kita technika.“"
    },
    {
      "provision_ref": "art5",
      "section": "5",
      "title": "5 straipsnis. 33 straipsnio 4 dalies pakeitimas",
      "content": "33 straipsnio 4 dalyje vietoj žodžių „Pataisos reikalų departamento prie Vidaus reikalų ministerijos“ įrašyti žodžius „Kalėjimų departamento prie Teisingumo ministerijos“ ir šią dalį išdėstyti taip:\n\n„4. Šaunamieji ginklai taip pat gali būti panaudojami Kalėjimų departamento prie Teisingumo ministerijos direktoriaus įsakymu masinių riaušių ar masinio pasipriešinimo kardomojo kalinimo vietos administracijai atvejais, kai juos lydi pogromai, padegimai, įkaitų grobimai ar kitokie tyčiniai veiksmai, kurie šiurkščiai pažeidžia kardomojo kalinimo vietos vidaus tvarką, jeigu kitomis priemonėmis nutraukti minėtų veiksmų nėra galimybių.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja nuo 2000 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
