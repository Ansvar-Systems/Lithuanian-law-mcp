{
  "id": "lt-law-xii-800",
  "type": "statute",
  "title": "Lietuvos Respublikos įstatymas dėl Lietuvos Respublikos Vyriausybės ir Norvegijos Karalystės Vyriausybės susitarimo dėl nuosprendžių baudžiamosiose bylose, kuriais paskirtos laisvės atėmimo bausmės ar su laisvės atėmimu susijusios priemonės, pripažinimo ir vykdymo ratifikavimo",
  "short_name": "XII-800",
  "status": "in_force",
  "issued_date": "2014-03-20",
  "in_force_date": "2014-04-01",
  "url": "https://e-tar.lt/portal/lt/legalAct/da138a80b8d711e3ad2eed5a4e1b7108/jfMTuIRWuf",
  "provisions": [
    {
      "provision_ref": "art1",
      "section": "1",
      "title": "1 straipsnis. Susitarimo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 2 punktu ir atsižvelgdamas į Respublikos Prezidento 2013 m. liepos 24 d. dekretą Nr. 1K-1531, ratifikuoja su pareiškimais 2011 m. balandžio 5 d. Osle pasirašytą Lietuvos Respublikos Vyriausybės ir Norvegijos Karalystės Vyriausybės Susitarimą dėl nuosprendžių baudžiamosiose bylose, kuriais paskirtos laisvės atėmimo bausmės ar su laisvės atėmimu susijusios priemonės, pripažinimo ir vykdymo (toliau – Susitarimas)."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Lietuvos Respublikos Seimas, vadovaudamasis Susitarimo 2 straipsniu, pareiškia, kad kai Lietuvos Respublika yra nuosprendį vykdanti valstybė (vykdančioji valstybė), išskyrus šio straipsnio 2 ir 3 dalyse nustatytus atvejus, kompetentingomis institucijomis paskiriami:\n\n1) nuteisto asmens gyvenamosios vietos apylinkės teismas;\n\n2) jeigu nuteistas asmuo atlieka bausmę Lietuvos Respublikos laisvės atėmimo vietų įstaigoje, – bausmės atlikimo vietos apylinkės teismas;\nStraipsnio punkto pakeitimai:\nNr. XIV-1239, 2022-06-28, paskelbta TAR 2022-07-15, i. k. 2022-15606\n\n3) jeigu pagal turimus duomenis neįmanoma nustatyti konkretaus kompetentingo teismo, – Vilniaus miesto apylinkės teismas.\n\n2. Lietuvos Respublikos Seimas pareiškia, kad Susitarimo 4 straipsnyje, 5 straipsnyje (išskyrus šio straipsnio 1 dalyje numatytą tolesnio susižinojimo funkciją), 6 straipsnio 4 dalyje, 13 straipsnyje (prašymo gavimo funkcija), 15 straipsnio 3 dalyje, 19 straipsnio a punkte nuosprendį vykdančiai valstybei (vykdančiajai valstybei) numatytoms funkcijoms atlikti kompetentinga institucija paskiriama Lietuvos Respublikos teisingumo ministerija.\n\n3. Lietuvos Respublikos Seimas pareiškia, kad Susitarimo 19 straipsnio f, g, h, i punktuose nuosprendį vykdančiai valstybei (vykdančiajai valstybei) numatytoms funkcijoms atlikti paskiriama Lietuvos kalėjimų tarnyba.\nStraipsnio dalies pakeitimai:\nNr. XIV-1239, 2022-06-28, paskelbta TAR 2022-07-15, i. k. 2022-15606\n\n4. Lietuvos Respublikos Seimas, vadovaudamasis Susitarimo 2 straipsniu, pareiškia, kad kai Lietuvos Respublika yra nuosprendžio vykdymą perduodanti valstybė (išduodančioji valstybė), išskyrus šio straipsnio 5 ir 6 dalyse nustatytus atvejus, kompetentingomis institucijomis paskiriami:\n\n1) kai nuteistas asmuo yra Lietuvos Respublikos teritorijoje, – bausmės atlikimo vietos apylinkės teismas;\n\n2) kai nuteisto asmens nėra Lietuvos Respublikos teritorijoje, – pirmąja instancija bylą nagrinėjęs teismas.\n\n5. Lietuvos Respublikos Seimas pareiškia, kad Susitarimo 4 straipsnio 2, 3 ir 6 dalyse, 14 straipsnio 2 dalyje, 24 straipsnyje nuosprendžio vykdymą perduodančiai valstybei (išduodančiajai valstybei) numatytoms funkcijoms atlikti kompetentinga institucija paskiriama Lietuvos Respublikos teisingumo ministerija.\n\n6. Lietuvos Respublikos Seimas pareiškia, kad Susitarimo 4 straipsnio 5 dalyje, 19 straipsnio f, h, i punktuose nuosprendžio vykdymą perduodančiai valstybei (išduodančiajai valstybei) numatytoms funkcijoms atlikti paskiriama Lietuvos kalėjimų tarnyba. Lietuvos kalėjimų tarnyba kartu su šio straipsnio 4 dalyje numatytomis kompetentingomis institucijomis paskiriamos Susitarimo 6 straipsnio 3 dalyje nuosprendžio vykdymą perduodančiai valstybei (išduodančiajai valstybei) numatytai funkcijai atlikti.\nStraipsnio dalies pakeitimai:\nNr. XIV-1239, 2022-06-28, paskelbta TAR 2022-07-15, i. k. 2022-15606\n\n7. Lietuvos Respublikos Seimas pareiškia, kad:\n\n1) Susitarimo 14 straipsnio 1 ir 3 dalyse numatytai nuteistų asmenų perdavimo vykdymo funkcijai atlikti paskiriami Viešojo saugumo tarnyba prie Lietuvos Respublikos vidaus reikalų ministerijos ir Lietuvos kriminalinės policijos biuras pagal šioms institucijoms Lietuvos Respublikos teisės aktuose numatytą kompetenciją;\n\n2) Susitarimo 16 straipsnio 3 dalyje numatytai funkcijai atlikti, kai Lietuvos Respublika yra nuosprendį vykdanti valstybė (vykdančioji valstybė) arba nuosprendžio vykdymą perduodanti valstybė (išduodančioji valstybė), kompetentinga institucija paskiriama Lietuvos Respublikos generalinė prokuratūra.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
