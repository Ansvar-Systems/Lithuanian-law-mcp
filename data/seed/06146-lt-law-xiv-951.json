{
  "id": "lt-law-xiv-951",
  "type": "statute",
  "title": "Lietuvos Respublikos šalpos pensijų įstatymo Nr. I-675 1, 15, 22-4 straipsnių ir priedo pakeitimo įstatymas",
  "short_name": "XIV-951",
  "status": "in_force",
  "issued_date": "2022-03-17",
  "in_force_date": "2022-04-01",
  "url": "https://e-tar.lt/portal/lt/legalAct/f1a7bd70a9f011ec8d9390588bf2de65/DYtxqUwVZd",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1. Pakeisti 1 straipsnio 3 dalies 4 punktą ir jį išdėstyti taip:\n\n„4) užsieniečiams, kuriems suteiktas prieglobstis arba laikinoji apsauga Lietuvos Respublikoje;“.\n\n2. Papildyti 1 straipsnio 3 dalį 6 punktu:\n\n„6) asmenims, kuriems taikomos Lietuvos Respublikos tarptautinės sutartys dėl socialinio draudimo pensijų mokėjimo.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "1. Pakeisti 15 straipsnio 4 dalį ir ją išdėstyti taip:\n\n„4. Šalpos išmokas mokanti įstaiga per 10 darbo dienų nuo prašymo skirti šalpos išmoką ar atnaujinti (pratęsti) jos mokėjimą kartu su visais reikiamais dokumentais arba papildomų dokumentų, išskyrus šio straipsnio 51 dalyje nustatytus atvejus, gavimo šalpos išmokas mokančioje įstaigoje dienos privalo priimti sprendimą dėl šalpos išmokos skyrimo ar mokėjimo atnaujinimo (pratęsimo) ir apie tai raštu pranešti pareiškėjui.“\n\n2. Pakeisti 15 straipsnio 51 dalį ir ją išdėstyti taip:\n\n„51. Šalpos išmokas mokanti įstaiga, gavusi prašymą skirti šalpos išmoką ar atnaujinti (pratęsti) jos mokėjimą ir nustačiusi, kad iš kompetentingų užsienio valstybių institucijų negalima gauti informacijos ir (ar) duomenų apie užsienio valstybių pensijas ar pensijų išmokas, kurias pareiškėjas gauna arba turi teisę gauti, nes Lietuvos Respublika ar užsienio valstybė nėra prisijungusi prie tarptautinės konvencijos, kito tarptautinio teisės akto, su užsienio valstybe nėra sudariusi tarptautinės sutarties ar tarptautinio tarpžinybinio susitarimo, pagal kuriuos tokią informaciją ir (ar) duomenis galėtų gauti, taip pat iš Lietuvos Respublikos užsienio reikalų ministerijos gavusi informaciją, kad šioje dalyje nurodytos informacijos ir (ar) duomenų negalima gauti diplomatiniais kanalais, arba tais atvejais, kai Lietuvos Respublika ar užsienio valstybė yra prisijungusi prie tarptautinės konvencijos, kito tarptautinio teisės akto ar su užsienio valstybe yra sudaryta tarptautinė sutartis ar tarptautinis tarpžinybinis susitarimas, tačiau, Užsienio reikalų ministerijos pateiktais duomenimis, šią užsienio valstybę ištiko humanitarinė krizė, kaip ji apibrėžta Lietuvos Respublikos asmenų perkėlimo į Lietuvos Respubliką įstatyme (toliau – humanitarinė krizė), ir duomenų apie asmeniui užsienio valstybės paskirtos pensijos dydį negalima gauti diplomatiniais kanalais, per 10 darbo dienų nuo tokios informacijos ir kitų šalpos išmokai skirti ar jos mokėjimui atnaujinti (pratęsti) reikalingų dokumentų gavimo dienos priima sprendimą dėl šalpos išmokos skyrimo ar mokėjimo atnaujinimo (pratęsimo), nereikalaudama pateikti informacijos ir (ar) duomenų apie užsienio valstybių pensijas ar pensijų išmokas, kurias pareiškėjas gauna arba turi teisę gauti, ir apie priimtą sprendimą raštu informuoja pareiškėją.“"
    },
    {
      "provision_ref": "art3",
      "section": "3",
      "title": "3 straipsnis. 224 straipsnio pakeitimas",
      "content": "1. Pakeisti 224 straipsnio 2 dalį ir ją išdėstyti taip:\n\n„2. Asmenų, kurie gauna užsienio valstybės pensiją, teisė gauti pensijos priemoką nustatoma ir pensijos priemoka skiriama bei mokama, asmeniui pateikus duomenis apie užsienio valstybės paskirtos pensijos dydį (jeigu Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga neturi šių duomenų), išskyrus šio straipsnio 21 dalyje nustatytą atvejį. Gavusi duomenis apie užsienio valstybės paskirtos pensijos dydį, Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga turinčiam teisę gauti pensijos priemoką asmeniui paskiria pensijos priemoką nuo teisės gauti pensijos priemoką atsiradimo dienos, bet ne daugiau kaip už 12 mėnesių nuo duomenų apie užsienio valstybės paskirtos pensijos dydį pateikimo dienos, ir išmoka pensijos priemokos nepriemoką. Duomenis apie užsienio valstybės paskirtos pensijos dydį asmuo privalo teikti ne rečiau kaip vieną kartą per metus, jeigu Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga negauna šių duomenų.“\n\n2. Papildyti 224 straipsnį 21 dalimi:\n\n„21. Kai asmuo, kuris gauna užsienio valstybės pensiją, patvirtina, kad negali šio straipsnio 2 dalyje nustatyta tvarka pateikti duomenų apie jam užsienio valstybės paskirtos pensijos dydį (jeigu Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga negali šių duomenų gauti iš kompetentingų užsienio valstybių institucijų), o iš Užsienio reikalų ministerijos yra gauta informacija, kad užsienio valstybę ištiko humanitarinė krizė ir duomenų apie asmeniui užsienio valstybės paskirtos pensijos dydį negalima gauti diplomatiniais kanalais, pensijos priemoka šiam asmeniui skiriama ir mokama nereikalaujant duomenų apie jam užsienio valstybės paskirtos pensijos dydį ir laikant, kad jam užsienio valstybės paskirtos pensijos dydis yra 0 eurų. Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga, iš asmens, kompetentingų užsienio valstybių institucijų ir (ar) Užsienio reikalų ministerijos gavusi duomenis apie tam asmeniui užsienio valstybės paskirtos pensijos dydį, nustato šio asmens teisę gauti pensijos priemoką iš naujo ir naujo dydžio pensijos priemoką pradeda mokėti arba pensijos priemokos mokėjimą nutraukia nuo kito mėnesio, einančio po mėnesio, kurį nurodyta informacija ir (ar) duomenys buvo gauti, pirmos dienos.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nšalpos pensijų įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2001 m. liepos 20 d. Tarybos direktyva 2001/55/EB dėl minimalių normų suteikiant perkeltiesiems asmenims laikiną apsaugą esant masiniam jų srautui ir dėl priemonių, skatinančių valstybių narių tarpusavio pastangų priimant tokius asmenis ir atsakant už tokio veiksmo padarinius pusiausvyrą.\n\n2. 2014 m. balandžio 16 d. Europos Parlamento ir Tarybos direktyva 2014/54/ES dėl priemonių, kad darbuotojai galėtų lengviau naudotis laisvo darbuotojų judėjimo teisėmis.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 5 dalį, įsigalioja 2022 m. balandžio 1 d.\n\n2. Jeigu asmuo, kuris gauna užsienio valstybės pensiją ar pensijų išmoką, iki įsigaliojant šiam įstatymui negalėjo pateikti informacijos ir (ar) duomenų apie jam užsienio valstybės paskirtą pensiją ar pensijų išmoką, nes užsienio valstybę, kuri jam yra paskyrusi pensiją ar pensijų išmoką, buvo ir, įsigaliojus šiam įstatymui, tebėra ištikusi humanitarinė krizė, kaip ji apibrėžta Lietuvos Respublikos asmenų perkėlimo į Lietuvos Respubliką įstatyme (toliau – humanitarinė krizė), ir dėl to jam buvo sustabdytas šalpos išmokos arba pensijos priemokos mokėjimas, jam pagal Lietuvos Respublikos šalpos pensijų įstatymą paskirtos ir mokamos šalpos išmokos arba pensijos priemokos mokėjimas atitinkamai Šalpos pensijų įstatymo 15 straipsnio 51 dalyje arba 224 straipsnio 21 dalyje nustatyta tvarka atnaujinamas ir šalpos išmokos arba pensijos priemokos nepriemoka apskaičiuojama už laikotarpį nuo šalpos išmokos arba pensijos priemokos mokėjimo sustabdymo dienos, gavus iš Lietuvos Respublikos užsienio reikalų ministerijos informaciją, kad užsienio valstybę, kuri yra paskyrusi asmeniui pensiją ar pensijų išmoką, ištiko humanitarinė krizė. Šalpos išmokos arba pensijos priemokos nepriemoka, susidariusi dėl jos sustabdymo šioje dalyje nustatytu atveju, išmokama ne vėliau kaip kitą kalendorinį mėnesį nuo sprendimo atnaujinti šalpos išmokos arba pensijos priemokos mokėjimą priėmimo dienos.\n\n3. Jeigu asmens teisė gauti šalpos išmoką arba pensijos priemoką atsirado iki įsigaliojant šiam įstatymui, tačiau šalpos išmoka arba pensijos priemoka jam nebuvo paskirta dėl to, kad jis negalėjo pateikti informacijos ir (ar) duomenų apie jam užsienio valstybės paskirtą pensiją ar pensijų išmoką, nes užsienio valstybę, kuri jam yra paskyrusi pensiją ar pensijų išmoką, buvo ir, įsigaliojus šiam įstatymui, tebėra ištikusi humanitarinė krizė, jam šalpos išmoka arba pensijos priemoka skiriama vadovaujantis atitinkamai Šalpos pensijų įstatymo 15 straipsnio 51 dalimi arba 224 straipsnio 21 dalimi.\n\n4. Vadovaujantis šio įstatymo 3 straipsnio 1 dalimi keičiama Šalpos pensijų įstatymo 224 straipsnio 2 dalimi, pensijos priemoka gali būti skiriama ne daugiau kaip už 12 mėnesių, kai Valstybinio socialinio draudimo fondo valdybos prie Socialinės apsaugos ir darbo ministerijos įgaliota Valstybinio socialinio draudimo fondo administravimo įstaiga duomenis apie asmeniui užsienio valstybės paskirtos pensijos dydį gavo įsigaliojus šiam įstatymui.\n\n5. Socialinės apsaugos ir darbo ministras iki 2022 m. kovo 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
