{
  "id": "lt-law-i-654",
  "type": "statute",
  "title": "Dėl Lietuvos Respublikos įstatymo \"Dėl Lietuvos Respublikos baudžiamojo, Pataisos darbų ir Baudžiamojo proceso kodeksų pakeitimo ir papildymo\" Nr. I-551, priimto 1994 m. liepos 19 d., įsigaliojimo tvarkos",
  "short_name": "I-654",
  "status": "in_force",
  "issued_date": "1994-11-10",
  "in_force_date": "1994-11-29",
  "url": "https://e-tar.lt/portal/lt/legalAct/TAR.F67C36367EAB/HQfnrfNeJe",
  "provisions": [
    {
      "provision_ref": "art1",
      "section": "1",
      "title": "Suvestinė redakcija nuo 1994-12-14",
      "content": "Suvestinė redakcija nuo 1994-12-14\n\nĮstatymas paskelbtas: Žin. 1994, Nr. 92-1800, i. k. 0941010ISTA000I-654\n\nLIETUVOS RESPUBLIKOS\nĮSTATYMAS\n\n1994 m. lapkričio 10 d. Nr. I-654\nVilnius\n\nDĖL LIETUVOS RESPUBLIKOS ĮSTATYMO „DĖL LIETUVOS RESPUBLIKOS BAUDŽIAMOJO, PATAISOS DARBŲ IR BAUDŽIAMOJO PROCESO KODEKSŲ PAKEITIMO IR PAPILDYMO“ NR. I-551, PRIIMTO 1994 M. LIEPOS 19 D., ĮSIGALIOJIMO TVARKOS\n\n1. Lietuvos Respublikos įstatymo „Dėl Lietuvos Respublikos baudžiamojo, Pataisos darbų ir Baudžiamojo proceso kodeksų pakeitimo ir papildymo“ (Žin., 1994, Nr. 60-1182) IV dalies 2 straipsnyje numatyti pakeitimai ir papildymai įsigalioja nuo 1995 m. sausio 1 dienos.\nBaudžiamosios bylos, perduotos apylinkių teismams iki 1994 m. gruodžio 31 d., išnagrinėjamos apylinkės teismuose, neatsižvelgiant į naujas šių bylų teismingumo taisykles.\n\n2. Baudžiamosiose bylose dėl nusikaltimų, padarytų iki 1995 m. sausio 1 d., nusikalstamos veikos perkvalifikuojamos pagal šio įstatymo 3 straipsnio ir Lietuvos Respublikos baudžiamojo kodekso 7 straipsnio reikalavimus, vadovaujantis Baudžiamojo proceso kodekso ir šiomis taisyklėmis:\n\na) jei byloje vyksta parengtinis tardymas ir jau pareikštas kaltinimas, tai veiką perkvalifikuoja tardytojas, priimdamas naują nutarimą Baudžiamojo proceso kodekso 174 straipsnio pirmojoje dalyje nustatyta tvarka. Tokio nutarimo priėmimas ir kaltinamojo supažindinimas su juo turi būti atliktas iki 1995 m. vasario 1 dienos;\n\nb) jei byla su kaltinamąja išvada perduota prokurorui, tai veiką perkvalifikuoja prokuroras, vadovaudamasis Baudžiamojo proceso kodekso 240 straipsniu;\n\nc) jei byla yra atidavimo teismui stadijoje, tai veiką perkvalifikuoja teismas tvarkomajame posėdyje, vadovaudamasis Baudžiamojo proceso kodekso 253 straipsniu;\n\nd) jei byloje vyksta teisminis nagrinėjimas, tai veiką perkvalifikuoja teismas, vadovaudamasis Baudžiamojo proceso kodekso 280 straipsniu.\n\n3. Šio įstatymo 2 straipsnyje numatytas veikų perkvalifikavimas vykdomas vadovaujantis tokiomis nuostatomis: panaikinti Baudžiamojo kodekso 90 straipsnis, 91 straipsnio 1 dalis, 146 straipsnis, 147 ir 250 straipsnių pirmosios dalys iš esmės atitinka 271 straipsnį; 91 ir 147 straipsnių 2, 3, 4 dalys, 250 straipsnio 2 dalis (pagal faktines bylos aplinkybes) – 271 arba 272 straipsnį; 92, 148 straipsniai ir 250 straipsnio 3 dalis – 272 straipsnį; 93 ir 151 straipsniai – 274 straipsnį; 96 ir 150 straipsniai – 273 straipsnį; 94, 149 ir 152 straipsniai – 275 straipsnį; 1591 straipsnis (pagal faktines bylos aplinkybes) – 275, 285 arba 287 straipsnius; 95 straipsnis (pagal faktines bylos aplinkybes) – 271, 272, 274 arba 275 straipsnius; 102 straipsnis – 276 straipsnį; 97 straipsnis – 277 straipsnį; 99, 153, 168, 172 ir 176 straipsniai – 278 straipsnį; 100 ir 154 straipsniai – 279 straipsnį; 103 ir 155 straipsniai (pagal faktines bylos aplinkybes) – 271–281 straipsnius; 158 straipsnis (pagal faktines bylos aplinkybes) – 109, 115 arba 279 straipsnius; 228 straipsnis – 281 straipsnį; 180 straipsnis – 282 straipsnį; 1811 straipsnis – 283 straipsnį; 1801 (pagal faktines bylos aplinkybes) – 282, 283 arba 284 straipsnius; 181 straipsnis – 284 straipsnį; 177, 183, 184, 185, 186, 187, 196 ir 1961 straipsniai – 285 straipsnį; 1771 straipsnis – 286 straipsnį; 178 straipsnis – 287 straipsnį; 179 straipsnis – 288 straipsnį; 182 straipsnis – 289 straipsnį; 188 straipsnis (pagal faktines bylos aplinkybes) – 291 arba 292 straipsnius; 190 straipsnis – 293 straipsnį; 197 straipsnis – 294 straipsnį; 198 straipsnis – 295 straipsnį; 191 ir 192 straipsniai – 297 straipsnį; 193 straipsnis – 299 straipsnį; 195 straipsnis – 300 straipsnį; 1952 straipsnis – 302 straipsnį; 76 straipsnis – 303 straipsnį; 199 straipsnis – 304 straipsnį; 162 straipsnis – 306 straipsnį; 1602 straipsnis – 320 straipsnį; 1624 straipsnis – 307 straipsnį; 166 straipsnis – 308 straipsnį; 1626 straipsnis – 309 straipsnį; 163 straipsnio 3 ir 4 dalys – 310 straipsnį; 157 ir 160 straipsniai – 311 straipsnį; 77 straipsnis – 312 straipsnį; 1621 straipsnis – 322 straipsnį; 1622 straipsnis – 323 straipsnį; 1623 straipsnis – 324 straipsnį; 1625 straipsnis – 326 straipsnį; 86 straipsnis – 327 straipsnį; 167 straipsnis – 328 straipsnį; 87 straipsnis – 329 straipsnį; 173 straipsnio 2 dalis – 330 straipsnį; 174 straipsnio 2 dalis – 331 straipsnį; 1751 straipsnis – 332 straipsnį; 108 straipsnis (jei viršytos būtinosios ginties ribos pagal Baudžiamojo kodekso 141 straipsnį) – 104 straipsnį; 114 (jei viršytos būtinosios ginties ribos pagal Baudžiamojo kodekso 141 straipsnį) ir 1232 straipsniai – 111 straipsnį; 123 straipsnio 2, 3 ir 4 dalys (pagal faktines bylos aplinkybes) – 111, 112 arba 116 straipsnius; 2071 straipsnis – 207 straipsnį; 177 – 181, 182 straipsniai (jei pagal naująjį įstatymą asmuo nėra pripažįstamas pareigūnu, atsižvelgiant į faktines bylos aplinkybes) – 306–326 straipsnius; 252 ir 253 straipsniai – 251 straipsnį; 255 straipsnis – 252 straipsnį; 254, 256 straipsniai – 253 straipsnį; 257 straipsnis – 255 straipsnį; 258 straipsnis – 256 straipsnį; 260 straipsnis – 258 straipsnį; 261 straipsnis – 259 straipsnį; 262 straipsnis – 260 straipsnį; 280 straipsnis – 261 straipsnį; 264 straipsnis – 263 straipsnį; 277 straipsnis (pagal faktines bylos aplinkybes) – 251 arba 260 straipsnius; 265 straipsnis – 264 straipsnį; 269, 271 straipsniai – 265 straipsnį; 270 straipsnis – 266 straipsnį; 272 straipsnis – 267 straipsnį; 276 straipsnis - 268 straipsnį; 251 straipsnis – 270 straipsnį; 266 straipsnis (pagal faktines bylos aplinkybes) iš esmės atitinka 246 arba 248 straipsnius; 267, 268 straipsniai – 84 straipsnį; 273 straipsnis (pagal faktines bylos aplinkybes) – 73 arba 741 straipsnius; 274, 275 straipsniai (pagal faktines bylos aplinkybes) – 285, 287 arba 288 straipsnius; 283 straipsnis – 219 straipsnį.\n\n4. Asmenys, atliekantys bausmę už nusikaltimus, numatytus Baudžiamojo kodekso 147 straipsnyje (kai pagal šį straipsnį kvalifikuoti ar padaryti veiksmai atitinka smulkiosios vagystės požymius ir padaryti be psichinės ar fizinės prievartos), 146, 149, 151 ir 155 straipsniuose (kai pagal šiuos straipsnius kvalifikuoti ar padaryti veiksmai atitinka smulkiosios vagystės požymius), 88 straipsnyje, 971, 972, 98, 1001, 101, 123 straipsnio 1 dalyje, 1231, 156, 1604 straipsniuose, 163 straipsnio 1 ir 2 dalyse, 169, 170, 171 straipsniuose, 173 ir 174 straipsnių pirmosiose dalyse, 175, 189, 194, 1953, 1962, 2121, 2327, 240 ir 253 straipsniuose, nuo tolesnio bausmės atlikimo atleidžiami.\nBaudžiamosios bylos, iškeltos pagal šiuos straipsnius, nutraukiamos.\n\n5. Pripažįstant asmenį itin pavojingu recidyvistu (Baudžiamojo kodekso 26 straipsnis), taikant lygtinį atleidimą nuo bausmės prieš terminą ar bausmės pakeitimą švelnesne bausme (Baudžiamojo kodekso 54 ir 55 straipsniai) ar lygtinį paleidimą iš laisvės atėmimo vietų (Baudžiamojo kodekso 542 straipsnis), vadovaujamasi šio įstatymo 3 straipsnio ir Baudžiamojo kodekso 7 straipsnio reikalavimais.\n\n6. Baudžiamosiose bylose, kuriose asmenys nuteisiami bauda už nusikaltimus, padarytus iki 1995 m. sausio 1 d., paskirtosios baudos dydis negali viršyti anksčiau galiojusio įstatymo sankcijoje numatyto baudos maksimumo.\n\n7. Asmenys, nuteisti lygtinai (Baudžiamojo kodekso 46 straipsnis) arba nuteisti lygtinai laisvės atėmimu, privalomai įtraukiant nuteistąjį į darbą (Baudžiamojo kodekso 251 straipsnis), nuo tolesnio bausmės atlikimo atleidžiami.\n\n8. Asmenys, nuteisti nutrėmimo, ištrėmimo, atleidimo iš pareigų, karinio arba specialiojo laipsnio ar vardo atėmimo arba atlygintino transporto priemonės paėmimo bausme, kuri nebuvo įvykdyta, atleidžiami nuo tokios bausmės atlikimo.\n\n9. Asmenys, atliekantys nutrėmimo arba ištrėmimo bausmę, atleidžiami nuo likusios bausmės dalies atlikimo.\n\n10. Asmenys, atliekantys pataisos darbų be laisvės atėmimo bausmę kitokiose vietose savo gyvenamosios vietos rajone, nuo tolesnio bausmės atlikimo atleidžiami vadovaujantis Baudžiamojo kodekso 29 straipsnio penktojoje dalyje nustatytomis taisyklėmis.\n\n11. Tuo atveju, kai asmuo už nusikaltimą, padarytą iki 1995 m. sausio 1 d., atlieka laisvės atėmimo bausmę, kurios dydis viršija naujojo (taip vadinamas Įstatymas Nr. I-551, priimtas 1994 m. liepos 19 d.) įstatymo nustatytą sankcijos maksimumą, galutinė laisvės atėmimo bausmė sutrumpinama iki naujojo įstatymo nustatyto sankcijos maksimumo.\n\n12. Tuo atveju, kai asmuo už nusikaltimą, padarytą iki 1995 m. sausio 1 d., atlieka pataisos darbų be laisvės atėmimo bausmę, kurios dydis viršija naujojo įstatymo nustatytą sankcijos maksimumą, galutinė pataisos darbų be laisvės atėmimo bausmė sutrumpinama iki naujojo įstatymo nustatyto sankcijos maksimumo.\n\n13. Tuo atveju, kai asmuo už nusikaltimą, padarytą iki 1995 m. sausio 1 d., atlieka pataisos darbų be laisvės atėmimo bausmę darbovietėje, o naujasis įstatymas numato tik švelnesnę bausmę, asmuo nuo tolesnio bausmės atlikimo atleidžiamas vadovaujantis Baudžiamojo kodekso 29 straipsnio penktojoje dalyje nustatytomis taisyklėmis.\n\n14. Tuo atveju, kai asmuo už nusikaltimą, padarytą iki 1995 m. sausio 1 d., atlieka laisvės atėmimo bausmę, o naujasis įstatymas numato tik švelnesnę bausmę, asmuo nuo tolesnio bausmės atlikimo atleidžiamas.\n\n15. Jei asmeniui galutinė bausmė buvo paskirta pagal Lietuvos Respublikos baudžiamojo kodekso 42 arba 43 straipsnių taisykles, tai tokiam asmeniui šio įstatymo 4 straipsnio 1 dalyje, 11, 12 ir 14 straipsniuose nustatytos taisyklės netaikomos, išskyrus tuos atvejus, kai naujojo įstatymo numatyta bausmė yra švelnesnė ir galutinė bausmė buvo paskirta taikant pilną bausmių sudėjimo būdą.\n\n16. Jeigu vienas ar daugiau nusikaltimų padaryti iki 1995 m. sausio 1 d., o vienas nusikaltimas padarytas po 1995 m. sausio 1 d., taikomos bausmės skyrimo taisyklės nustatytos anksčiau galiojusių įstatymų.\n\n17. Šio įstatymo 4 straipsnio 1 dalyje, 7, 9, 10, 11, 12, 13 ir 14 straipsniuose numatytus atleidimą nuo bausmės atlikimo ir bausmės sutrumpinimo iki naujojo įstatymo numatyto sankcijos maksimumo per tris mėnesius nuo įstatymo įsigaliojimo atlieka teismas komisijų, kurias sudaro nuosprendžius vykdančios institucijos vadovas, teikimu. Šių komisijų darbe privalo dalyvauti prokuroras.\n\n18. Asmenys, nuteisti pagal Baudžiamojo kodekso 2271 straipsnį, laisvės atėmimo bausmę atlieka ištisai kalėjime tik tuo atveju, jei šį nusikaltimą padarė po 1995 m. sausio 1 dienos.\n\n19. Neteko galios nuo 1994-12-14\nPunkto naikinimas:\nNr. I-686, 1994-12-08, Žin. 1994, Nr. 96-1879 (1994-12-14), i. k. 0941010ISTA000I-686\n\n20. Asmenų, kuriems buvo taikytas Baudžiamojo kodekso 60 straipsnis, priverstinis gydymas nuo alkoholizmo, toksikomanijos ar narkomanijos nutraukiamas.\n\n21. Asmenims, kuriems pagal Lietuvos Respublikos pataisos darbų kodekso 114 straipsnį buvo nustatyta administracinė priežiūra, šios priežiūros vykdymas nutraukiamas.\n\n22. Atvejais, nenumatytais šiame įstatyme, galutinį sprendimą priima teismas, vadovaudamasis Baudžiamojo kodekso 7 straipsnio taisyklėmis.\n\n23. Nustatyti, kad Lietuvos Respublikos pataisos darbų kodekso 11 straipsnyje numatytą priežiūrą prokurorai vykdo tol, kol bus priimtas ir įsigalios Lietuvos Respublikos bausmių vykdymo kodeksas.\n\n24. Lietuvos Respublikos Vyriausybė iki 1995 m. vasario 1 dienos:\n\na) nustato nuteistųjų atleidimo nuo darbo egzaminams laikyti tvarką;\n\nb) nustato nuteistųjų laisvės atėmimu bendrojo lavinimo, profesinio-techninio mokymo ir profesinio mokymo gamyboje tvarką;\n\nc) patikslina asmenų, atliekančių laisvės atėmimo bausmę, maisto ir materialinio buitinio aprūpinimo normas;\n\nd) parengia ir patvirtina nepilnamečių specialios auklėjimo ir drausmės įstaigos nuostatus.\n\n25. Lietuvos Respublikos vidaus reikalų ministerija iki 1995 m. vasario 1 dienos:\n\na) patikslina tvarką, kuria nuteistieji siunčiami į pataisos darbų įstaigas;\n\nb) patikslina nuteistųjų perkėlimo iš vienos pataisos darbų įstaigos į kitą tvarką;\n\nc) patikslina vietovių, kuriose nuteistiesiems laisvės atėmimu neleidžiama vykti be sargybos arba palydovo, sąrašą.\n\n26. Pripažinti netekusiu galios Lietuvos Respublikos įstatymo „Dėl baudų ir mokesčių, numatytų Lietuvos Respublikos kodeksuose, indeksavimo“ (Žin., 1992, Nr. 22-641; 1994, Nr. 59-1152) 2 straipsnį.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                  ALGIRDAS BRAZAUSKAS"
    }
  ],
  "definitions": []
}
