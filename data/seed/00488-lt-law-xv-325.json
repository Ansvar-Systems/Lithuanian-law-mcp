{
  "id": "lt-law-xv-325",
  "type": "statute",
  "title": "Lietuvos Respublikos mokėjimų įstatymo Nr. VIII-1370 2 straipsnio pakeitimo ir Įstatymo papildymo 55-1 straipsniu įstatymas",
  "short_name": "XV-325",
  "status": "in_force",
  "issued_date": "2025-06-25",
  "in_force_date": "2025-07-01",
  "url": "https://e-tar.lt/portal/lt/legalAct/1215c42255c511f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Papildyti 2 straipsnį 65 dalimi:\n\n„65. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos mobilizacijos ir priimančiosios šalies paramos įstatyme.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 551 straipsniu",
      "content": "Papildyti Įstatymo V skyrių 551 straipsniu:\n\n„551 straipsnis. Mokėjimai visuotinės ar dalinės mobilizacijos Lietuvos Respublikoje metu ir mokėjimo operacijų naudojantis mokėjimo kortele vykdymas nesant ryšio\n\n1. Mokėjimo operacijos visuotinės ar dalinės mobilizacijos Lietuvos Respublikoje metu vykdomos vadovaujantis šio įstatymo ir kitų mokėjimus reglamentuojančių teisės aktų nuostatomis, išskyrus šiame straipsnyje numatytas išimtis.\n\n2. Visuotinės ar dalinės mobilizacijos Lietuvos Respublikoje metu mokėjimo paslaugų teikėjas, su kuriuo Mobilizacijos ir priimančiosios šalies paramos įstatymo nustatyta tvarka sudaryta mobilizacinio užsakymo sutartis, sudaro galimybę vartotojui vykdyti mokėjimo operacijas naudojantis mokėjimo kortele nesant ryšio iš mokėjimo sąskaitos. Mokėjimo operacijų vykdymo naudojantis mokėjimo kortele nesant ryšio sąlygas nustato priežiūros institucija.\n\n3. Šio straipsnio 2 dalyje nurodytais atvejais, kai dėl įvykdytų mokėjimo operacijų naudojantis mokėjimo kortele nesant ryšio iš mokėjimo sąskaitos viršijamas esamas mokėjimo sąskaitos likutis arba kredito limitas mokėjimo sąskaitoje, Vartojimo kredito įstatymo nuostatos nėra taikomos.\n\n4. Šio straipsnio 2 dalyje nurodytais atvejais, kai įvykdoma mokėjimo operacija naudojantis mokėjimo kortele nesant ryšio iš mokėjimo sąskaitos, kurioje esančioms piniginėms lėšoms yra nustatytas areštas, laikinas nuosavybės teisių ar bet koks kitas disponavimo piniginėmis lėšomis apribojimas, teisės aktų, reglamentuojančių turto arešto arba lėšų, kurioms nustatytas laikinas nuosavybės teisių ar bet koks kitas disponavimo apribojimas, panaudojimo tvarką, nuostatos nėra taikomos.\n\n5. Prekių ir fizinių prekybos vietų, kuriose visuotinės ar dalinės mobilizacijos Lietuvos Respublikoje metu sudaroma galimybė vykdyti mokėjimo operacijas naudojantis mokėjimo kortele nesant ryšio iš mokėjimo sąskaitos, sąrašas nustatomas įgyvendinant Mobilizacijos ir priimančiosios šalies paramos įstatymu skirtas valstybines mobilizacines užduotis.\n\n6. Už mokėjimo operacijas naudojantis mokėjimo kortele nesant ryšio iš mokėjimo sąskaitos, kurioje esančioms piniginėms lėšoms yra nustatytas areštas, laikinas nuosavybės teisių ar bet koks kitas disponavimo piniginėmis lėšomis apribojimas, taip pat viršijant sąskaitos likutį arba kredito limitą, atliktas ne visuotinės ar dalinės mobilizacijos Lietuvos Respublikoje metu, atsako gavėjas, kuris sudaro galimybę vykdyti mokėjimo operacijas naudojantis mokėjimo kortele nesant ryšio iš mokėjimo sąskaitos.\n\n7. Šiame straipsnyje nurodytos mokėjimo operacijos naudojantis mokėjimo kortele nesant ryšio iš mokėjimo sąskaitos neapima lėšų įmokėjimo ar išėmimo iš mokėjimo sąskaitos naudojantis mokėjimo kortele.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
