{
  "id": "lt-law-xiii-1428",
  "type": "statute",
  "title": "Lietuvos Respublikos visuomenės informavimo įstatymo Nr. I-1418 49 ir 50 straipsnių ir priedo pakeitimo įstatymas",
  "short_name": "XIII-1428",
  "status": "in_force",
  "issued_date": "2018-06-30",
  "in_force_date": "2018-07-16",
  "url": "https://e-tar.lt/portal/lt/legalAct/3b88ecc07f8411e8ae2bfd1913d66d57/qHYUaAhvvU",
  "provisions": [
    {
      "provision_ref": "art1",
      "section": "1",
      "title": "1 straipsnis. 49 straipsnio pakeitimas",
      "content": "1. Pakeisti 49 straipsnio 3 dalį ir ją išdėstyti taip:\n\n„3. Inspektoriumi skiriamas nepriekaištingos reputacijos Lietuvos Respublikos pilietis, turintis aukštąjį universitetinį išsilavinimą ir pareigoms atlikti būtiną kompetenciją bei atitinkantis Reglamento (ES) 2016/679 53 straipsnio 2 dalies reikalavimus. Nepriekaištingos reputacijos reikalavimai taikomi tokie, kokie valstybės tarnautojams nustatyti Valstybės tarnybos įstatyme.“\n\n2. Pakeisti 49 straipsnio 8 dalį ir ją išdėstyti taip:\n\n„8. Inspektorius atleidžiamas iš pareigų, kai:\n\n1) pasibaigia jo įgaliojimų laikas;\n\n2) jis atsistatydina;\n\n3) kai nustatoma, kad jis padarė sunkų nusižengimą;\n\n4) nebeatitinka šio straipsnio 3 ir 4 dalyse jam keliamų reikalavimų.“\n\n3. Pakeisti 49 straipsnio 10 dalį ir ją išdėstyti taip:\n\n„10. Inspektoriaus veiklą užtikrina Žurnalistų etikos inspektoriaus tarnyba. Žurnalistų etikos inspektoriaus tarnyba yra biudžetinė įstaiga, kuriai vadovauja ir tarnybos struktūrą tvirtina inspektorius.“\n\n4. Pakeisti 49 straipsnio 13 dalį ir ją išdėstyti taip:\n\n„13. Žurnalistų etikos inspektoriaus tarnybos uždaviniai, funkcijos, teisės ir pareigos, darbo organizavimo tvarka nustatomi Seimo patvirtintuose Žurnalistų etikos inspektoriaus tarnybos nuostatuose.“"
    },
    {
      "provision_ref": "art2",
      "section": "2",
      "title": "2 straipsnis. 50 straipsnio pakeitimas",
      "content": "1. Pakeisti 50 straipsnio 1 dalies 3 punktą ir jį išdėstyti taip:\n\n„3) nagrinėja duomenų subjektų pagal Reglamento (ES) 2016/679 77 straipsnio 1 dalį pateiktus skundus Asmens duomenų teisinės apsaugos įstatymo nustatyta tvarka. Nagrinėjant šiuos skundus, šio straipsnio 3, 4, 5 ir 9–18 dalys netaikomos;“.\n\n2. Pakeisti 50 straipsnio 6 dalį ir ją išdėstyti taip:\n\n„6. Šio straipsnio 1 dalies 1 ir 2 punktuose nustatytais atvejais inspektorius nagrinėja tik tų asmenų, kurių teisės visuomenės informavimo priemonėse yra pažeistos, arba jų atstovų pagal įstatymą, taip pat šių asmenų atstovų pagal pavedimą skundus (pareiškimus). Šiais atvejais anoniminiai skundai (pareiškimai) netiriami.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Papildyti Įstatymo priedą 5 punktu:\n\n„5. 2016 m. balandžio 27 d. Europos Parlamento ir Tarybos reglamentas (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas) (OL 2016 L 119, p. 1).“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2018 m. liepos 16 d.\n\n2. Iki šio įstatymo įsigaliojimo į pareigas priimtas žurnalistų etikos inspektorius šias pareigas eina iki kadencijos, kuriai jis buvo paskirtas, pabaigos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
