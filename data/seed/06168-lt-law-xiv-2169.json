{
  "id": "lt-law-xiv-2169",
  "type": "statute",
  "title": "Lietuvos Respublikos Vyriausiosios tarnybinės etikos komisijos įstatymo Nr. X-1666 5, 6, 12, 13, 15, 16, 18, 20, 23, 24-1 ir 25 straipsnių pakeitimo įstatymas",
  "short_name": "XIV-2169",
  "status": "in_force",
  "issued_date": "2023-09-19",
  "in_force_date": "2023-09-22",
  "url": "https://e-tar.lt/portal/lt/legalAct/f2551160588511ee81b8b446907f594f/MRfSAgdCCY",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. VTEK, atlikdama savo funkcijas ir priimdama sprendimus, yra nepriklausoma ir veikia pagal įstatymuose nustatytus įgaliojimus. Valstybės politikams, pareigūnams, politinėms organizacijoms, valstybės tarnautojams, asociacijoms, kitiems juridiniams ar fiziniams asmenims draudžiama kištis į VTEK veiklą.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Reikalavimai VTEK nariui\n\nVTEK nariu gali būti skiriamas nepriekaištingos reputacijos Lietuvos Respublikos pilietis, turintis aukštąjį universitetinį bakalauro ir magistro arba vienpakopį universitetinį išsilavinimą ir ne mažesnę kaip 3 metų darbo viešajame sektoriuje patirtį. VTEK nariui taikomi Lietuvos Respublikos valstybės tarnybos įstatymo 5 straipsnio 3 dalyje nustatyti nepriekaištingos reputacijos reikalavimai.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. VTEK pirmininkas, pirmininko pavaduotojas ir nariai negali būti politinių organizacijų nariais, dalyvauti jų veikloje ar kitaip pažeisti politinio neutralumo principą.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "1. Pripažinti netekusiu galios 13 straipsnio 1 dalies 3 punktą.\n\n2. Pripažinti netekusiais galios 13 straipsnio 1 dalies 8 ir 9 punktus.\n\n3. Pakeisti 13 straipsnio 1 dalies 10 punktą ir jį išdėstyti taip:\n\n„10) tvirtina Komisijos sekretoriato padalinių nuostatus;“.\n\n4. Pakeisti 13 straipsnio 1 dalies 11 punktą ir jį išdėstyti taip:\n\n„11) įformina su Komisijos narių įgaliojimų pabaiga susijusius dokumentus;“.\n\n5. Pakeisti 13 straipsnio 3 dalį ir ją išdėstyti taip:\n\n„3. Sprendimus dėl VTEK pirmininko atostogų, tarnybinių komandiruočių, nusišalinimo ir kitais klausimais priima Komisija posėdyje.“"
    },
    {
      "provision_ref": "art5",
      "section": "5",
      "title": "5 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. VTEK narių darbo apmokėjimas, socialinės garantijos ir garantijos atleidus iš pareigų\n\n1. Ne visą darbo dieną VTEK dirbančiam VTEK nariui už darbą atliekant VTEK nario pareigas apmokama atsižvelgiant į jo faktiškai dirbtą darbo laiką.\n\n2. VTEK nariui, kurio kadencija pasibaigia (jeigu jis nepaskiriamas antrai kadencijai) arba įgaliojimai nutrūksta šio įstatymo 14 straipsnio 1 dalies 3 punkte nustatytu pagrindu, išmokama trijų mėnesių jo vidutinio darbo užmokesčio dydžio išeitinė išmoka. VTEK nariui mirus jo šeimos nariams (sutuoktiniui, partneriui, sugyventiniui, jeigu jis nurodytas VTEK nario privačių interesų deklaracijoje, nepilnamečiams vaikams (įvaikiams), iki jiems sukaks 18 metų, taip pat vaikams (įvaikiams), jeigu jie mokosi pagal bendrojo ugdymo programą, pagal formaliojo profesinio mokymo programą pirmajai kvalifikacijai įgyti ar studijuoja aukštojoje mokykloje pagal nuolatinės studijų formos programą (įskaitant ir akademinių atostogų laikotarpį), iki jiems sukaks 24 metai, mirusiojo vaikams (įvaikiams), vyresniems kaip 18 metų, jeigu jie pripažinti neįgaliaisiais (iki 2005 m. liepos 1 d. – invalidais) iki 18 metų, mirusiojo vaikams, gimusiems po jo mirties, tėvui (įtėviui), motinai (įmotei)) išmokama lygiomis dalimis VTEK nario trijų mėnesių vidutinio darbo užmokesčio dydžio kompensacija.\n\n3. VTEK narys turi teisę Lietuvos Respublikos valstybės tarnybos įstatymo nustatyta tvarka atkurti valstybės tarnautojo statusą, išskyrus atvejus, kai VTEK nario įgaliojimai nutrūksta šio įstatymo 14 straipsnio 1 dalies 5–8 punktuose nustatytais pagrindais.“"
    },
    {
      "provision_ref": "art6",
      "section": "6",
      "title": "6 straipsnis. 16 straipsnio pakeitimas",
      "content": "Pakeisti 16 straipsnio 6 dalį ir ją išdėstyti taip:\n\n„6. VTEK posėdžiai protokoluojami. Siekiant fiksuoti VTEK posėdžio eigą, išsaugoti jame pateiktą informaciją ir įrodymus bei apsaugoti teisėtus suinteresuotų asmenų interesus, Reglamento nustatyta tvarka daromas VTEK posėdžio vaizdo ir garso įrašas. Šis įrašas yra VTEK posėdžio protokolo dalis ir saugomas teisės aktų nustatyta tvarka kartu su VTEK posėdžio protokolu. VTEK posėdžių protokolai ar jų išrašai, vaizdo ir garso įrašai gali būti teikiami susipažinti teismams, kitoms teisėsaugos institucijoms, parlamentinę kontrolę atliekantiems Seimo komitetams ar komisijoms, su jais taip pat leidžiama susipažinti asmenims, dėl kurių veikos atitikties teisės aktų nuostatoms VTEK priėmė sprendimą, ir visuomenės informavimo priemonių atstovams, pateikusiems oficialų prašymą.“"
    },
    {
      "provision_ref": "art7",
      "section": "7",
      "title": "7 straipsnis. 18 straipsnio pakeitimas",
      "content": "Papildyti 18 straipsnio 1 dalį 16 ir 17 punktais:\n\n„16) teikti lobistams raginimus pateikti skaidrių teisėkūros procesų deklaraciją, ją patikslinti arba papildyti;\n\n17) teikti asmenims, kuriems lobistine veikla siekiama daryti įtaką, raginimus deklaruoti jų atžvilgiu vykdytą lobistinę veiklą.“"
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Pranešimų ir prašymų teikimas\n\n1. Pranešimai ir prašymai VTEK gali būti teikiami raštu arba elektroninių ryšių priemonėmis. Atsakymai į pranešimus ir prašymus bei su jų nagrinėjimu susijusi informacija laikantis šio įstatymo nustatytų terminų teikiama asmenims pranešime ar prašyme nurodytu elektroninio pašto adresu arba asmens pageidavimu siunčiami paštu jo nurodytu adresu.\n\n2. Asmenų kreipimaisi, kuriais ne pranešama apie galimus pažeidimus, o prašoma priimti sprendimą dėl Viešųjų ir privačių interesų derinimo įstatymo 15–17 straipsniuose nustatytų apribojimų taikymo išimčių, pateikti VTEK nuomonę, rašytinę išankstinę rekomendaciją, suteikti konsultaciją, kitą informaciją ar pageidaujamus dokumentus, laikomi prašymais.\n\n3. Prašymai pateikti VTEK nuomonę, suteikti konsultaciją, kitą informaciją ar pageidaujamus dokumentus turi būti išnagrinėti ir juos pateikusiems asmenims turi būti atsakyta ne vėliau kaip per 20 darbo dienų nuo tokio prašymo gavimo VTEK dienos.\n\n4. Prašymai priimti sprendimą dėl Viešųjų ir privačių interesų derinimo įstatymo 15–17 straipsniuose nustatytų apribojimų taikymo išimčių, pateikti VTEK rašytinę išankstinę rekomendaciją turi būti išnagrinėti ir sprendimai dėl jų priimti per du mėnesius nuo tokio prašymo (arba patikslinto prašymo) gavimo Komisijoje dienos.“"
    },
    {
      "provision_ref": "art9",
      "section": "9",
      "title": "9 straipsnis. 23 straipsnio pakeitimas",
      "content": "Papildyti 23 straipsnio 1 dalį 9 punktu:\n\n„9) iki pranešimo VTEK gavimo dienos arba VTEK raginime nustatyto termino skundžiamas asmuo pateikė lobistinės veiklos deklaraciją.“"
    },
    {
      "provision_ref": "art10",
      "section": "10",
      "title": "10 straipsnis. 241 straipsnio pakeitimas",
      "content": "1. Papildyti 241 straipsnio 7 dalį 6 punktu:\n\n„6) VTEK jau yra išnagrinėjusi pareiškėjo arba asmens, dėl kurio veikos institucijoje ar įstaigoje priimtas sprendimas, skundą tuo pačiu klausimu.“\n\n2. Pakeisti 241 straipsnio 12 dalį ir ją išdėstyti taip:\n\n„12. Komisijai paduotas skundas turi būti išnagrinėtas ir sprendimas dėl jo priimtas per du mėnesius nuo skundo (arba patikslinto skundo) gavimo Komisijoje dienos.“"
    },
    {
      "provision_ref": "art11",
      "section": "11",
      "title": "11 straipsnis. 25 straipsnio pakeitimas",
      "content": "1. Pakeisti 25 straipsnio 1 dalį ir ją išdėstyti taip:\n\n„1. Tyrimas pradedamas VTEK sprendimu per 20 darbo dienų nuo gauto pranešimo (arba patikslinto pranešimo) registravimo Komisijos sekretoriate dienos arba nuo VTEK pateiktame raginime nurodyto termino pabaigos. Apie tyrimo pradžią per 5 darbo dienas nuo sprendimo pradėti tyrimą priėmimo dienos raštu pranešama pareiškėjui, asmeniui, kurio veika tiriama, ir institucijos ar įstaigos, kurioje šis asmuo dirba, vadovui, o kai pranešimas gautas dėl įstaigos vadovo, – šį vadovą į pareigas priimančiam ar skiriančiam subjektui arba kolegialiai valstybės ar savivaldybių institucijai.“\n\n2. Papildyti 25 straipsnio 5 dalį 4 ir 5 punktais:\n\n„4) išsiunčia raginimą lobistui per VTEK nustatytą terminą pateikti skaidrių teisėkūros procesų deklaraciją, ją patikslinti arba papildyti;\n\n5) išsiunčia raginimą asmeniui, kuriam lobistine veikla siekiama daryti įtaką, per VTEK nustatytą terminą deklaruoti jo atžvilgiu vykdytą lobistinę veiklą.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas ir taikymas",
      "content": "1. Šio įstatymo 2 straipsnis ir 4 straipsnio 5 dalis įsigalioja 2024 m. sausio 1 d.\n\n2. Iki šio įstatymo įsigaliojimo dienos VTEK pradėti tyrimai baigiami pagal iki šio įstatymo įsigaliojimo dienos galiojusį teisinį reguliavimą.\n\n3. 2024 m. sausio 1 d. įsigalioja tokia šio įstatymo 5 straipsnyje išdėstyto Lietuvos Respublikos Vyriausiosios tarnybinės etikos komisijos įstatymo 15 straipsnio 2 dalies redakcija:\n\n„2. VTEK nariui, kurio kadencija pasibaigia (jeigu jis nepaskiriamas antrai kadencijai) arba įgaliojimai nutrūksta šio įstatymo 14 straipsnio 1 dalies 3 punkte nustatytu pagrindu, išmokama trijų mėnesių jo vidutinio darbo užmokesčio dydžio išeitinė išmoka. VTEK nariui mirus jo šeimos nariams (sutuoktiniui, partneriui, sugyventiniui, jeigu jis nurodytas VTEK nario privačių interesų deklaracijoje, nepilnamečiams vaikams (įvaikiams), iki jiems sukaks 18 metų, taip pat vaikams (įvaikiams), jeigu jie mokosi pagal bendrojo ugdymo programą, pagal formaliojo profesinio mokymo programą pirmajai kvalifikacijai įgyti ar studijuoja aukštojoje mokykloje pagal nuolatinės studijų formos programą (įskaitant ir akademinių atostogų laikotarpį), iki jiems sukaks 24 metai, mirusiojo vaikams (įvaikiams), vyresniems kaip 18 metų, jeigu jie yra asmenys su negalia (iki 2023 m. gruodžio 31 d. pripažinti neįgaliaisiais ar iki 2005 m. liepos 1 d. – invalidais) iki 18 metų, mirusiojo vaikams, gimusiems po jo mirties, tėvui (įtėviui), motinai (įmotei)) išmokama lygiomis dalimis VTEK nario trijų mėnesių vidutinio darbo užmokesčio dydžio kompensacija.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_77d87c66e30d4738a7c41005113a7a04_end"
    }
  ],
  "definitions": []
}
