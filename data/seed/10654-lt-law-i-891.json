{
  "id": "lt-law-i-891",
  "type": "statute",
  "title": "Lietuvos Respublikos kelių įstatymas",
  "short_name": "I-891",
  "status": "in_force",
  "issued_date": "1995-05-11",
  "in_force_date": "1995-05-26",
  "url": "https://e-tar.lt/portal/lt/legalAct/TAR.BF41D2C35D24/jieNCZcBia",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis Įstatymas nustato Lietuvos Respublikos automobilių kelių plėtojimo, priežiūros ir naudojimosi jais teisinius pagrindus.\n\n2. Šiuo Įstatymu įgyvendinami Europos Sąjungos teisės aktai, nurodyti šio Įstatymo priede.\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728"
    },
    {
      "provision_ref": "art2",
      "section": "2",
      "title": "2 straipsnis. Pagrindinės Įstatymo sąvokos",
      "content": "1. Didžiagabaritė transporto priemonė – transporto priemonė, įskaitant jų junginį, kurios matmenys (ilgis, plotis, aukštis) su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis.\n\n2. Didžiausieji leidžiami naudojantis keliais transporto priemonės ar jų junginio techniniai parametrai – didžiausi transporto priemonės ar jų junginio matmenys, masė, ašies (ašių) apkrova ir kiti techniniai parametrai, leidžiami transporto priemonei ar jų junginiui važiuojant keliais.\n\n3. Gatvė – kelias ar atskiras jo ruožas, esantis miesto ar kaimo gyvenamojoje vietovėje, paprastai turintis pavadinimą.\n\n4. Jungiamasis kelias – kelio ruožas, kuris sujungia valstybinės reikšmės kelią su vietinės reikšmės miesto ar kaimo gyvenamojoje vietovėje esančiais viešaisiais keliais.\nPapildyta straipsnio dalimi:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n5. Kelias – inžinerinis statinys, skirtas transporto priemonių ir pėsčiųjų eismui. Kelio elementai yra šie: žemės sankasa, važiuojamoji dalis, kelkraščiai, skiriamoji juosta, kelio grioviai ir kitos vandens nuleidimo sistemos, sankryžos, autobusų sustojimo aikštelės, poilsio aikštelės, pėsčiųjų ir dviračių takai, kelio statiniai, techninės eismo reguliavimo priemonės, želdiniai, esantys kelio juostoje, kelio oro sąlygų stebėjimo ir transporto eismo apskaitos, apšvietimo ir kiti įrenginiai su šių elementų užimama žeme.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n6. Kelio apsaugos zona – abipus kelio briaunų esanti žemės juosta, kurioje ribojama ūkinė veikla.\nStraipsnio dalies pakeitimai:\nNr. XIII-2179, 2019-06-06, paskelbta TAR 2019-06-20, i. k. 2019-09959\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n7. Kelio briauna – kelkraščio ir žemės sankasos šlaito plokštumų susikirtimo linija.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n8. Kelio juosta – žemės juosta, kurioje nutiestas arba tiesiamas kelias.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n9. Kelio kategorija – rodiklis, kuriuo išreiškiami kelio techniniai parametrai (kelio ir jo statinių matmenys, eismo juostų skaičius, sankryžų tipas, eismo pralaidumas ir kt.).\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n10. Kelio priežiūra – nuolatiniai kelio darbai siekiant užtikrinti saugų eismą ir numatytą kelio ir jo statinių naudojimo laiką.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n11. Kelio rekonstrukcija – statybos rūšis, kurios tikslas – iš esmės pertvarkyti esamą kelią ar jo statinius, pakeisti kelio ir (ar) jo statinių laikančiąsias konstrukcijas, padidinti ar sumažinti kelio ir (ar) jo statinių išorės matmenis.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n12. Kelio savininkas – valstybė, savivaldybės, fizinis ar juridinis asmuo, kita organizacija, jų padaliniai, kuriems kelias priklauso nuosavybės teise.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n13. Kelio statinys – kelio elementas, turintis laikančiąsias konstrukcijas (tiltas, viadukas, estakada, tunelis, pralaida, triukšmo užtvara, atraminė sienelė, rėminė ar gembinė konstrukcija, pylimas, ryšių bokštas ir kt.).\nStraipsnio dalies pakeitimai:\nNr. XIV-2201, 2023-10-26, paskelbta TAR 2023-11-07, i. k. 2023-21641\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n14. Kelio taisymas – statybos rūšis – darbai, kurių tikslas – iš dalies arba visiškai atkurti statybos techninių reglamentų nustatytas kelio ar jo statinių savybes, pablogėjusias dėl šio kelio ar šių statinių naudojimo, arba jas pagerinti.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n15. Kelio tiesimas – naujo kelio, jo ruožo su naujais kelio statiniais ar be jų tiesimas.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n16. Kelio valdytojas – fizinis ar juridinis asmuo, kita organizacija, jų padaliniai, kurie valdo kelią ir disponuoja juo teisėtu pagrindu.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n17. Kelių duomenys – duomenys apie kelius ir kelio elementus, įskaitant duomenis apie technines eismo reguliavimo priemones, apšvietimą, kelio dangą, nuovažas, tiltus, viadukus, estakadas ir kt.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n18. Kelių eismo duomenys – praeities ir tikralaikiai kelių eismo charakteristikų (eismo intensyvumo, eismo ribojimo, eismo sutrikimų ir kitų charakteristikų, kurios turi įtakos eismui arba kuriomis aprašomas eismas) duomenys.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\n\n19. Savaeigė žemės ūkio mašina – prie motorinių transporto priemonių nepriskiriama variklio varoma pati važiuojanti žemės ūkio mašina, skirta judėti ne keliais. Prie savaeigių žemės ūkio mašinų priskiriami kombainai, taip pat šienapjovės, smulkintuvai ir augalų purkštuvai.\nPapildyta straipsnio dalimi:\nNr. XIII-2241, 2019-06-13, paskelbta TAR 2019-06-27, i. k. 2019-10365\n\n20. Sunkiasvorė transporto priemonė – transporto priemonė, įskaitant jų junginį, kurios ašies (ašių) apkrova ir (ar) masė su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą ir (ar) masę.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365\n\n21. Techninės eismo reguliavimo priemonės – kelio ženklai, šviesoforai, atitvarai, kelių ženklinimas ir kitos techninės priemonės eismui reguliuoti.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365\n\n22. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių priežiūros ir plėtros programos finansavimo įstatyme, Lietuvos Respublikos reklamos įstatyme, Lietuvos Respublikos saugaus eismo automobilių keliais įstatyme, Lietuvos Respublikos elektroninių ryšių įstatyme ir Lietuvos Respublikos žemės įstatyme.\nStraipsnio dalies pakeitimai:\nNr. XIV-2201, 2023-10-26, paskelbta TAR 2023-11-07, i. k. 2023-21641\nNr. XIV-3153, 2024-11-12, paskelbta TAR 2024-11-20, i. k. 2024-20211\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728"
    },
    {
      "provision_ref": "art3",
      "section": "3",
      "title": "3 straipsnis. Kelių suskirstymas pagal reikšmę",
      "content": "1. Keliai, atsižvelgiant į transporto priemonių eismo pralaidumą, socialinę ir ekonominę jų reikšmę, skirstomi į valstybinės reikšmės ir vietinės reikšmės kelius.\n\n2. Valstybinės reikšmės keliai skirstomi į:\n\n1) magistralinius kelius. Tai pagrindiniai Lietuvos keliai ir jų tęsiniai – gatvių važiuojamoji dalis, kuriais vyksta intensyviausias transporto priemonių eismas. Jiems priskiriami visi valstybinės reikšmės keliai, įtraukti į Europos tarptautinį kelių tinklą;\n\n2) krašto kelius. Tai keliai ir jų tęsiniai – gatvių važiuojamoji dalis, kuriais vyksta intensyvus transporto priemonių eismas tarp Lietuvos Respublikos teritorijos administracinių vienetų centrų, taip pat tranzitinio ir turistinio transporto priemonių eismas;\n\n3) rajoninius kelius. Tai keliai, jungiantys miestų ir miestelių gyvenamąsias vietoves nuo jų teritorijų ribų su magistraliniais ir krašto keliais.\nStraipsnio punkto pakeitimai:\nNr. XV-112, 2025-01-14, paskelbta TAR 2025-01-21, i. k. 2025-00691\n\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\n\n3. Vietinės reikšmės keliai skirstomi į:\n\n1) viešuosius kelius. Tai keliai, jungiantys rajoninius kelius, gyvenamąsias vietoves, sąvartynus, rekreacijos objektus, lankomus gamtos, kultūros paminklus, taip pat gatvės gyvenamosiose vietovėse, jungiamieji ir kiti keliai, nepriskiriami valstybinės reikšmės keliams;\n\n2) rajoninius kelius miestų ir miestelių teritorijose;\n\n3) vidaus kelius. Tai fizinių ar juridinių asmenų, kitų organizacijų, jų padalinių (toliau – fiziniai ar juridiniai asmenys) reikmėms naudojami keliai: miškų, nacionalinių parkų, valstybės saugomų teritorijų, pasienio, karjerų, privažiavimo prie hidrotechninių įrenginių, ribotų teritorijų – kiemų keliai ir visi kiti keliai, nepriskirti viešiesiems keliams ar vietinės reikšmės rajoniniams keliams miestų ir miestelių teritorijose.\n\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XV-112, 2025-01-14, paskelbta TAR 2025-01-21, i. k. 2025-00691"
    },
    {
      "provision_ref": "art4",
      "section": "4",
      "title": "4 straipsnis. Kelių suskirstymas pagal nuosavybės formas",
      "content": "1. Keliai nuosavybės teise priklauso valstybei, savivaldybėms, fiziniams ar juridiniams asmenims.\n\n2. Valstybinės reikšmės keliai išimtine nuosavybės teise priklauso valstybei. Juos patikėjimo teise valdo, naudoja ir jais disponuoja akcinė bendrovė Lietuvos automobilių kelių direkcija, kurios visos akcijos nuosavybės teise priklauso Lietuvos valstybei. Akcinei bendrovei Lietuvos automobilių kelių direkcijai valstybinės reikšmės keliai ar jų ruožai perduodami patikėjimo teise Vyriausybei nutarus įrašyti kelią ar jo ruožą į valstybinės reikšmės kelių sąrašą. Akcinė bendrovė Lietuvos automobilių kelių direkcija registruoja valstybinės reikšmės kelius Nekilnojamojo turto registre Lietuvos valstybės nuosavybės ir akcinės bendrovės Lietuvos automobilių kelių direkcijos patikėjimo teise. Valstybinės reikšmės keliai į apskaitą traukiami atskirai nuo akcinės bendrovės Lietuvos automobilių kelių direkcijos nuosavybės teise valdomo turto. Akcinė bendrovė Lietuvos automobilių kelių direkcija ne vėliau kaip iki kitų metų gegužės 1 dienos savo interneto svetainėje paskelbia praėjusių finansinių metų valstybinės reikšmės kelių valdymo, naudojimo ir disponavimo jais ataskaitą, kurioje turi būti nurodyta informacija apie valdomus valstybinės reikšmės kelius: bendra vertė, trumpas detalizavimas pagal į apskaitą traukiamo turto rūšis, valstybinės reikšmės kelių būklės pasikeitimai ataskaitiniais metais, kita svarbi informacija, susijusi su valstybinės reikšmės kelių valdymu, naudojimu ir disponavimu jais. Sprendimus dėl valstybinės reikšmės kelių pripažinimo nereikalingais arba netinkamais (negalimais) naudoti Lietuvos Respublikos valstybės ir savivaldybių turto valdymo, naudojimo ir disponavimo juo įstatymo nustatyta tvarka priima akcinė bendrovė Lietuvos automobilių kelių direkcija. Į valstybinės reikšmės kelius negali būti nukreipiamas išieškojimas pagal akcinės bendrovės Lietuvos automobilių kelių direkcijos prievoles, įskaitant prievoles, atsiradusias šiuos valstybinės reikšmės kelius valdant, naudojant ir jais disponuojant. Akcinė bendrovė Lietuvos automobilių kelių direkcija valstybinės reikšmės kelių negali perduoti nuosavybės teise kitiems asmenims, jų įkeisti ar kitaip suvaržyti daiktinių teisių į juos, jais garantuoti, laiduoti ar kitu būdu jais užtikrinti savo ir kitų asmenų prievolių įvykdymo, jų išnuomoti, suteikti panaudos pagrindais ar perduoti jų kitiems asmenims naudotis kitu būdu.\nStraipsnio dalies pakeitimai:\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\n\n3. Vietinės reikšmės viešieji keliai, rajoniniai keliai miestų ir miestelių teritorijose ir gatvės nuosavybės teise priklauso savivaldybėms, o vidaus keliai – valstybei, savivaldybėms, kitiems juridiniams ir (ar) fiziniams asmenims.\nStraipsnio dalies pakeitimai:\nNr. XV-112, 2025-01-14, paskelbta TAR 2025-01-21, i. k. 2025-00691\n\n4. Nutiestas naujas valstybinės reikšmės kelias ar jo ruožas nuosavybės teise priklauso valstybei ir turi būti įrašomas į valstybinės reikšmės kelių sąrašą. Valstybinės reikšmės kelias ar jo ruožas Susisiekimo ministerijos teikimu išbraukiamas iš valstybinės reikšmės kelių sąrašo, kai pasikeičia kelio socialinė ekonominė reikšmė. Gavus atitinkamos savivaldybės tarybos sutikimą, tokie keliai ar jų ruožai teisės aktų nustatyta tvarka perduodami savivaldybių nuosavybėn su visais jiems priklausančiais statiniais ir techninėmis eismo reguliavimo priemonėmis ir įrašomi į vietinės reikšmės kelių sąrašą. Savivaldybės tarybos sutikimu vietinės reikšmės kelias ar jo ruožas išbraukiamas iš vietinės reikšmės kelių sąrašo, kai pasikeičia to kelio socialinė ekonominė reikšmė. Toks kelias ar jo ruožas teisės aktų nustatyta tvarka Susisiekimo ministerijos teikimu perduodamas su visais jam priklausančiais statiniais ir techninėmis eismo reguliavimo priemonėmis valstybės nuosavybėn ir įrašomas į valstybinės reikšmės kelių sąrašą.\nStraipsnio dalies pakeitimai:\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\n\n5. Rajoninių kelių ruožų, priskiriamų vietinės reikšmės rajoniniams keliams miestų ir miestelių teritorijose, perdavimo savivaldybėms tvarką nustato Vyriausybė.\nPapildyta straipsnio dalimi:\nNr. XV-112, 2025-01-14, paskelbta TAR 2025-01-21, i. k. 2025-00691\n\nStraipsnio pakeitimai:\nNr. XIII-474, 2017-06-20, paskelbta TAR 2017-06-27, i. k. 2017-10838"
    },
    {
      "provision_ref": "art5",
      "section": "5",
      "title": "5 straipsnis. Kelių plėtros politika, strategija ir jų  įgyvendinimas",
      "content": "1. Kelių priežiūros ir plėtros valstybės politikos kryptis nustato Seimas priimdamas įstatymus.\n\n2. Susisiekimo ministerija formuoja kelių priežiūros ir plėtros valstybės politiką, organizuoja, koordinuoja ir kontroliuoja jos įgyvendinimą, tvirtina valstybinės reikšmės kelių plėtros, modernizavimo ir veiklos užtikrinimo pažangos priemones, Lietuvos kelių projektavimo normatyvinius dokumentus, nustato prisijungimo prie valstybinės reikšmės kelių tvarką ir sąlygas.\nStraipsnio dalies pakeitimai:\nNr. XI-1634, 2011-11-08, Žin., 2011, Nr. 141-6615 (2011-11-22), i. k. 1111010ISTA0XI-1634\nNr. XIV-661, 2021-11-18, paskelbta TAR 2021-12-02, i. k. 2021-25026\n\n3. Akcinė bendrovė Lietuvos automobilių kelių direkcija organizuoja ir koordinuoja valstybinės reikšmės kelių atkūrimą, priežiūrą ir plėtrą, taip pat:\n\n1) atlieka valstybinės reikšmės kelių projektavimo, tiesimo, statybos, rekonstravimo, taisymo (remonto) ir priežiūros darbų užsakovo funkcijas;\n\n2) atlieka valstybinės reikšmės kelių būklės ir eismo tyrimus;\n\n3) tvarko ir analizuoja duomenis apie valstybinės reikšmės kelius;\n\n4) teikia Susisiekimo ministerijai pasiūlymus dėl valstybinės reikšmės kelių tinklo plėtros, modernizavimo ir priežiūros užtikrinimo pažangos priemonių rengimo;\n\n5) atlieka planuojamų valstybinės reikšmės kelių tiesimo, statybos ir rekonstrukcijos projektų analizę, Lietuvos Respublikos Vyriausybės nustatytais atvejais ir jos nustatyta tvarka atlieka šių projektų sąnaudų ir naudos analizę ir pasirenka geriausią projekto įgyvendinimo galimybę, ir šio pasirinkimo rezultatus paskelbia savo interneto svetainėje;\nStraipsnio punkto pakeitimai:\nNr. XIV-2225, 2023-11-09, paskelbta TAR 2023-11-21, i. k. 2023-22371\n\n6) atlieka valstybinės reikšmės kelių projektavimo, tiesimo, statybos, rekonstravimo, taisymo (remonto) ir priežiūros darbų, kurie finansuojami valstybės biudžeto lėšomis ar iš kitų finansavimo šaltinių, kokybės vertinimą, kokybės kontrolinius patikrinimus ir techninę, ekonominę ir aplinkos apsaugos stebėseną;\n\n7) skaidriomis ir nediskriminacinėmis sąlygomis, vadovaudamasi Elektroninių ryšių įstatymo 45 straipsniu (išskyrus 45 straipsnio 5 dalies nuostatą, kad Lietuvos Respublikos ryšių reguliavimo tarnyba, nagrinėdama tarp infrastruktūros naudotojo ir infrastruktūros valdytojo kilusį ginčą, turi teisę nustatyti užmokesčio už naudojimąsi elektroninių ryšių infrastruktūra ir (arba) tinkamos paskirties fizine infrastruktūra dydį), suteikia operatoriams, siekiantiems užtikrinti ryšį, reikalingą eismo dalyvių įrenginiams, transporto sistemoms ir transporto priemonėms veikti, bendrai naudotis akcinės bendrovės Lietuvos automobilių kelių direkcijos patikėjimo teise valdomais, naudojamais ir disponuojamais ryšių bokštais, esančiais valstybinės reikšmės keliuose (toliau – ryšių bokštų bendras naudojimas). Sutartyje dėl ryšių bokštų bendro naudojimo turi būti numatytas ne ilgesnis kaip 10 metų sutarties galiojimo terminas, kuris gali būti pratęsiamas tam pačiam laikotarpiui neribotą kartų skaičių, užmokesčio dydis, jo mokėjimo ir peržiūros tvarka, 0,05 procento dydžio delspinigiai nuo laiku operatoriaus nesumokėtos sumos už kiekvieną uždelstą kalendorinę dieną, operatoriaus atsakomybė už netinkamą sutarties įsipareigojimų vykdymą, sutarties nutraukimo atvejai ir tvarka. Užmokestis, kurį moka operatoriai už ryšių bokštų bendrą naudojimą, yra apskaičiuojamas susisiekimo ministro nustatyta tvarka ir turi būti pagrįstas patirtomis ryšių bokštų įrengimo, eksploatavimo sąnaudomis ir protingumo kriterijų atitinkančia investicijų grąža. Lėšos, gautos už ryšių bokštų bendrą naudojimą, yra akcinės bendrovės Lietuvos automobilių kelių direkcijos pajamos. Šios lėšos naudojamos ryšių bokštams statyti ir jiems funkcionuoti reikalingiems elektros, ryšių linijų įvadams įrengti skirtai paskolai grąžinti ir palūkanoms mokėti, taip pat ryšių bokštų ir jiems funkcionuoti reikalingų elektros, ryšių linijų įvadų eksploatavimo sąnaudoms ir kitoms su šio turto eksploatavimu, naudojimu ir priežiūra susijusioms sąnaudoms padengti.\nPapildyta straipsnio punktu:\nNr. XIV-2201, 2023-10-26, paskelbta TAR 2023-11-07, i. k. 2023-21641\n\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\n\n4. Vietinės reikšmės kelių projektavimo, tiesimo, statybos, rekonstravimo, taisymo (remonto) ir priežiūros užsakovo funkcijas vykdo jų savininkai ir (ar) valdytojai.\n\n5. Neteko galios nuo 2020-09-01\nStraipsnio dalies naikinimas:\nNr. XIII-3087, 2020-06-23, paskelbta TAR 2020-06-25, i. k. 2020-13964\n\n6. Kelių projektavimo, tiesimo, statybos, rekonstravimo ir taisymo (remonto) darbai vykdomi Viešųjų pirkimų įstatymo ir kitų teisės aktų nustatyta tvarka. Keliai gali būti tiesiami ar rekonstruojami koncesiniais pagrindais.\nStraipsnio dalies numeracijos pakeitimas:\nNr. XI-1634, 2011-11-08, Žin., 2011, Nr. 141-6615 (2011-11-22), i. k. 1111010ISTA0XI-1634\n\n7. Gatvių, kurios nėra valstybinės reikšmės kelių tąsa, projektavimo, tiesimo, rekonstravimo, taisymo (remonto) ir priežiūros darbus organizuoja ir užsakovo funkcijas atlieka savivaldybės. Gatvių, kurios yra valstybinės reikšmės kelių tąsa, projektavimo, tiesimo, rekonstravimo, taisymo (remonto) ir priežiūros darbų tvarką nustato Vyriausybė.\nStraipsnio dalies numeracijos pakeitimas:\nNr. XI-1634, 2011-11-08, Žin., 2011, Nr. 141-6615 (2011-11-22), i. k. 1111010ISTA0XI-1634\n\n8. Geležinkelių pervažų įrengimą ir priežiūrą reglamentuoja Geležinkelio transporto kodeksas.\nStraipsnio dalies numeracijos pakeitimas:\nNr. XI-1634, 2011-11-08, Žin., 2011, Nr. 141-6615 (2011-11-22), i. k. 1111010ISTA0XI-1634"
    },
    {
      "provision_ref": "art6",
      "section": "6",
      "title": "6 straipsnis. Kelio pavadinimas ir numeravimas",
      "content": "1. Keliai numeruojami ir pavadinimai jiems suteikiami sudarant kelių sąrašus.\n\n2. Keliai vadinami pagal tų gyvenamųjų vietovių arba objektų, kuriuose jie prasideda ir baigiasi, pavadinimus. Prireikus kelio pavadinime gali būti ir tarpinių gyvenamųjų vietovių ar kitų objektų vardai.\n\n3. Valstybinės reikšmės kelių sąrašą Susisiekimo ministerijos teikimu tvirtina Vyriausybė.\n\n4. Vietinės reikšmės kelių sąrašus tvirtina savivaldybių tarybos.\n\n5. Miestų, kurie neturi aplinkkelių, gatvių, kurios yra Europos tarptautinio kelių tinklo kelių tęsiniai, sąrašus savivaldybių tarybų pritarimu, tvirtina Vyriausybė Vidaus reikalų ministerijos, suderinusios su Susisiekimo ministerija, teikimu. Šių gatvių trasos (esamų, tiesiamų bei planuojamų tiesti) turi būti numatytos atitinkamuose teritorijų planavimo dokumentuose. Vykdant žemės reformą šiose teritorijose pirmenybė suteikiama miestų visuomeninių transporto sistemų plėtros poreikiams. Piliečių nuosavybės teisių į žemę atkūrimo klausimai sprendžiami teisės aktų nustatyta tvarka."
    },
    {
      "provision_ref": "art7",
      "section": "7",
      "title": "7 straipsnis. Informacijos kaupimas ir sklaida",
      "content": "1. Akcinė bendrovė Lietuvos automobilių kelių direkcija informuoja visuomenę apie eismo sąlygas valstybinės ir vietinės reikšmės keliuose per visuomenės informavimo priemones.\n\n2. Kelių savininkai arba jų įgalioti valdytojai teikia kelių eismo ir kelių duomenis akcinei bendrovei Lietuvos automobilių kelių direkcijai susisiekimo ministro nustatyta tvarka.\n\nStraipsnio pakeitimai:\nNr. XI-1634, 2011-11-08, Žin., 2011, Nr. 141-6615 (2011-11-22), i. k. 1111010ISTA0XI-1634\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XIV-661, 2021-11-18, paskelbta TAR 2021-12-02, i. k. 2021-25026\n\nANTRASIS SKIRSNIS\nKELIŲ TIESIMAS IR PRIEŽIŪRA"
    },
    {
      "provision_ref": "art8",
      "section": "8",
      "title": "8 straipsnis. Pagrindiniai reikalavimai",
      "content": "1. Keliai projektuojami remiantis patvirtintais teritorijų planavimo bei Lietuvos kelių projektavimo normatyviniais dokumentais. Kelių tiesimo, statybos, rekonstrukcijos, taisymo (remonto) projektų ekspertizės atliekamos Vyriausybės nustatyta tvarka.\n\n2. Keliai projektuojami, tiesiami, statomi, rekonstruojami, taisomi (remontuojami) ir prižiūrimi vadovaujantis įstatymais, kitais teisės aktais bei normatyviniais statybos techniniais dokumentais. Vykdomų darbų specialiųjų statybos reikalavimų valstybinė priežiūra atliekama Vyriausybės nustatyta tvarka.\n\n3. Reikalavimus asmenims, turintiems teisę projektuoti, tiesti, statyti, rekonstruoti, taisyti (remontuoti), prižiūrėti valstybinės reikšmės kelius, nustato Susisiekimo ministerija ar jos įgaliota institucija.\n\n4. Keliai projektuojami, tiesiami, statomi, rekonstruojami, taisomi (remontuojami) ir prižiūrimi  Vyriausybės ar jos įgaliotos institucijos nustatyta tvarka taikant statinio informacinio modeliavimo metodus sudėtingiems konstrukciniams kelių elementams: viadukams, estakadoms, tiltams, dviejų lygių sankryžoms, sankirtoms ir pan. Automobilių kelių objektams, kurie erdvinių duomenų rinkinyje išreiškiami linijiniu grafiniu elementu ir kurie savyje neturi konstrukcinių elementų (nėra sudėtingų mazgų ar kitų susikirtimų), taikomi Vyriausybės ar jos įgaliotos institucijos nustatyta tvarka nustatyti minimalūs statinio informacinio modeliavimo metodų taikymo reikalavimai.\nPapildyta straipsnio dalimi:\nNr. XIV-2663, 2024-05-16, paskelbta TAR 2024-05-29, i. k. 2024-09622"
    },
    {
      "provision_ref": "art9",
      "section": "9",
      "title": "9 straipsnis. Kelių kategorijos nustatymas",
      "content": "Kelių kategorijos nustatomos atsižvelgiant į kelių funkcinę paskirtį, transporto priemonių eismo pralaidumą ir kelių padėtį gyvenamųjų vietovių atžvilgiu bei vadovaujantis aplinkos ministro ir susisiekimo ministro nustatyta tvarka ir kriterijais. Kelio kategoriją priskiria kelio savininkai ar valdytojai: valstybinės reikšmės kelių kategorijas priskiria akcinė bendrovė „Via Lietuva“, vietinės reikšmės viešųjų kelių ir rajoninių kelių miestų ir miestelių teritorijose kategorijas – savivaldybės, o vidaus kelių – juridiniai ar fiziniai asmenys.\n\nStraipsnio pakeitimai:\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\nNr. XV-112, 2025-01-14, paskelbta TAR 2025-01-21, i. k. 2025-00691"
    },
    {
      "provision_ref": "art10",
      "section": "10",
      "title": "10 straipsnis. Žemės naudojimas kelių reikmėms",
      "content": "1. Žemė keliams tiesti, statiniams statyti, taip pat statybinių medžiagų ir grunto karjerams įrengti perduodama Žemės įstatymo ir kitų teisės aktų nustatyta tvarka.\n\n2. Valstybinės reikšmės keliams priskirta žemė priklauso valstybei išimtine nuosavybės teise. Ją patikėjimo teise valdo, naudoja ir ja disponuoja akcinė bendrovė Lietuvos automobilių kelių direkcija. Valstybinės žemės sklypai, reikalingi valstybinės reikšmės keliams projektuoti, tiesti, statyti, rekonstruoti, taisyti (remontuoti) ar priskirti valstybinės reikšmės keliams, perduodami patikėjimo teise akcinei bendrovei Lietuvos automobilių kelių direkcijai Nacionalinės žemės tarnybos prie Aplinkos ministerijos (toliau – Nacionalinė žemės tarnyba) vadovo sprendimu Žemės įstatyme ir Vyriausybės nustatyta tvarka. Valstybinės žemės sklypo, perduodamo patikėjimo teise akcinei bendrovei Lietuvos automobilių kelių direkcijai, perdavimo–priėmimo aktą pasirašo Nacionalinės žemės tarnybos vadovas. Valstybinės reikšmės kelią ar jo ruožą išbraukus iš valstybinės reikšmės kelių sąrašo, Nacionalinės žemės tarnybos vadovas Žemės įstatyme ir Vyriausybės nustatyta tvarka priima sprendimą dėl patikėjimo teisės į šio kelio ar jo ruožo užimamą valstybinės žemės sklypą pasibaigimo ir tokį žemės sklypą akcinė bendrovė Lietuvos automobilių kelių direkcija perdavimo–priėmimo aktu grąžina Nacionalinei žemės tarnybai. \\\n\nStraipsnio dalies pakeitimai:\nNr. XIII-474, 2017-06-20, paskelbta TAR 2017-06-27, i. k. 2017-10838\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\nNr. XIV-1327, 2022-06-30, paskelbta TAR 2022-07-15, i. k. 2022-15655\nNr. XIV-2132, 2023-06-29, paskelbta TAR 2023-07-11, i. k. 2023-14324\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728"
    },
    {
      "provision_ref": "art11",
      "section": "11",
      "title": "11 straipsnis. Kelio juosta",
      "content": "1. Valstybinės reikšmės kelių juostos minimalus plotis pagal kelio kategorijas yra:\n\n1) automagistralių ir I kategorijos kelių\n–\n39 metrai;\n\n2) II kategorijos kelių\n–\n28 metrai;\n\n3) III kategorijos kelių\n–\n22 metrai;\n\n4) IV kategorijos kelių\n–\n19 metrų;\n\n5) V kategorijos kelių\n–\n18 metrų.\n\n2. Vietinės reikšmės kelių juostos minimalus plotis yra:\n\n1) I kategorijos kelių\n–\n15 metrų;\n\n2) II kategorijos kelių\n–\n12 metrų;\n\n3) III kategorijos kelių\n–\n10 metrų.\n\n4) IV kategorijos kelių\n–\n8 metrai.\n\nStraipsnio dalies pakeitimai:\nNr. XII-1083, 2014-07-17, paskelbta TAR 2014-08-01, i. k. 2014-10749\n\n3. Jeigu nutiestas ar tiesiamas kelias kai kuriuose ruožuose (iškasose, pylimuose) netelpa nustatyto pločio juostoje, tai šios juostos ribos nustatomos ne arčiau kaip po metrą nuo pylimo pado, iškasos ar kelio griovių išorinių kraštų.\n\n4. Jeigu urbanizuotose teritorijose ir (ar) miestų ir kaimų gyvenamosiose vietovėse esančių kelių, įrašytų į valstybinės reikšmės kelių sąrašą ar vietinės reikšmės kelių sąrašą, ar jų ruožų kelio juostos dėl užstatymo ar kitų priežasčių neatitinka šio straipsnio 1 ir 2 dalyse nurodyto minimalaus pločio ir nėra galimybės jų paplatinti, šios kelio juostos susisiekimo ministro ar jo įgaliotos institucijos nustatyta tvarka nustatomos siauresnės (faktiškai esamo pločio) su visais tame kelyje ar jo ruože esančiais kelio elementais. Ši nuostata taikoma tik tiems kelių ruožams, kurių užimamos žemės daiktinės teisės nėra užregistruotos Nekilnojamojo turto registre.\nPapildyta straipsnio dalimi:\nNr. XIV-1890, 2023-04-25, paskelbta TAR 2023-05-05, i. k. 2023-08611\nStraipsnio dalies pakeitimai:\nNr. XIV-2226, 2023-11-09, paskelbta TAR 2023-11-23, i. k. 2023-22588"
    },
    {
      "provision_ref": "art12",
      "section": "12",
      "title": "12 straipsnis. Kelio apsaugos zona",
      "content": "Siekiant sudaryti saugias eismo sąlygas, nuo kelio briaunų į abi puses nustatoma kelio apsaugos zona. Kelių apsaugos zonų dydis nustatytas Lietuvos Respublikos specialiųjų žemės naudojimo sąlygų įstatyme.\n\nStraipsnio pakeitimai:\nNr. XIII-2179, 2019-06-06, paskelbta TAR 2019-06-20, i. k. 2019-09959"
    },
    {
      "provision_ref": "art13",
      "section": "13",
      "title": "13 straipsnis. Darbų vykdymas keliuose ir jų apsaugos zonose",
      "content": "1. Keliuose, kelių juostose dirbti įvairius darbus be kelio savininko sutikimo draudžiama. Technines eismo reguliavimo valstybinės reikšmės keliuose priemones, suderinusios su akcine bendrove Lietuvos automobilių kelių direkcija, kituose keliuose – su savivaldybės institucija, jos įgaliota įstaiga ar įmone, įrengia kelius prižiūrinčios įmonės.\nStraipsnio dalies pakeitimai:\nNr. XIV-661, 2021-11-18, paskelbta TAR 2021-12-02, i. k. 2021-25026\n\n2. Išorinės reklamos įrengimo keliuose, virš kelių, kelių juostose ir kelių apsaugos zonose reikalavimai ir ribojimai nustatyti Reklamos įstatyme ir Specialiųjų žemės naudojimo sąlygų įstatyme.\nStraipsnio dalies pakeitimai:\nNr. XIV-3153, 2024-11-12, paskelbta TAR 2024-11-20, i. k. 2024-20211\n\n3. Specialiosios žemės naudojimo sąlygos kelių apsaugos zonose nustatytos Specialiųjų žemės naudojimo sąlygų įstatyme.\n\nStraipsnio pakeitimai:\nNr. XIII-2179, 2019-06-06, paskelbta TAR 2019-06-20, i. k. 2019-09959"
    },
    {
      "provision_ref": "art14",
      "section": "14",
      "title": "14 straipsnis. Kelių pripažinimas tinkamais naudoti",
      "content": "Nutiesti, rekonstruoti, sutaisyti (suremontuoti) keliai pripažįstami tinkamais naudoti Statybos įstatymo nustatyta tvarka."
    },
    {
      "provision_ref": "art15",
      "section": "15",
      "title": "15 straipsnis. Kelių priežiūra",
      "content": "Kelių priežiūros tvarką nustato Vyriausybė."
    },
    {
      "provision_ref": "art16",
      "section": "16",
      "title": "16 straipsnis. Kelių finansavimas",
      "content": "1. Kelių ir kelio statinių projektavimas, tiesimas, statyba, rekonstravimas, taisymas (remontas) ir priežiūra yra finansuojami įstatymų nustatyta tvarka. Tais atvejais, kai dalis savivaldybei nuosavybės teise priklausančio kelio ir kelio statinio projektavimo, tiesimo, statybos, rekonstravimo ir (ar) taisymo (remonto) išlaidų yra padengiama privačiomis fizinių ir (ar) juridinių asmenų lėšomis, tokio kelio ir kelio statinio projektavimo, tiesimo, statybos, rekonstravimo ir (ar) taisymo (remonto) darbams gali būti teikiamas prioritetas kitų savivaldybei nuosavybės teise priklausančių kelių ir kelių statinių projektavimo, tiesimo, statybos, rekonstravimo ir (ar) taisymo (remonto) atžvilgiu tos savivaldybės, kuriai nuosavybės teise priklauso kelias ir kelio statiniai, institucijos nustatyta tvarka ir sąlygomis.\nTAR pastaba. 1 dalies nuostatos taikomos kelio ir kelio statinio projektavimo, tiesimo, statybos, rekonstravimo ir (ar) taisymo (remonto) darbų, finansuojamų privačiomis fizinių ir (ar) juridinių asmenų lėšomis, sutartims, sudarytoms po įstatymo Nr. XIII-1788 įsigaliojimo.\n\n2. Nepanaudota atitinkamų metų Kelių priežiūros ir plėtros programos (toliau – Programa) finansavimo lėšų dalis, kuri yra ne mažesnė kaip 25 procentai nepanaudotų atitinkamų metų Programos lėšų, naudojama vietinės reikšmės keliams ir gatvėms tiesti, rekonstruoti, taisyti (remontuoti) ir prižiūrėti.\n\nStraipsnio pakeitimai:\nNr. XIII-1788, 2018-12-18, paskelbta TAR 2018-12-21, i. k. 2018-21116\n\nTREČIASIS SKIRSNIS\nNAUDOJIMASIS KELIAIS"
    },
    {
      "provision_ref": "art17",
      "section": "17",
      "title": "17 straipsnis. Teisė naudotis keliais",
      "content": "1. Vadovaujantis Civiliniu kodeksu, šiuo Įstatymu ir kitais teisės aktais, teisę naudotis keliais turi visi juridiniai ir fiziniai asmenys.\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\n\n2. Teisę naudotis keliais, nuosavybės teise priklausančiais juridiniams ir (ar) fiziniams asmenims, reglamentuoja Civilinis kodeksas.\n\n3. Naudotis keliais galima tik tokiomis transporto priemonėmis ar jų junginiais, kurios neviršija įgyvendinant Europos Sąjungos teisės aktus susisiekimo ministro patvirtintų didžiausiųjų leidžiamų naudojantis keliais transporto priemonių ar jų junginių techninių parametrų. Jeigu transporto priemonės ar jų junginių techniniai parametrai su kroviniu ar be jo yra didesni už didžiausiuosius leidžiamus, tai naudotis keliais tokiomis transporto priemonėmis ar jų junginiais galima šio įstatymo 20 straipsnyje nustatyta tvarka.\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\n\n4. Už naudojimąsi keliais mokami įstatymų nustatyti mokesčiai.\n4 dalies redakcija nuo 2026-01-01:\n4. Už naudojimąsi keliais mokami įstatymų nustatyti mokesčiai ir kelių rinkliava.\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XIII-3421, 2020-11-10, paskelbta TAR 2020-11-18, i. k. 2020-24273"
    },
    {
      "provision_ref": "art18",
      "section": "18",
      "title": "18 straipsnis. Eismo ribojimas",
      "content": "1. Kelio savininkas Vyriausybės nustatyta tvarka gali laikinai apriboti, nutraukti eismą ar uždaryti kelią dėl avarijų, stichinių nelaimių, per polaidį, esant itin karštiems orams, kai dėl to gali būti sugadintas kelias, kelio tiesimo ar taisymo (remonto), priežiūros darbų metu, kilus grėsmei saugiam eismui.\n\n2. Policijos pareigūnai, įspėję kelio savininką, turi teisę keisti, apriboti ir uždrausti kelių eismą, kai tai būtina saugiam eismui užtikrinti ar eismo sąlygoms gerinti.\n\n3. Kelio savininkas arba valdytojas informaciją apie kelio uždarymą teikia akcinei bendrovei Lietuvos automobilių kelių direkcijai ir besiribojančių kelių savininkams arba valdytojams.\nStraipsnio dalies pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XIII-3087, 2020-06-23, paskelbta TAR 2020-06-25, i. k. 2020-13964\nNr. XIV-661, 2021-11-18, paskelbta TAR 2021-12-02, i. k. 2021-25026\n\n4. Dėl šio straipsnio 1 ir 2 dalyse nurodytų ribojimų atsiradę nuostoliai eismo dalyviams neatlyginami."
    },
    {
      "provision_ref": "art19",
      "section": "19",
      "title": "19 straipsnis. Saugaus eismo užtikrinimas ir jo priežiūra",
      "content": "1. Saugaus eismo keliais reikalavimus reglamentuoja Saugaus eismo automobilių keliais įstatymas ir kiti teisės aktai.\n\n2. Saugaus eismo priemonės įgyvendinamos projektuojant, tiesiant, statant, rekonstruojant, taisant (remontuojant) ir prižiūrint kelius vadovaujantis Lietuvos kelių projektavimo normatyviniais dokumentais, Lietuvos Respublikos standartais ir kitais normatyviniais statybos techniniais dokumentais.\nStraipsnio dalies pakeitimai:\nNr. X-1769, 2008-11-06, Žin., 2008, Nr. 135-5229 (2008-11-25), i. k. 1081010ISTA00X-1769"
    },
    {
      "provision_ref": "art20",
      "section": "20",
      "title": "20 straipsnis. Naudojimasis valstybinės ir vietinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis",
      "content": "1. Naudotis valstybinės ir vietinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis galima tik suderinus su kelio savininku ir gavus jo sutikimą.\n\n2. Sutikimai naudotis valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis suteikiami susisiekimo ministro nustatyta tvarka. Sutikimai naudotis vietinės reikšmės viešaisiais keliais ir rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis suteikiami savivaldybių tarybų nustatyta tvarka. Sutikimai naudotis valstybinės reikšmės rajoniniais keliais ir vietinės reikšmės viešaisiais keliais ir rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis (toliau kartu – sutikimas naudotis keliais) suteikiami pateikus prašymą gauti sutikimą naudotis keliais ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis arba pateikus važiavimo deklaraciją, kai naudojamasi keliais važiuojant Kelių priežiūros ir plėtros programos finansavimo įstatyme nurodytomis transporto priemonėmis, už kurias šis mokestis nemokamas.\nStraipsnio dalies pakeitimai:\nNr. XV-112, 2025-01-14, paskelbta TAR 2025-01-21, i. k. 2025-00691\n\n3. Sutikimą naudotis valstybinės reikšmės keliais važiuojant didžiagabaritėmis ir (ar) sunkiasvorėmis transporto priemonėmis suteikia akcinė bendrovė „Via Lietuva“, važiavimo maršrutą suderinusi su Alytaus miesto, Druskininkų, Kauno miesto, Klaipėdos miesto, Marijampolės, Palangos miesto, Panevėžio miesto, Šiaulių miesto, Vilniaus miesto savivaldybių administracijomis, kai važiuojama jų teritorijose esančiomis gatvėmis, kurios yra valstybinės reikšmės kelių tąsa, o sutikimą naudotis vietinės reikšmės viešaisiais keliais ir rajoniniais keliais miestų ir miestelių teritorijose važiuojant didžiagabaritėmis ir (ar) sunkiasvorėmis transporto priemonėmis – savivaldybių vykdomosios institucijos (toliau kartu – sutikimus suteikiantis subjektas).\nStraipsnio dalies pakeitimai:\nNr. XV-112, 2025-01-14, paskelbta TAR 2025-01-21, i. k. 2025-00691\n\n4. Sutikimo naudotis keliais nereikia, jeigu:\n\n1) traktoriumi ar savaeige žemės ūkio mašina, kurių matmenys (ilgis, plotis, aukštis) su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis ir kurių kraštiniai taškai paženklinti, važiuojama į lauką, iš vieno lauko į kitą lauką ar grįžtama iš jo;\n\n2) krašto apsaugos sistemos ir užsienio valstybių ginkluotųjų pajėgų transporto priemonės matmenys su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis: aukštį ne daugiau kaip 50 cm ir (ar) plotį ne daugiau kaip 45 cm, ir (ar) ilgį ne daugiau kaip 350 cm.\n\nStraipsnio dalies pakeitimai:\nNr. XIV-3155, 2024-11-12, paskelbta TAR 2024-11-20, i. k. 2024-20213\n\n5. Sutikimas naudotis keliais važiuojant likviduoti įvykio ir šalinti jo padarinių suteikiamas ne vėliau kaip per vieną darbo dieną po prašymo gauti sutikimą naudotis keliais ir kitų dokumentų ir duomenų, kurių reikia sutikimui naudotis keliais gauti, pateikimo sutikimus išduodančiam subjektui ir nesumokėjus mokesčio už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis; šis mokestis turi būti sumokėtas ne vėliau kaip per 2 darbo dienas po sutikimo naudotis keliais suteikimo dienos. Įvykis suprantamas taip, kaip jis apibrėžtas Lietuvos Respublikos civilinės saugos įstatyme.\n\n6. Mokesčio už naudojimąsi vietinės reikšmės vidaus keliais dydis nustatomas šalių (kelio savininko ir kelio naudotojo) tarpusavio susitarimu.\n\n7. Sutikimas naudotis keliais išduodamas, kai vežamas:\n\n1) nedalijamas krovinys ir kai tokio krovinio negalima arba netikslinga vežti kitokia transporto priemone taip, kad jį vežančios transporto priemonės matmenys, ašies (ašių) apkrova ir (ar) masė su kroviniu nebūtų didesni už didžiausiuosius leidžiamus naudojantis keliais transporto priemonės ar jų junginio techninius parametrus; nedalijamas krovinys yra toks krovinys, kurio negalima padalyti į kelis krovinius taip, kad jį vežančios transporto priemonės matmenys, ašies (ašių) apkrova ir (ar) masė su kroviniu nebūtų didesni už didžiausiuosius leidžiamus naudojantis keliais transporto priemonės ar jų junginio techninius parametrus;\n\n2) dalijamas krovinys šešių ar daugiau ašių sunkiasvore transporto priemone, kurią sudaro motorinė transporto priemonė ir priekaba (puspriekabė), kurios ne mažiau kaip penkių ašių ratai yra suporinti, ašies (ašių) apkrova yra ne didesnė už didžiausiąją leidžiamąją ašies (ašių) apkrovą ir kurios masė yra didesnė už didžiausiąją leidžiamą naudojantis keliais transporto priemonės ar jų junginio masę, tačiau yra ne didesnė kaip 48 t.\n\n8. Norint gauti sutikimą naudotis keliais, sutikimus suteikiančiam subjektui būtina pateikti:\n\n1) sutikimus suteikiančio subjekto nustatytos formos važiavimo deklaraciją arba prašymą gauti sutikimą naudotis keliais;\n\n2) detalų važiavimo į vieną pusę maršrutą, kai prašoma sutikimo važiuoti keliais vieną kartą;\n\n3) traktoriaus arba savaeigės mašinos registracijos liudijimo kopiją, jeigu jie registruoti ne Lietuvos Respublikoje.\n\n9. Sutikimas naudotis keliais suteikiamas važiuoti vieną kartą, mėnesiui arba metams. Vieno važiavimo metu gali būti naudojamas tik vienas sutikimas naudotis keliais.\n\n10. Sutikimas naudotis keliais vieną kartą suteikiamas, jeigu:\n\n1) transporto priemonės matmenys su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis;\n\n2) transporto priemonės ašies (ašių) apkrova su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą ne daugiau kaip 8 t;\n\n3) transporto priemonės masė su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginio masę.\n\n11. Sutikimas naudotis keliais mėnesiui suteikiamas, jeigu:\n\n1) transporto priemonės matmenys su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis: aukštį ne daugiau kaip 50 cm ir (ar) plotį ne daugiau kaip 100 cm, ir (ar) ilgį ne daugiau kaip 500 cm;\n\n2) transporto priemonės ašies (ašių) apkrova su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą ne daugiau kaip 4 t;\n\n3) šešių ar daugiau ašių transporto priemonės, kurią sudaro motorinė transporto priemonė ir priekaba (puspriekabė), kurios ne mažiau kaip penkių ašių ratai yra suporinti, ašies (ašių) apkrova yra ne didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą, o masė yra didesnė už didžiausiąją leidžiamą naudojantis keliais transporto priemonės ar jų junginio masę, tačiau yra ne didesnė kaip 48 t.\n\n12. Sutikimas naudotis keliais metams suteikiamas:\n\n1) jeigu transporto priemonės matmenys su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis: aukštį ne daugiau kaip 50 cm ir (ar) plotį ne daugiau kaip 100 cm, ir (ar) ilgį ne daugiau kaip 500 cm;\n\n2) jeigu šešių ar daugiau ašių transporto priemonės, kurią sudaro motorinė transporto priemonė ir priekaba (puspriekabė), kurios ne mažiau kaip penkių ašių ratai yra suporinti, ašies (ašių) apkrova yra ne didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą, o masė yra didesnė už didžiausiąją leidžiamą naudojantis keliais transporto priemonės ar jų junginio masę, tačiau yra ne didesnė kaip 48 t;\n\n3) krašto apsaugos sistemos ir užsienio valstybių ginkluotųjų pajėgų didžiagabaritėms ir (ar) sunkiasvorėms transporto priemonėms.\n\nStraipsnio dalies pakeitimai:\nNr. XIV-3155, 2024-11-12, paskelbta TAR 2024-11-20, i. k. 2024-20213\n\n13. Sutikimas naudotis keliais vieną kartą suteikiamas 7 kalendorinių dienų laikotarpiui ir galioja važiuoti į vieną pusę sutikime naudotis keliais nurodytu maršrutu. Sutikimas naudotis keliais galioja nuo jame nurodyto laikotarpio pradžios dienos nulis valandų nulis minučių arba nuo jo suteikimo momento, jeigu sutikimas naudotis keliais suteiktas jo galiojimo laikotarpio pradžios dieną, iki laikotarpio galiojimo pabaigos dienos dvidešimt ketvirtos valandos nulis minučių.\n\n14. Sutikimas naudotis keliais mėnesiui arba metams suteikiamas atitinkamai 30 kalendorinių dienų arba 12 mėnesių laikotarpiui. Sutikimas naudotis keliais galioja nuo jame nurodyto laikotarpio pradžios dienos nulis valandų nulis minučių arba nuo jo suteikimo momento, jeigu sutikimas naudotis keliais suteiktas jo galiojimo laikotarpio pradžios dieną, iki laikotarpio galiojimo pabaigos dienos dvidešimt ketvirtos valandos nulis minučių.\n\n15. Sutikimas naudotis keliais nesuteikiamas, jeigu:\n\n1) pateikiami ne visi arba neteisingi duomenys ir dokumentai, kurių reikia sutikimui naudotis keliais gauti;\n\n2) transporto priemonės masė su kroviniu ar be jo yra didesnė už transporto priemonės gamintojo nustatytą didžiausiąją leidžiamąją masę;\n\n3) nesumokėta nustatyto dydžio valstybės rinkliava už sutikimo naudotis keliais suteikimą, jeigu yra nustatyta, ir (ar) Vyriausybės ar savivaldybių tarybų nustatyto dydžio mokestis, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus Kelių priežiūros ir plėtros programos finansavimo įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, arba jeigu toks mokestis gali būti sumokėtas ne vėliau kaip po 2 darbo dienų po sutikimo naudotis keliais suteikimo dienos;\n\n4) kelio savininkas nesuderino važiavimo maršruto;\n\n5) transporto priemonės ašies (ašių) apkrova yra didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą daugiau kaip 8 t, išskyrus šio straipsnio 22 dalyje numatytas išimtis.\n\n16. Sutikimas naudotis keliais suteikiamas ne vėliau kaip per 3 darbo dienas po prašymo gauti sutikimą naudotis keliais ir kitų dokumentų ir duomenų, kurių reikia sutikimui naudotis keliais gauti, gavimo dienos ir apie tai informuojamas didžiagabaritės ir (ar) sunkiasvorės transporto priemonės savininkas ar valdytojas. Kai pateikiamas netinkamai užpildytas prašymas gauti sutikimą naudotis keliais, su prašymu pateikiami ne visi ar reikalavimų neatitinkantys, netinkamai užpildyti dokumentai, sutikimus suteikiantis subjektas ne vėliau kaip per 2 darbo dienas nuo prašymo suteikti sutikimą naudotis keliais gavimo dienos apie tai informuoja didžiagabaritės ir (ar) sunkiasvorės transporto priemonės savininką ar valdytoją. Tokiu atveju sutikimus suteikiantis subjektas suteikia sutikimą naudotis keliais arba motyvuotai atsisako jį suteikti ne vėliau kaip per 3 darbo dienas nuo tinkamai užpildyto prašymo gauti sutikimą naudotis keliais ir (ar) trūkstamų dokumentų ar duomenų gavimo dienos.\n\n17. Sutikimas naudotis keliais laikomas suteiktu, kai sutikimus suteikiantis subjektas gavo važiavimo deklaraciją ir kitus dokumentus ir duomenis, kurių reikia sutikimui naudotis keliais gauti.\n\n18. Sutikimas naudotis keliais atšaukiamas ir sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis grąžinamas arba transporto priemonės savininko ar valdytojo prašymu įskaitomas kitam važiavimui, jeigu sutikimus suteikiantis subjektas:\n\n1) likus ne mažiau kaip vienai valandai iki subjekto darbo dienos, esančios prieš sutikime naudotis keliais nurodyto laikotarpio pradžios dieną, darbo laiko pabaigos gauna transporto priemonės savininko ar valdytojo pateiktą prašymą atšaukti sutikimą naudotis keliais (sutikimas naudotis keliais turi būti atšauktas iki jo galiojimo pradžios);\n\n2) nustato, kad sutikimas naudotis keliais buvo suteiktas esant šio straipsnio 15 dalyje nurodytoms aplinkybėms. Sutikimas naudotis keliais turi būti atšauktas per vieną darbo dieną po tokių aplinkybių nustatymo.\n\n19. Jeigu nustatoma, kad didžiagabaritės ir (ar) sunkiasvorės transporto priemonės faktiniai matmenys, ašies (ašių) apkrova ir (ar) masė, kurie yra didesni už didžiausiuosius leidžiamus naudojantis keliais transporto priemonių ar jų junginių techninius parametrus, yra didesni už sutikime naudotis keliais nurodytus matmenis, ašies (ašių) apkrovą ir (ar) masę, laikoma, kad jos vairuotojas neturi sutikimo naudotis keliais, ir tokiai didžiagabaritei ir (ar) sunkiasvorei transporto priemonei leidžiama:\n\n1) važiuoti tik įforminus administracinį nusižengimą ir gavus naują sutikimą naudotis keliais šio straipsnio 2 dalyje nustatyta tvarka; jeigu sutikimas naudotis keliais važiuojant tokia transporto priemone negali būti suteiktas, už nuvažiuotą maršrutą turi būti sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus Kelių priežiūros ir plėtros programos finansavimo įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, o transporto priemonei turi būti draudžiama važiuoti toliau tol, kol transporto priemone vežamas krovinys nebus nukrautas arba krovinys nebus perkrautas į kitą transporto priemonę, kuriai yra suteiktas sutikimas naudotis keliais;\n\n2) įvažiuoti į Lietuvos Respublikos teritoriją tik gavus naują sutikimą naudotis keliais šio straipsnio 2 dalyje nustatyta tvarka;\n\n3) išvažiuoti iš Lietuvos Respublikos teritorijos tik įforminus administracinį nusižengimą ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis už visą nuvažiuotą maršrutą, išskyrus Kelių priežiūros ir plėtros programos finansavimo įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas.\n\n20. Jeigu nustatoma, kad didžiagabaritės ir (ar) sunkiasvorės transporto priemonės faktiniai matmenys su kroviniu ar be jo yra didesni už didžiausiuosius leidžiamus naudojantis keliais transporto priemonių ar jų junginių matmenis: ilgį daugiau kaip 1 m, aukštį daugiau kaip 10 cm, plotį daugiau kaip 9 cm, ir (ar) ašies (ašių) apkrova su kroviniu ar be jo yra didesnė už didžiausiąją leidžiamąją ašies (ašių) apkrovą daugiau kaip 0,6 t, ir (ar) bendroji masė su kroviniu ar be jo yra didesnė už didžiausiąją leidžiamąją masę daugiau kaip 1 t, o jos vairuotojas neturi sutikimo naudotis keliais, tokiai didžiagabaritei ir (ar) sunkiasvorei transporto priemonei leidžiama:\n\n1) važiuoti tik įforminus administracinį nusižengimą ir gavus sutikimą naudotis keliais šio straipsnio 2 dalyje nustatyta tvarka; jeigu sutikimas naudotis keliais važiuojant tokia didžiagabarite ir (ar) sunkiasvore transporto priemone negali būti suteiktas, už nuvažiuotą maršrutą turi būti sumokėtas Vyriausybės ar savivaldybių tarybų nustatyto dydžio mokestis, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, išskyrus Kelių priežiūros ir plėtros programos finansavimo įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas, o transporto priemonei turi būti draudžiama važiuoti toliau tol, kol transporto priemone vežamas krovinys nebus nukrautas arba krovinys nebus perkrautas į kitą transporto priemonę, kuriai yra suteiktas sutikimas naudotis keliais;\n\n2) įvažiuoti į Lietuvos Respublikos teritoriją tik gavus sutikimą naudotis keliais šio straipsnio 2 dalyje nustatyta tvarka;\n\n3) išvažiuoti iš Lietuvos Respublikos teritorijos tik įforminus administracinį nusižengimą ir sumokėjus Vyriausybės ar savivaldybių tarybų nustatyto dydžio mokestį, kuris negali būti didesnis už Kelių priežiūros ir plėtros programos finansavimo įstatyme nustatytus ribinius tarifus, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis už visą nuvažiuotą maršrutą, išskyrus Kelių priežiūros ir plėtros programos finansavimo įstatyme nurodytas didžiagabarites ir (ar) sunkiasvores transporto priemones, už kurias šis mokestis nemokamas.\n\n21. Didžiagabarites transporto priemones turi lydėti:\n\n1) ne mažiau kaip vienas automobilis su įjungtais oranžiniais žybčiojančiais švyturėliais, jeigu didžiagabaritės transporto priemonės plotis su kroviniu ar be jo yra nuo 3,56 iki 4,00 m;\n\n2) ne mažiau kaip du automobiliai su įjungtais oranžiniais žybčiojančiais švyturėliais, po vieną priekyje ir gale, jeigu didžiagabaritės transporto priemonės plotis su kroviniu ar be jo yra didesnis kaip 4,00 m ir (ar) ilgis su kroviniu ar be jo yra 24,00 m ar daugiau.\n\nStraipsnio dalies pakeitimai:\nNr. XIV-3155, 2024-11-12, paskelbta TAR 2024-11-20, i. k. 2024-20213\n\n22. Šio straipsnio 15 dalies 5 punkte nustatyta didžiausiosios leidžiamos naudojantis keliais transporto priemonės ar jų junginio ašies (ašių) apkrovos viršijimo daugiau kaip 8 t riba gali būti netaikoma, kai yra viena iš šių sąlygų:\n\n1) didžiagabaritės ir (ar) sunkiasvorės transporto priemonės savininkas ar valdytojas savo lėšomis organizuoja išsamią važiavimo maršruto analizę, apimančią kelio juostos ir kelio statinių laikančiųjų konstrukcijų savybių ir būklės įvertinimą; važiavimo maršruto analizė atliekama vadovaujantis kompetentingų institucijų, atsakingų už kelių infrastruktūros reglamentavimą, priimtais teisės aktais; važiavimo maršruto analizę atlieka pagal Lietuvos standartą LST EN ISO/IEC 17025:2018 „Tyrimų, bandymų ir kalibravimo laboratorijų kompetencijai keliami bendrieji reikalavimai“ akredituotos laboratorijos;\n\n2) didžiagabaritės ir (ar) sunkiasvorės transporto priemonės savininkas ar valdytojas su kelio savininku, kai kelias yra vietinės reikšmės, kelią patikėjimo teise valdančiu subjektu, kai kelias yra valstybinės reikšmės, sudaro sutartį dėl kelio ir (ar) kelio statinių paprastojo ar kapitalinio remonto (arba kelio taisymo ir (ar) kelio statinių atstatymo), reikalingo šiuo keliu pravažiavus didžiagabaritei ir (ar) sunkiasvorei transporto priemonei, šios transporto priemonės savininko ir (ar) valdytojo lėšomis; sutartyje turi būti nurodytas kelio taisymo ir (ar) kelio statinių atstatymo terminas, siektini kelio taisymo ir (ar) kelio statinių atstatymo rodikliai;\n\n3) kelio savininkas ar valdytojas didžiagabaritės ir (ar) sunkiasvorės transporto priemonės savininko ar valdytojo lėšomis atlieka šios transporto priemonės maršruto apimamų kelių būklės tyrimą prieš šiai transporto priemonei važiuojant šiuo maršrutu ir (ar) juo pravažiavus ir nustato būklės pokytį. Kelių būklės tyrimas atliekamas vadovaujantis kompetentingų institucijų, atsakingų už kelių infrastruktūros reglamentavimą, priimtais teisės aktais. Kelių būklės tyrimą atlieka pagal Lietuvos standartą LST EN ISO/IEC 17025:2018 „Tyrimų, bandymų ir kalibravimo laboratorijų kompetencijai keliami bendrieji reikalavimai“ akredituotos laboratorijos.\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\nNr. XIII-2241, 2019-06-13, paskelbta TAR 2019-06-27, i. k. 2019-10365\nNr. XIV-661, 2021-11-18, paskelbta TAR 2021-12-02, i. k. 2021-25026\nNr. XIV-1780, 2022-12-23, paskelbta TAR 2022-12-30, i. k. 2022-27593\n\nKETVIRTASIS SKIRSNIS\nUŽ KELIŲ PRIEŽIŪRĄ ATSAKINGŲ ASMENŲ TEISĖS"
    },
    {
      "provision_ref": "art21",
      "section": "21",
      "title": "21 straipsnis. Už kelių priežiūrą atsakingų asmenų teisės",
      "content": "Už kelių priežiūrą atsakingi asmenys turi teisę:\n\n1) kartu su policija stabdyti transporto priemones, kurių savininkai ar valdytojai pažeidžia šio Įstatymo arba kitų kelių priežiūrą reglamentuojančių teisės aktų reikalavimus, ir uždrausti joms toliau važiuoti;\n\n2) kartu su Vyriausybės įgaliota institucija tikrinti, ar neviršyti didžiausieji leidžiami naudojantis keliais transporto priemonės ar jų junginio techniniai parametrai;\n\n3) kartu su policija šalinti kelyje paliktas ir saugiam eismui kliudančias transporto priemones (su kroviniu ar be jo) jų savininkų ar valdytojų lėšomis;\n\n4) teisės aktų nustatyta tvarka šalinti ir prižiūrėti želdinius, augančius kelio juostoje;\n\n5) įstatymų ir kitų teisės aktų nustatyta tvarka šalinti savavališkai sandėliuojamas medžiagas (skaldą, smėlį, medžių rietuves ir kt.) ir daiktus, savavališkai pastatytus ar įrengtus objektus (pastatus, sankryžas, nuovažas, technines eismo reguliavimo priemones, išorinę reklamą ir kt.) kelyje, virš kelio, gatvėje ir prie jos, kelio juostoje ar kelio apsaugos zonoje jų savininko ar juos įrengusių (pastačiusių) asmenų lėšomis, neatlyginant nuostolių, jeigu po rašytinio įspėjimo per mėnesį to jie nepadaro patys.\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728\n\nPENKTASIS SKIRSNIS\nATSAKOMYBĖ"
    },
    {
      "provision_ref": "art22",
      "section": "22",
      "title": "22 straipsnis. Atsakomybė",
      "content": "Asmenys, pažeidę šio Įstatymo reikalavimus, atsako įstatymų nustatyta tvarka.\n\nŠEŠTASIS SKIRSNIS\nTARPTAUTINĖS SUTARTYS"
    },
    {
      "provision_ref": "art23",
      "section": "23",
      "title": "23 straipsnis. Tarptautinės sutartys",
      "content": "Jei pagal Lietuvos Respublikos tarptautines sutartis nustatytos kitokios taisyklės negu šiame Įstatyme, taikomos tarptautinių sutarčių taisyklės.\n\nSEPTINTASIS SKIRSNIS\nPASIŪLYMAS VYRIAUSYBEI"
    },
    {
      "provision_ref": "art24",
      "section": "24",
      "title": "24 straipsnis. Pasiūlymas Vyriausybei",
      "content": "Vyriausybė per 3 mėnesius nuo šio Įstatymo įsigaliojimo peržiūri galiojančius teisės aktus, susijusius su šio Įstatymo nuostatų įgyvendinimu, ir prireikus juos pakeičia arba parengia reikalingus projektus ir juos pateikia Seimui.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                     ALGIRDAS BRAZAUSKAS\n\nLietuvos Respublikos\nkelių įstatymo\npriedas\n\nĮGYVENDINAMI Europos Sąjungos TEISĖS AKTAI\n\n1. 1996 m. liepos 25 d. Tarybos direktyva 96/53/EB, nustatanti tam tikrų Bendrijoje nacionaliniam ir tarptautiniam vežimui naudojamų kelių transporto priemonių didžiausius leistinus matmenis ir tarptautiniam vežimui naudojamų kelių transporto priemonių didžiausią leistiną masę (OL 2004 m. specialusis leidimas, 7 skyrius, 2 tomas, p. 478), su paskutiniais pakeitimais, padarytais 2002 m. vasario 18 d. Europos Parlamento ir Tarybos direktyva 2002/7/EB (OL 2004 m. specialusis leidimas, 7 skyrius, 6 tomas, p. 85).\n\n2. 1999 m. birželio 17 d. Europos Parlamento ir Tarybos direktyva 1999/62/EB dėl sunkiasvorių krovininių transporto priemonių apmokestinimo už naudojimąsi tam tikra infrastruktūra (OL 2004 m. specialusis leidimas, 7 skyrius, 4 tomas, p. 372) su paskutiniais pakeitimais, padarytais 2006 m. gegužės 17 d. Europos Parlamento ir Tarybos direktyva 2006/38/EB (OL 2006 L 157, p. 8).\n\nPapildyta priedu:\nNr. XII-899, 2014-05-15, paskelbta TAR 2014-05-27, i. k. 2014-05728"
    }
  ],
  "definitions": [
    {
      "term": "Didžiagabaritė transporto priemonė",
      "definition": "transporto priemonė, įskaitant jų junginį, kurios matmenys (ilgis, plotis, aukštis) su kroviniu ar be jo yra didesni už didžiausiuosius leidžiamus naudojantis keliais transporto priemonės ar jų junginio matmenis.",
      "source_provision": "art2"
    },
    {
      "term": "Didžiausieji leidžiami naudojantis keliais transporto priemonės ar jų junginio techniniai parametrai",
      "definition": "didžiausi transporto priemonės ar jų junginio matmenys, masė, ašies (ašių) apkrova ir kiti techniniai parametrai, leidžiami transporto priemonei ar jų junginiui važiuojant keliais.",
      "source_provision": "art2"
    },
    {
      "term": "Gatvė",
      "definition": "kelias ar atskiras jo ruožas, esantis miesto ar kaimo gyvenamojoje vietovėje, paprastai turintis pavadinimą.",
      "source_provision": "art2"
    },
    {
      "term": "Jungiamasis kelias",
      "definition": "kelio ruožas, kuris sujungia valstybinės reikšmės kelią su vietinės reikšmės miesto ar kaimo gyvenamojoje vietovėje esančiais viešaisiais keliais.\nPapildyta straipsnio dalimi:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelias",
      "definition": "inžinerinis statinys, skirtas transporto priemonių ir pėsčiųjų eismui. Kelio elementai yra šie: žemės sankasa, važiuojamoji dalis, kelkraščiai, skiriamoji juosta, kelio grioviai ir kitos vandens nuleidimo sistemos, sankryžos, autobusų sustojimo aikštelės, poilsio aikštelės, pėsčiųjų ir dviračių takai, kelio statiniai, techninės eismo reguliavimo priemonės, želdiniai, esantys kelio juostoje, kelio oro sąlygų stebėjimo ir transporto eismo apskaitos, apšvietimo ir kiti įrenginiai su šių elementų užimama žeme.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio apsaugos zona",
      "definition": "abipus kelio briaunų esanti žemės juosta, kurioje ribojama ūkinė veikla.\nStraipsnio dalies pakeitimai:\nNr. XIII-2179, 2019-06-06, paskelbta TAR 2019-06-20, i. k. 2019-09959\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio briauna",
      "definition": "kelkraščio ir žemės sankasos šlaito plokštumų susikirtimo linija.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio juosta",
      "definition": "žemės juosta, kurioje nutiestas arba tiesiamas kelias.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio kategorija",
      "definition": "rodiklis, kuriuo išreiškiami kelio techniniai parametrai (kelio ir jo statinių matmenys, eismo juostų skaičius, sankryžų tipas, eismo pralaidumas ir kt.).\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio priežiūra",
      "definition": "nuolatiniai kelio darbai siekiant užtikrinti saugų eismą ir numatytą kelio ir jo statinių naudojimo laiką.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio rekonstrukcija",
      "definition": "statybos rūšis, kurios tikslas – iš esmės pertvarkyti esamą kelią ar jo statinius, pakeisti kelio ir (ar) jo statinių laikančiąsias konstrukcijas, padidinti ar sumažinti kelio ir (ar) jo statinių išorės matmenis.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio savininkas",
      "definition": "valstybė, savivaldybės, fizinis ar juridinis asmuo, kita organizacija, jų padaliniai, kuriems kelias priklauso nuosavybės teise.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio statinys",
      "definition": "kelio elementas, turintis laikančiąsias konstrukcijas (tiltas, viadukas, estakada, tunelis, pralaida, triukšmo užtvara, atraminė sienelė, rėminė ar gembinė konstrukcija, pylimas, ryšių bokštas ir kt.).\nStraipsnio dalies pakeitimai:\nNr. XIV-2201, 2023-10-26, paskelbta TAR 2023-11-07, i. k. 2023-21641\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio taisymas",
      "definition": "statybos rūšis – darbai, kurių tikslas – iš dalies arba visiškai atkurti statybos techninių reglamentų nustatytas kelio ar jo statinių savybes, pablogėjusias dėl šio kelio ar šių statinių naudojimo, arba jas pagerinti.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio tiesimas",
      "definition": "naujo kelio, jo ruožo su naujais kelio statiniais ar be jų tiesimas.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelio valdytojas",
      "definition": "fizinis ar juridinis asmuo, kita organizacija, jų padaliniai, kurie valdo kelią ir disponuoja juo teisėtu pagrindu.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelių duomenys",
      "definition": "duomenys apie kelius ir kelio elementus, įskaitant duomenis apie technines eismo reguliavimo priemones, apšvietimą, kelio dangą, nuovažas, tiltus, viadukus, estakadas ir kt.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Kelių eismo duomenys",
      "definition": "praeities ir tikralaikiai kelių eismo charakteristikų (eismo intensyvumo, eismo ribojimo, eismo sutrikimų ir kitų charakteristikų, kurios turi įtakos eismui arba kuriomis aprašomas eismas) duomenys.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734",
      "source_provision": "art2"
    },
    {
      "term": "Savaeigė žemės ūkio mašina",
      "definition": "prie motorinių transporto priemonių nepriskiriama variklio varoma pati važiuojanti žemės ūkio mašina, skirta judėti ne keliais. Prie savaeigių žemės ūkio mašinų priskiriami kombainai, taip pat šienapjovės, smulkintuvai ir augalų purkštuvai.\nPapildyta straipsnio dalimi:\nNr. XIII-2241, 2019-06-13, paskelbta TAR 2019-06-27, i. k. 2019-10365",
      "source_provision": "art2"
    },
    {
      "term": "Sunkiasvorė transporto priemonė",
      "definition": "transporto priemonė, įskaitant jų junginį, kurios ašies (ašių) apkrova ir (ar) masė su kroviniu ar be jo yra didesnė už didžiausiąją leidžiamą naudojantis keliais transporto priemonės ar jų junginio ašies (ašių) apkrovą ir (ar) masę.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365",
      "source_provision": "art2"
    },
    {
      "term": "Techninės eismo reguliavimo priemonės",
      "definition": "kelio ženklai, šviesoforai, atitvarai, kelių ženklinimas ir kitos techninės priemonės eismui reguliuoti.\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365\n\n22. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių priežiūros ir plėtros programos finansavimo įstatyme, Lietuvos Respublikos reklamos įstatyme, Lietuvos Respublikos saugaus eismo automobilių keliais įstatyme, Lietuvos Respublikos elektroninių ryšių įstatyme ir Lietuvos Respublikos žemės įstatyme.\nStraipsnio dalies pakeitimai:\nNr. XIV-2201, 2023-10-26, paskelbta TAR 2023-11-07, i. k. 2023-21641\nNr. XIV-3153, 2024-11-12, paskelbta TAR 2024-11-20, i. k. 2024-20211\nStraipsnio dalies numeracijos pakeitimas:\nNr. XII-2364, 2016-05-19, paskelbta TAR 2016-06-02, i. k. 2016-14734\nNr. XIII-2241, 2019-06-13, paskelbta TAR 2019-06-27, i. k. 2019-10365\n\nStraipsnio pakeitimai:\nNr. XII-899, 2014-05-15, paskelbta TAR 2014-05-27, i. k. 2014-05728",
      "source_provision": "art2"
    }
  ]
}
