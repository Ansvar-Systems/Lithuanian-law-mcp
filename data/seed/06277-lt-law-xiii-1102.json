{
  "id": "lt-law-xiii-1102",
  "type": "statute",
  "title": "Lietuvos Respublikos žvalgybos įstatymo Nr. VIII-1861 57 ir 64 straipsnių pakeitimo įstatymas",
  "short_name": "XIII-1102",
  "status": "in_force",
  "issued_date": "2018-04-19",
  "in_force_date": "2018-07-01",
  "url": "https://e-tar.lt/portal/lt/legalAct/f74e22e04e0b11e8ade598b2394a491d/OoUcKikXmD",
  "provisions": [
    {
      "provision_ref": "art1",
      "section": "1",
      "title": "1 straipsnis. 57 straipsnio pakeitimas",
      "content": "Pakeisti 57 straipsnio 1 dalies 3 punktą ir jį išdėstyti taip:\n\n„3) iki 2 pareiginių algų dydžio pinigine išmoka už asmeninį išskirtinį indėlį įgyvendinant žvalgybos institucijai nustatytus tikslus arba pasiektus rezultatus;“."
    },
    {
      "provision_ref": "art2",
      "section": "2",
      "title": "2 straipsnis. 64 straipsnio pakeitimas",
      "content": "Pakeisti 64 straipsnį ir jį išdėstyti taip:\n\n„64 straipsnis. Žvalgybos pareigūnų tarnybinis atlyginimas ir kitos su tarnybos santykiais susijusios išmokos\n\n1. Žvalgybos pareigūnų tarnybinį atlyginimą sudaro pareiginė alga, priedai už tarnybinį rangą ar kario laipsnį, priedas už tarnybos stažą ir priemoka už su ypatinga specifika susijusių funkcijų atlikimą.\n\n2. Žvalgybos pareigūnų pareiginės algos koeficientus ar jų intervalus nustato Lietuvos Respublikos valstybės politikų ir valstybės pareigūnų darbo apmokėjimo įstatymas. Jeigu Valstybės politikų ir valstybės pareigūnų darbo apmokėjimo įstatyme pareigybei yra nustatyti pareiginės algos koeficientų intervalai, konkretų pareiginės algos koeficientą pareigybei nustato žvalgybos institucijos vadovas, atsižvelgdamas į šiuos kriterijus: veiklos pobūdį, pavojingumą, sudėtingumą, reikalaujamą kompetenciją, įtaką institucijos sprendimų priėmimui ir atsakomybės lygį.\n\n3. Žvalgybos pareigūnų priedas už kario laipsnį skaičiuojamas nuo pareiginės algos koeficiento, nustatyto pagal šio straipsnio 2 dalį:\n\n1) brigados generolo, flotilės admirolo – 30 procentų dydžio;\n\n2) pulkininko, jūrų kapitono – 30 procentų dydžio;\n\n3) pulkininko leitenanto, komandoro – 27 procentų dydžio;\n\n4) majoro, komandoro leitenanto – 25 procentų dydžio;\n\n5) kapitono, kapitono leitenanto – 22 procentų dydžio;\n\n6) vyresniojo leitenanto – 20 procentų dydžio;\n\n7) leitenanto – 18 procentų dydžio;\n\n8) seržanto majoro, vyresniojo laivūno – 16 procentų dydžio;\n\n9) viršilos, laivūno – 14 procentų dydžio;\n\n10) štabo seržanto, štabo seržanto specialisto, štabo laivūno, štabo laivūno specialisto –12 procentų dydžio;\n\n11) vyresniojo seržanto, vyresnio seržanto specialisto – 10 procentų dydžio;\n\n12) seržanto, seržanto specialisto – 8 procentų dydžio;\n\n13) grandinio – 7 procentų dydžio;\n\n14) vyresniojo eilinio, vyresniojo jūreivio – 6 procentų dydžio;\n\n15) eilinio, jūreivio – 5 procentų dydžio;\n\n16) jaunesniojo eilinio, jaunesniojo jūreivio – 4 procentų dydžio.\n\n4. Žvalgybos pareigūnų priedas už tarnybinį rangą skaičiuojamas nuo pareiginės algos koeficiento, nustatyto pagal šio straipsnio 2 dalį:\n\n1) pirmą rangą – 30 procentų dydžio;\n\n2) antrą rangą – 30 procentų dydžio;\n\n3) trečią rangą – 27 procentų dydžio;\n\n4) ketvirtą rangą – 25 procentų dydžio;\n\n5) penktą rangą – 22 procentų dydžio;\n\n6) šeštą rangą – 20 procentų dydžio;\n\n7) septintą rangą – 18 procentų dydžio;\n\n8) aštuntą rangą – 16 procentų dydžio;\n\n9) devintą rangą – 14 procentų dydžio;\n\n10) dešimtą rangą – 12 procentų dydžio;\n\n11) vienuoliktą rangą – 10 procentų dydžio;\n\n12) dvyliktą rangą – 8 procentų dydžio;\n\n13) tryliktą rangą – 7 procentų dydžio;\n\n14) keturioliktą rangą – 6 procentų dydžio;\n\n15) penkioliktą rangą – 5 procentų dydžio;\n\n16) šešioliktą rangą – 4 procentų dydžio.\n\n5. Žvalgybos pareigūnų priedas už tarnybos stažą skaičiuojamas nuo pareiginės algos bazinio dydžio:\n\n1) nuo 1 iki 2 metų – 0,3;\n\n2) nuo 2 iki 4 metų – 0,6;\n\n3) nuo 4 iki 6 metų – 0,9;\n\n4) nuo 6 iki 8 metų – 1,2;\n\n5) nuo 8 iki 10 metų – 1,5;\n\n6) nuo 10 iki 12 metų – 1,8;\n\n7) nuo 12 iki 14 metų – 2,1;\n\n8) nuo 14 iki 16 metų – 2,4;\n\n9) nuo 16 iki 18 metų – 2,7;\n\n10) nuo 18 iki 20 metų – 3;\n\n11) nuo 20 iki 22 metų– 3,3;\n\n12) nuo 22 iki 24 metų – 3,6;\n\n13) nuo 24 iki 25 metų – 3,9;\n\n14) nuo 25 metų – 4,2.\n\n6. Žvalgybos pareigūnui už funkcijų, susijusių su ypatinga specifika atlikimą, mokama iki 50 procentų pareiginės algos dydžio priemoka. Funkcijų, susijusių su ypatinga specifika, sąrašas ir šias funkcijas atitinkantis priemokos dydis tvirtinami bendru Valstybės saugumo departamento direktoriaus ir Lietuvos Respublikos krašto apsaugos ministro įsakymu.\n\n7. Kasmetinių atostogų laikotarpiu žvalgybos pareigūnams mokamas vidutinis tarnybinis atlyginimas, apskaičiuotas Vyriausybės nustatyta tvarka.\n\n8. Žvalgybos pareigūnams, kurie tapo laikinai nedarbingi dėl tarnybinių pareigų atlikimo arba kai laikinasis nedarbingumas susijęs su tarnybinių pareigų atlikimu (kai asmuo tampa laikinai nedarbingas ne dėl nelaimingo atsitikimo tarnyboje ar pakeliui į ją (iš jos), iš institucijos lėšų Vyriausybės nustatyta tvarka kompensuojamas vidutinio jų darbo užmokesčio ir gautos ligos pašalpos skirtumas.\n\n9. Antrajame operatyvinių tarnybų departamente tarnaujantiems kariams Krašto apsaugos sistemos organizavimo ir karo tarnybos įstatymo nuostatos dėl aprūpinimo maistu ir tarnybine gyvenamąja patalpa netaikomos, išskyrus karius, tarnaujančius tarptautinių operacijų kariniuose vienetuose.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2018 m. liepos 1 d.\n\n2. Valstybės saugumo departamento direktorius ir Lietuvos Respublikos krašto apsaugos ministras iki 2018 m. birželio 30 d. priima šio įstatymo įgyvendinamąjį teisės aktą.\n\n3. Nuo šio įstatymo įsigaliojimo dienos žvalgybos pareigūnams tarnybiniai atlyginimai mokami pagal šiuo įstatymu pakeisto Lietuvos Respublikos žvalgybos įstatymo ir Lietuvos Respublikos valstybės politikų ir valstybės pareigūnų darbo apmokėjimo įstatymo nuostatas. Jeigu iki šio įstatymo įsigaliojimo žvalgybos pareigūno tarnybinis atlyginimas (pareiginė alga su priedais už tarnybinį rangą ar kario laipsnį ir tarnybos stažą) buvo didesnis negu tarnybinis atlyginimas (pareiginė alga su priedais už tarnybinį rangą ar kario laipsnį, priedu už tarnybos stažą ir priemoka už su ypatinga specifika susijusių funkcijų atlikimą), kuris jam turi būti mokamas pagal šiuo įstatymu pakeisto Lietuvos Respublikos žvalgybos įstatymo ir Lietuvos Respublikos valstybės politikų ir valstybės pareigūnų darbo apmokėjimo įstatymo nuostatas, žvalgybos pareigūnui paliekamas iki šio įstatymo įsigaliojimo gautas tarnybinis atlyginimas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
