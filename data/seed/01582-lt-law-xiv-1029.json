{
  "id": "lt-law-xiv-1029",
  "type": "statute",
  "title": "Lietuvos Respublikos Konstitucijos 74 straipsnio pakeitimo įstatymas",
  "short_name": "XIV-1029",
  "status": "in_force",
  "issued_date": "2022-04-21",
  "in_force_date": "2022-05-22",
  "url": "https://e-tar.lt/portal/lt/legalAct/3ce1bac0c17a11ec8d9390588bf2de65/JXnypsnREg",
  "provisions": [
    {
      "provision_ref": "art1",
      "section": "1",
      "title": "1 straipsnis. 74 straipsnio pakeitimas",
      "content": "Papildyti 74 straipsnį antrąja dalimi ir visą straipsnį išdėstyti taip:\n\n„74 straipsnis\n\nRespublikos Prezidentą, Konstitucinio Teismo pirmininką ir teisėjus, Aukščiausiojo Teismo pirmininką ir teisėjus, Apeliacinio teismo pirmininką ir teisėjus, Seimo narius, šiurkščiai pažeidusius Konstituciją arba sulaužiusius priesaiką, taip pat paaiškėjus, jog padarytas nusikaltimas, Seimas 3/5 visų narių balsų dauguma gali pašalinti iš užimamų pareigų ar panaikinti Seimo nario mandatą. Tai atliekama apkaltos proceso tvarka, kurią nustato Seimo statutas.\n\nAsmuo, kurį Seimas už šiurkštų Konstitucijos pažeidimą arba priesaikos sulaužymą apkaltos proceso tvarka pašalino iš užimamų pareigų ar panaikino jo Seimo nario mandatą, gali užimti Konstitucijoje nurodytas pareigas, kurių ėjimo pradžia pagal Konstituciją yra susieta su Konstitucijoje numatytos priesaikos davimu, kai nuo Seimo sprendimo, kuriuo jis buvo pašalintas iš užimamų pareigų ar panaikintas jo Seimo nario mandatas, yra praėję ne mažiau kaip dešimt metų.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
