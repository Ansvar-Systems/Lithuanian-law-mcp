{
  "id": "lt-law-xi-216",
  "type": "statute",
  "title": "Lietuvos Respublikos konkurencijos įstatymo 1, 3, 4, 10, 13, 14, 19, 20, 23, 24, 26, 28, 29, 30, 31, 40, 41, 42, 43, 44, 49 straipsnių ir priedo pakeitimo ir papildymo įstatymas",
  "short_name": "XI-216",
  "status": "in_force",
  "issued_date": "2009-04-09",
  "in_force_date": "2009-04-25",
  "url": "https://e-tar.lt/portal/lt/legalAct/TAR.7EE7B2E90E6A/wgAhAJUOum",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "1 straipsnio 2 dalyje vietoj žodžių „valstybės valdymo, savivaldos institucijų“ įrašyti žodžius „viešojo administravimo subjektų“, išbraukti žodžius „institucijų ir“ ir šią dalį išdėstyti taip:\n\n„2. Šis įstatymas reglamentuoja konkurenciją ribojančią ar galinčią riboti viešojo administravimo subjektų bei ūkio subjektų veiklą ir nesąžiningos konkurencijos veiksmus, nustato šių subjektų teises, pareigas ir atsakomybę bei konkurencijos ribojimo ir nesąžiningos konkurencijos kontrolės Lietuvos Respublikoje teisinius pagrindus.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 4, 8, 12, 15, 16 ir 17 dalių pakeitimas",
      "content": "1. 3 straipsnio 4 dalyje vietoj žodžių „valstybės valdymo ir savivaldos institucijos laikomos“ ir žodžio „jos“ įrašyti žodžius „viešojo administravimo subjektai laikomi“ ir žodį „jie“ ir šią dalį išdėstyti taip:\n\n„4. Ūkio subjektas – įmonės, jų junginiai (asociacijos, susivienijimai, konsorciumai ir pan.), įstaigos ar organizacijos, ar kiti juridiniai ar fiziniai asmenys, kurie vykdo ar gali vykdyti ūkinę veiklą Lietuvos Respublikoje arba kurių veiksmai daro įtaką ar ketinimai, jeigu būtų įgyvendinti, galėtų daryti įtaką ūkinei veiklai Lietuvos Respublikoje. Lietuvos Respublikos viešojo administravimo subjektai laikomi ūkio subjektais, jeigu jie vykdo ūkinę veiklą.“\n\n2. 3 straipsnio 8 dalyje vietoj žodžių „juos įtakojantys“ įrašyti žodžius „jiems darantys įtaką“, vietoj žodžių „valstybės valdymo ir savivaldos institucijų“ įrašyti žodžius „viešojo administravimo subjektų“ ir šią dalį išdėstyti taip:\n\n„8. Konkurencijos sąlygos – visokie pirkimo ar pardavimo ekonominiai parametrai, iš kurių svarbiausiais laikomi kainos, nuolaidos, antkainiai ar kitokie mokėjimai bei jiems darantys įtaką veiksniai (ūkinės veiklos teisiniai ribojimai, viešojo administravimo subjektų teikiama pagalba, gamybos technologijos ir kaštai, prekių naudojimo ar vartojimo ypatybės, transportavimo galimybės ir pan.).“\n\n3. 3 straipsnio 12 dalies 1 punkte vietoj žodžių ir skaičiaus „daugiau kaip 1/4“ įrašyti skaičių ir žodžius „1/4 ar daugiau“ ir šį punktą išdėstyti taip:\n\n„1) ūkio subjektai, kuriuose, kaip ir nagrinėjamame ūkio subjekte, tas pats fizinis asmuo arba tie patys fiziniai asmenys turi akcijų dalį, kuri sudaro 1/4 ar daugiau įstatinio kapitalo, arba turi teises į 1/4 ar daugiau visų balsų;“.\n\n4. 3 straipsnio 12 dalies 2 punkte po žodžių „valdymo“ įrašyti žodžius „ar priežiūros“ ir šį punktą išdėstyti taip:\n\n„2) ūkio subjektai, kurie su nagrinėjamu ūkio subjektu yra bendrai valdomi ar turi bendrą administracinį padalinį arba kurių stebėtojų taryboje, valdyboje ar kitame valdymo ar priežiūros organe yra pusė ar daugiau tų pačių narių kaip ir nagrinėjamo ūkio subjekto valdymo ar priežiūros organuose;“.\n\n5. 3 straipsnio 12 dalies 3 punkte vietoj žodžių ir skaičiaus „daugiau kaip 1/4“ įrašyti skaičių ir žodžius „1/4 ar daugiau“ ir šį punktą išdėstyti taip:\n\n„3) ūkio subjektai, kuriuose nagrinėjamas ūkio subjektas turi akcijų dalį, sudarančią 1/4 ar daugiau įstatinio kapitalo, arba turi teises į 1/4 ar daugiau visų balsų, arba kurie yra įsipareigoję derinti savo ūkinės veiklos sprendimus su nagrinėjamu ūkio subjektu, arba už kurių prievolių tretiesiems asmenims įvykdymą yra įsipareigojęs atsakyti nagrinėjamas ūkio subjektas, arba kurie yra įsipareigoję perduoti visą arba dalį pelno ar suteikę teisę naudoti 1/4 ar daugiau savo turto nagrinėjamam ūkio subjektui;“.\n\n6. 3 straipsnio 12 dalies 4 punkte vietoj žodžių ir skaičiaus „daugiau kaip 1/4“ įrašyti skaičių ir žodžius „1/4 ar daugiau“ ir šį punktą išdėstyti taip:\n\n„4) ūkio subjektai, kurie nagrinėjamame ūkio subjekte turi akcijų dalį, sudarančią 1/4 ar daugiau įstatinio kapitalo, arba turi teises į 1/4 ar daugiau visų balsų, arba su kuriais nagrinėjamas ūkio subjektas yra įsipareigojęs derinti savo ūkinės veiklos sprendimus, arba kurie yra įsipareigoję atsakyti už nagrinėjamo ūkio subjekto prievolių tretiesiems asmenims įvykdymą, arba kuriems nagrinėjamas ūkio subjektas yra įsipareigojęs perduoti visą arba dalį pelno ar suteikęs teisę naudoti 1/4 ar daugiau savo turto;“.\n\n7. 3 straipsnio 15 dalies 2 punkte išbraukti žodį „valdymo“ ir šį punktą išdėstyti taip:\n\n„2) kitas teises, kurios leidžia daryti lemiamą įtaką ūkio subjekto organų sprendimams ar personalo sudėčiai.“\n\n8. Pakeisti 3 straipsnio 16 dalį ir ją išdėstyti taip:\n\n„16. Kontroliuojantis asmuo – juridinis ar fizinis asmuo, turintis arba įgyjantis ūkio subjekto kontrolės teisę. Kontroliuojančiu asmeniu gali būti Lietuvos Respublikos pilietis, užsienietis ar asmuo be pilietybės arba ūkio subjektas, taip pat viešojo administravimo subjektai. Sutuoktiniai, tėvai ir jų nepilnamečiai vaikai (įvaikiai) laikomi vienu kontroliuojančiu asmeniu. Jeigu du ar daugiau juridinių ar fizinių asmenų, veikdami susitarimo pagrindu, įsigyja koncentruojamo ūkio subjekto kontrolę, tai kiekvienas iš šių juridinių ar fizinių asmenų yra laikomas kontroliuojančiu asmeniu.“\n\n9. 3 straipsnio 17 dalyje išbraukti žodį „valdymo“ ir šią dalį išdėstyti taip:\n\n„17. Lemiama įtaka – padėtis, kai kontroliuojantis asmuo įgyvendina ar turi galimybę įgyvendinti savo sprendimus dėl kontroliuojamo ūkio subjekto ūkinės veiklos, organų sprendimų ar personalo sudėties.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Viešojo administravimo subjektų pareiga užtikrinti sąžiningos konkurencijos laisvę\n\n1. Viešojo administravimo subjektai, įgyvendindami pavestus uždavinius, susijusius su ūkinės veiklos reguliavimu Lietuvos Respublikoje, privalo užtikrinti sąžiningos konkurencijos laisvę.\n\n2. Viešojo administravimo subjektams draudžiama priimti teisės aktus arba kitus sprendimus, kurie teikia privilegijas arba diskriminuoja atskirus ūkio subjektus ar jų grupes ir dėl kurių atsiranda ar gali atsirasti konkurencijos sąlygų skirtumų atitinkamoje rinkoje konkuruojantiems ūkio subjektams, išskyrus atvejus, kai skirtingų konkurencijos sąlygų neįmanoma išvengti vykdant Lietuvos Respublikos įstatymų reikalavimus.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 2 dalies 4 punkto ir 5 dalies pakeitimas",
      "content": "1. 10 straipsnio 2 dalies 4 punkte po žodžių „valdymo“ įrašyti žodžius „ar priežiūros“ ir šį punktą išdėstyti taip:\n\n„4) bendrųjų pajamų suma ūkio subjektų, kurie veikdami susitarimo pagrindu kartu steigia naują ūkio subjektą arba sukuria bendrą valdymo ar priežiūros organą ar bendrą administracinį padalinį arba kurie dėl priimamų sprendimų turės pusę ar daugiau tų pačių narių stebėtojų tarybose, valdybose ar kituose valdymo ar priežiūros organuose, arba kurie įsipareigoja vienas su kitu derinti savo ūkinės veiklos sprendimus arba perduoti vienas kitam visą ar tam tikrą dalį pelno, arba kurie vienas kitam suteikia teisę naudoti visą savo turtą ar jo dalį, arba vienas iš kurių ar keletas ūkio subjektų, veikdami susitarimo pagrindu, kitokiu būdu įgyja kito ūkio subjekto kontrolę. Jeigu vienas ūkio subjektas suteikia teisę kitam ūkio subjektui naudoti savo turto dalį, tai bendrosios pajamos ir rinkos dalis apskaičiuojama proporcingai naudojamo turto daliai.“\n\n2. 10 straipsnio 5 dalyje vietoj žodžių ir skaičiaus „daugiau kaip 1/4“ įrašyti skaičių ir žodžius „1/4 ar daugiau“, vietoj žodžio „turėdamos“ įrašyti žodį „turėdami“, vietoj žodžio „finansinės“ įrašyti žodį „finansų“ ir šią dalį išdėstyti taip:\n\n„5. Laikoma, kad koncentracija nevykdoma, kai komerciniai bankai, kitos kredito įstaigos, vertybinių popierių viešosios apyvartos tarpininkai, kolektyvinio investavimo subjektai ar juos valdančios valdymo įmonės bei draudimo įmonės įsigyja 1/4 ar daugiau kitos įmonės akcijų, turėdami tikslą jas perleisti, jeigu nesinaudojama šių akcijų suteikiama balsavimo teise, ir šios akcijos perleidžiamos ne vėliau kaip per vienerius metus, ir ne vėliau kaip per vieną mėnesį po įsigijimo pateikiama informacija Konkurencijos tarybai. Jeigu finansų įstaigos, įsigijusios 1/4 ar daugiau kitos įmonės akcijų, nusprendžia nesilaikyti šioje dalyje nustatytų sąlygų, jos privalo pateikti pranešimą apie koncentraciją bendra tvarka.“"
    },
    {
      "provision_ref": "art5",
      "section": "5",
      "title": "5 straipsnis. 13 straipsnio 5 dalies pakeitimas",
      "content": "13 straipsnio 5 dalyje vietoj žodžių „bei valstybės valdymo ir savivaldos institucijų“ įrašyti žodžius „ir viešojo administravimo subjektų“ ir šią dalį išdėstyti taip:\n\n„5. Konkurencijos taryba, nagrinėdama pranešimus apie koncentraciją, turi teisę gauti iš ūkio subjektų, kontroliuojančių asmenų ir viešojo administravimo subjektų informaciją, žodinius bei raštiškus paaiškinimus, reikalingus nutarimui dėl koncentracijos priimti.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio 1 dalies 2 punkto pakeitimas",
      "content": "Pakeisti 14 straipsnio 1 dalies 2 punktą ir jį išdėstyti taip:\n\n„2) leisti vykdyti koncentraciją pagal dalyvaujantiems ūkio subjektams ar kontroliuojantiems asmenims Tarybos nustatytas koncentracijos vykdymo sąlygas ir įpareigojimus, reikalingus tam, kad nebūtų sukurta ar sustiprinta dominuojanti padėtis, ar itin apribota konkurencija atitinkamoje rinkoje;“."
    },
    {
      "provision_ref": "art7",
      "section": "7",
      "title": "7 straipsnis. 19 straipsnio 1 dalies 1, 3 ir 4 punktų pakeitimas",
      "content": "1. 19 straipsnio 1 dalies 1 punkte vietoj žodžių „valstybės valdymo ir savivaldos institucijos“ įrašyti žodžius „viešojo administravimo subjektai“ ir šį punktą išdėstyti taip:\n\n„1) kontroliuoja, kaip ūkio subjektai, viešojo administravimo subjektai laikosi šio įstatymo nustatytų reikalavimų;“.\n\n2. 19 straipsnio 1 dalies 3 punkte vietoj žodžių „valstybės valdymo ir savivaldos institucijoms“ įrašyti žodžius „viešojo administravimo subjektams“ ir šį punktą išdėstyti taip:\n\n„3) duoda privalomus nurodymus ūkio subjektams, tarp jų komerciniams bankams ir kitoms kredito įstaigoms bei viešojo administravimo subjektams, pateikti finansinius ir kitus dokumentus, taip pat ir turinčius komercinių paslapčių, bei kitą informaciją, reikalingą rinkoms tirti ar kitiems Tarybos uždaviniams vykdyti;“.\n\n3. Pakeisti 19 straipsnio 1 dalies 4 punktą ir jį išdėstyti taip:\n\n„4) nagrinėja, ar viešojo administravimo subjektų priimti teisės aktai ar kiti sprendimai atitinka šio įstatymo 4 straipsnio reikalavimus ir, esant pagrindui, kreipiasi į viešojo administravimo subjektus su reikalavimu pakeisti ar panaikinti teisės aktus ar kitus konkurenciją ribojančius sprendimus. Jeigu reikalavimas neįvykdytas, Taryba turi teisę valstybinio administravimo subjektų sprendimus, išskyrus Lietuvos Respublikos Vyriausybės norminius teisės aktus, apskųsti Lietuvos vyriausiajam administraciniam teismui, savivaldybių administravimo subjektų ir kitų viešojo administravimo subjektų sprendimus – apygardos administraciniam teismui;“."
    },
    {
      "provision_ref": "art8",
      "section": "8",
      "title": "8 straipsnis. 20 straipsnio 1, 4 ir 6 dalių pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Konkurencijos tarybą sudaro pirmininkas ir 4 nariai. Konkurencijos tarybos pirmininką ir narius Lietuvos Respublikos Ministro Pirmininko teikimu skiria Respublikos Prezidentas. Konkurencijos tarybos pirmininkas ir Konkurencijos tarybos nariai skiriami šešeriems metams. Tas pats asmuo Konkurencijos tarybos pirmininku ar nariu gali būti paskirtas ne daugiau kaip dviem kadencijoms iš eilės. Pirmą kartą skiriant Konkurencijos tarybos narius, 2 nariai skiriami šešeriems metams ir 2 nariai trejiems metams.“\n\n2. Pakeisti 20 straipsnio 4 dalį ir ją išdėstyti taip:\n\n„4. Pasibaigus Konkurencijos tarybos pirmininko ar nario kadencijai, šie asmenys eina savo pareigas tol, kol į atitinkamas pareigas yra paskiriamas tas pats ar kitas asmuo. Konkurencijos tarybos pirmininkui ir nariams, atleidžiamiems iš pareigų, kai pasibaigia jų kadencija, išmokama vieno mėnesio jų vidutinio darbo užmokesčio dydžio išeitinė išmoka, išskyrus atvejus, kai jie paskiriami kitai kadencijai.“\n\n3. Pakeisti 20 straipsnio 6 dalį ir ją išdėstyti taip:\n\n„6. Konkurencijos taryba, spręsdama jos kompetencijai priskirtus klausimus, priima nutarimus. Nutarimai priimami balsų dauguma, dalyvaujant ne mažiau kaip 3 Konkurencijos tarybos nariams, įskaitant Konkurencijos tarybos pirmininką. Balsams pasiskirsčius po lygiai, lemia Konkurencijos tarybos pirmininko balsas. Konkurencijos tarybos nutarimai dėl šio įstatymo pažeidimų tyrimų Konkurencijos tarybos sprendimu gali būti laikomi konfidencialiais tol, kol išnyksta grėsmė tyrimų eigai, bet ne ilgiau kaip iki bus atliktas bet kuris iš šio įstatymo 26 straipsnio 1 dalies 1, 2, 3, 4, 5, 7 ar 8 punkte numatytų veiksmų dėl šio įstatymo pažeidimu įtariamų ūkio subjektų.“"
    },
    {
      "provision_ref": "art9",
      "section": "9",
      "title": "9 straipsnis. 23 straipsnio 1 dalies papildymas ir pakeitimas",
      "content": "23 straipsnio 1 dalį papildyti nauju 1 punktu, buvusius šios dalies 1, 2, 3, 4 ir 5 punktus laikyti atitinkamai 2, 3, 4, 5 ir 6 punktais ir visą dalį išdėstyti taip:\n\n„1. Konkurencijos taryba tiria:\n\n1) viešojo administravimo subjektų priimtų teisės aktų ar kitų sprendimų atitiktį šio įstatymo 4 straipsnio reikalavimams;\n\n2) konkurenciją ribojančius susitarimus;\n\n3) piktnaudžiavimą dominuojančia padėtimi;\n\n4) koncentracijos vykdymą apie tai nepranešus ar negavus leidimo arba pažeidžiant nustatytas koncentracijos vykdymo sąlygas ar įpareigojimus, taip pat koncentracijos tęsimą jos sustabdymo laikotarpiu;\n\n5) nesąžiningą konkurenciją šio įstatymo 17 straipsnio 4 dalyje numatytais atvejais;\n\n6) pažeidimus, kai nurodymai pateikti informaciją nevykdomi ar vykdomi ne laiku, pateikiama neteisinga ar ne visa informacija, šio įstatymo nustatytais atvejais informacija nepateikiama nustatytu laiku, kliudoma Konkurencijos tarybos pareigūnams atlikti tyrimą arba nevykdomos Konkurencijos tarybos nutarimais paskirtos sankcijos ar įpareigojimai, taip pat ūkio subjektų prisiimti įsipareigojimai pagal šio įstatymo 30 straipsnio 2 dalies 2 punktą.“"
    },
    {
      "provision_ref": "art10",
      "section": "10",
      "title": "10 straipsnis. 24 straipsnio 1 dalies 2 punkto pakeitimas",
      "content": "24 straipsnio 1 dalies 2 punkte vietoj žodžių „valstybės valdymo ir savivaldos institucijos“ įrašyti žodžius „viešojo administravimo subjektai“ ir šį punktą išdėstyti taip:\n\n„2) viešojo administravimo subjektai;“."
    },
    {
      "provision_ref": "art11",
      "section": "11",
      "title": "11 straipsnis. 26 straipsnio 1, 2 ir 6 dalių pakeitimas",
      "content": "1. Pakeisti 26 straipsnio 1 dalį ir ją išdėstyti taip:\n\n„1. Konkurencijos tarybos įgalioti pareigūnai, atlikdami tyrimą, turi teisę:\n\n1) įeiti ir atlikti patikrinimą ūkio subjekto naudojamose patalpose, teritorijoje ir transporto priemonėse;\n\n2) įeiti ir atlikti patikrinimą kitose patalpose, teritorijose ir transporto priemonėse, įskaitant ūkio subjekto vadovų bei darbuotojų gyvenamąsias ir kitokias patalpas, jeigu kyla pagrįstas įtarimas, kad tokiose patalpose, teritorijoje ar transporto priemonėse yra laikomi dokumentai ar bet kokie kiti įrodymai, reikalingi tyrimui ir galintys turėti reikšmės įrodant sunkų šio įstatymo 5 ar 9 straipsnio arba Europos bendrijos steigimo sutarties 81 ar 82 straipsnio pažeidimą;\n\n3) peržiūrėti tyrimui reikalingus dokumentus (kad ir kokioje laikmenoje jie būtų saugomi), gauti jų kopijas ir išrašus, susipažinti su ūkio subjekto darbuotojų užrašais, susijusiais su darbo veikla, taip pat juos bei kompiuteriuose ir bet kokiose laikmenose esančią informaciją kopijuoti;\n\n4) užantspauduoti ūkio subjekto naudojamas patalpas, kuriose laikomi dokumentai (kad ir kokioje laikmenoje jie būtų saugomi), tokiam laikotarpiui ir tokiu mastu, koks būtinas patikrinimui, atliekamam gavus teismo leidimą, atlikti, tačiau ne ilgiau negu 3 kalendorinėms dienoms;\n\n5) gauti žodinius ir raštiškus paaiškinimus iš asmenų, susijusių su tikrinamų ūkio subjektų veikla, reikalauti, kad jie atvyktų duoti paaiškinimų į tyrimą atliekančio įgalioto pareigūno tarnybines patalpas;\n\n6) gauti duomenis ir dokumentus arba jų nuorašus apie tikrinamo ūkio subjekto ūkines operacijas iš kitų ūkio subjektų, neatsižvelgiant į jų pavaldumą, taip pat iš viešojo administravimo subjektų;\n\n7) patikrinti ūkio subjekto ūkinę veiklą (atlikti reviziją) ir pagal tikrinimo medžiagą iš ekspertizės įstaigų gauti išvadas;\n\n8) paimti dokumentus ir daiktus, kurie tiriant bylą turi įrodomosios reikšmės;\n\n9) tyrimui atlikti pasitelkti specialistų ir ekspertų;\n\n10) laikydamiesi įstatymų nustatytos tvarkos, tyrimo metu naudoti technines priemones.“\n\n2. Pakeisti 26 straipsnio 2 dalį ir ją išdėstyti taip:\n\n„2. Tyrimo veiksmai, nurodyti šio straipsnio 1 dalies 1 ir 2 punktuose, gali būti atliekami tik turint teismo leidimą.“\n\n3. 26 straipsnio 6 dalyje išbraukti žodį „valdymo“, po žodžio „organų“ įrašyti žodį „nariams“ ir šią dalį išdėstyti taip:\n\n„6. Konkurencijos tarybos įgaliotų pareigūnų reikalavimai, duoti atliekant šio straipsnio 1 dalyje nurodytus veiksmus, yra privalomi ūkio subjektams ir jų organų nariams bei administracijos darbuotojams. Už reikalavimų nevykdymą taikomos įstatymų nustatytos sankcijos.“"
    },
    {
      "provision_ref": "art12",
      "section": "12",
      "title": "12 straipsnis. 28 straipsnio 2 dalies 2 punkto pakeitimas",
      "content": "28 straipsnio 2 dalies 2 punkte vietoj žodžio „gavus“ įrašyti žodį „gavusi“, vietoj žodžių „teisėjo sankciją“ įrašyti žodį „leidimą“ ir šį punktą išdėstyti taip:\n\n„2) gavusi Vilniaus apygardos administracinio teismo leidimą, įpareigoti ūkio subjektus atlikti tam tikrus veiksmus, jeigu jų neatlikimas padarytų kitiems ūkio subjektams ar visuomenės interesams esminės žalos ar susidarytų nepataisomos pasekmės.“"
    },
    {
      "provision_ref": "art13",
      "section": "13",
      "title": "13 straipsnis. 29 straipsnio pakeitimas",
      "content": "Pakeisti 29 straipsnį ir jį išdėstyti taip:\n\n„29 straipsnis. Teismo leidimų dėl tyrimo veiksmų atlikimo, laikinojo pobūdžio priemonių ir ūkinės veiklos apribojimų taikymo išdavimo tvarka\n\n1. Konkurencijos tarybai priėmus nutarimą dėl tyrimo veiksmų, numatytų šio įstatymo 26 straipsnio 2 dalyje, arba dėl laikinojo pobūdžio priemonių taikymo pagal šio įstatymo 28 straipsnio 2 dalies 2 punktą, arba dėl ūkinės veiklos apribojimų pagal šio įstatymo 40 straipsnio 2 dalį, šios tarybos įgaliotas pareigūnas pateikia teismui prašymą dėl teismo leidimo atlikti šiuos veiksmus, taikyti priemones ar apribojimus išdavimo. Prašymas pateikiamas Vilniaus apygardos administraciniam teismui.\n\n2. Prašyme turi būti nurodytas ūkio subjekto pavadinimas, įtariamų pažeidimų pobūdis ir numatomi tyrimo veiksmai, taikytinos laikinojo pobūdžio priemonės arba ūkinės veiklos apribojimai.\n\n3. Prašymą dėl teismo leidimo atlikti tyrimo veiksmus, taikyti laikinojo pobūdžio priemones arba ūkinės veiklos apribojimus išdavimo išnagrinėja Vilniaus apygardos administracinio teismo teisėjas ir priima motyvuotą nutartį prašymą patenkinti arba atmesti.\n\n4. Prašymas dėl teismo leidimo atlikti tyrimo veiksmus, taikyti laikinojo pobūdžio priemones arba ūkinės veiklos apribojimus išdavimo turi būti išnagrinėtas ir priimta nutartis ne vėliau kaip per 72 valandas nuo prašymo pateikimo momento.\n\n5. Jeigu Konkurencijos tarybos įgaliotas pareigūnas nesutinka su Vilniaus apygardos administracinio teismo teisėjo sprendimu atmesti prašymą, jis turi teisę per 7 dienas apskųsti teisėjo nutartį Lietuvos vyriausiajam administraciniam teismui.\n\n6. Lietuvos vyriausiasis administracinis teismas turi išnagrinėti skundą dėl Vilniaus apygardos administracinio teismo teisėjo nutarties ne vėliau kaip per 7 dienas. Konkurencijos tarybos atstovas turi teisę dalyvauti nagrinėjant skundą.\n\n7. Lietuvos vyriausiojo administracinio teismo priimta nutartis yra galutinė ir neskundžiama.\n\n8. Teismai, nagrinėdami prašymus ir skundus dėl teismo leidimo atlikti tyrimo veiksmus, taikyti laikinojo pobūdžio priemones arba ūkinės veiklos apribojimus išdavimo, privalo užtikrinti pateiktos informacijos ir planuojamų veiksmų slaptumą.“"
    },
    {
      "provision_ref": "art14",
      "section": "14",
      "title": "14 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Tyrimo pabaigimas\n\n1. Tyrimas laikomas baigtu, kai Konkurencijos taryba teisės aktų nustatyta tvarka priima sprendimą tyrimą dėl įstatymo pažeidimo nutraukti arba tyrimą dėl įstatymo pažeidimo baigti.\n\n2. Tyrimas nutraukiamas, jei:\n\n1) tyrimo metu paaiškėja, kad nėra teisės pažeidimo sudėties;\n\n2) veiksmai nepadarė esminės žalos įstatymų saugomiems interesams, o ūkio subjektas, įtariamas pažeidęs įstatymą, geranoriškai nutraukė veiksmus ir pateikė Konkurencijos tarybai rašytinį įsipareigojimą tokių veiksmų neatlikti ar atlikti veiksmus, šalinančius įtariamą pažeidimą ar sudarančius prielaidas jo išvengti ateityje.\n\n3. Įsipareigojimai, pateikti pagal šio straipsnio 2 dalies 2 punktą ir įrašyti į Konkurencijos tarybos nutarimą dėl tyrimo nutraukimo, ūkio subjektui yra privalomi.\n\n4. Apie priimtą sprendimą raštu pranešama pareiškėjui ir suinteresuotiems asmenims. Konkurencijos tarybos nutarimų, priimtų pagal šio straipsnio 2 dalies 2 punktą, rezoliucinė dalis skelbiama leidinyje „Valstybės žinios“.\n\n5. Paaiškėjus naujoms aplinkybėms arba jeigu ūkio subjektas nesilaiko šio įstatymo pagrindu nustatytų sąlygų ir įpareigojimų, Konkurencijos taryba turi teisę nutrauktą tyrimą atnaujinti.“"
    },
    {
      "provision_ref": "art15",
      "section": "15",
      "title": "15 straipsnis. 31 straipsnio 1 dalies 4 punkto pakeitimas",
      "content": "31 straipsnio 1 dalies 4 punkte vietoj žodžių „valstybės valdymo ir savivaldos institucijų“ įrašyti žodžius „viešojo administravimo subjektų“ ir šį punktą išdėstyti taip:\n\n„4) viešojo administravimo subjektų atstovai jų prašymu;“."
    },
    {
      "provision_ref": "art16",
      "section": "16",
      "title": "16 straipsnis. 40 straipsnio 1 dalies 2 punkto ir 2 dalies pakeitimas",
      "content": "1. 40 straipsnio 1 dalies 2 punkte vietoj žodžių „ir dėl to itin sumažinta“ įrašyti žodžius „ar itin apribota“ ir šį punktą išdėstyti taip:\n\n„2) įpareigoti ūkio subjektus ar kontroliuojančius asmenis, įvykdžiusius koncentraciją, dėl kurios buvo sukurta ar sustiprinta dominuojanti padėtis, ar itin apribota konkurencija atitinkamoje rinkoje, nepranešus Konkurencijos tarybai ar negavus Konkurencijos tarybos leidimo, taip pat šio įstatymo 15 straipsnio 2 dalyje numatytais atvejais atlikti veiksmus, atkuriančius ankstesnę padėtį arba pašalinančius koncentracijos pasekmes, įskaitant įpareigojimus parduoti įmonę ar jos dalį, ūkio subjekto turtą ar jo dalį, akcijas ar jų dalį, reorganizuoti įmonę, nutraukti ar pakeisti sutartis, taip pat nustatyti šių įpareigojimų įvykdymo terminus ir sąlygas;“.\n\n2. 40 straipsnio 2 dalyje vietoj žodžių „teisėjo sankciją“ įrašyti žodį „leidimą“ ir šią dalį išdėstyti taip:\n\n„2. Gavusi Vilniaus apygardos administracinio teismo leidimą, Konkurencijos taryba nutarimu ūkio subjektams, nevykdantiems paskirtų sankcijų, nurodytų šio straipsnio 1 dalyje, gali nustatyti ūkinės veiklos apribojimus: laikinai sustabdyti eksporto ir importo operacijas, bankines operacijas, leidimo (licencijos) verstis atitinkama veikla galiojimą. Konkurencijos tarybos nutarimai yra privalomi institucijoms, galinčioms taikyti tokius apribojimus, ir turi būti vykdomi nedelsiant. Apribojimai panaikinami, kai įvykdomos Konkurencijos tarybos paskirtos sankcijos.“"
    },
    {
      "provision_ref": "art17",
      "section": "17",
      "title": "17 straipsnis. 41 straipsnio 3 dalies pakeitimas",
      "content": "41 straipsnio 3 dalyje po žodžio „bylą“ įrašyti žodžius „už antspaudo, Konkurencijos tarybos pareigūnų uždėto pagal šio įstatymo 26 straipsnio 1 dalies 4 punktą, sugadinimą ar nuplėšimą“ ir šią dalį išdėstyti taip:\n\n„3. Už informacijos, reikalingos tyrimui atlikti ar koncentracijai nagrinėti, nepateikimą, taip pat neteisingos ar ne visos informacijos pateikimą šiame įstatyme numatytais atvejais, už kliudymą Konkurencijos tarybos pareigūnams įeiti ir patikrinti ūkio subjekto patalpas, teritoriją ir transporto priemones, peržiūrėti ar paimti dokumentus ir daiktus, turinčius įrodomosios reikšmės tiriant bylą, už antspaudo, Konkurencijos tarybos pareigūnų uždėto pagal šio įstatymo 26 straipsnio 1 dalies 4 punktą, sugadinimą ar nuplėšimą ūkio subjektams gali būti skiriama piniginė bauda iki 1 procento bendrųjų metinių pajamų praėjusiais ūkiniais metais.“"
    },
    {
      "provision_ref": "art18",
      "section": "18",
      "title": "18 straipsnis. 42 straipsnio 2 dalies pakeitimas ir 4 dalies pripažinimas netekusia galios",
      "content": "1. Pakeisti 42 straipsnio 2 dalį ir ją išdėstyti taip:\n\n„2. Atsakomybę lengvinančiomis aplinkybėmis laikoma tai, kad ūkio subjektai, padarę pažeidimą, savo noru užkirto kelią žalingoms pažeidimo pasekmėms, padėjo Konkurencijos tarybai tyrimo metu, atlygino nuostolius, pašalino padarytą žalą, savo valia nutraukė pažeidimą, neįgyvendino konkurenciją ribojančių veiksmų, pripažino Konkurencijos tarybos tyrimo metu nustatytas esmines aplinkybes, taip pat tai, kad pažeidimą sudarantis elgesys buvo nulemtas valdžios institucijų veiksmų, ir labai sunki ūkio subjekto finansinė padėtis.“\n\n2. 42 straipsnio 4 dalį pripažinti netekusia galios."
    },
    {
      "provision_ref": "art19",
      "section": "19",
      "title": "19 straipsnis. 43 straipsnio 2 dalies pripažinimas netekusia galios",
      "content": "43 straipsnio 2 dalį pripažinti netekusia galios."
    },
    {
      "provision_ref": "art20",
      "section": "20",
      "title": "20 straipsnis. 44 straipsnio 3 dalies pakeitimas",
      "content": "44 straipsnio 3 dalyje išbraukti žodį „teismo“ ir šią dalį išdėstyti taip:\n\n„3. Ūkio subjekto nesumokėta piniginė bauda išieškoma į valstybės biudžetą. Konkurencijos tarybos nutarimas pateikiamas vykdyti antstoliui Civilinio proceso kodekso nustatyta tvarka. Nutarimas gali būti pateikiamas vykdyti ne vėliau kaip per trejus metus nuo nutarimo priėmimo dienos.“"
    },
    {
      "provision_ref": "art21",
      "section": "21",
      "title": "21 straipsnis. 49 straipsnio pakeitimas",
      "content": "Pakeisti 49 straipsnį ir jį išdėstyti taip:\n\n„49 straipsnis. Policijos pagalba ir teismo leidimų dėl tyrimo veiksmų išdavimas\n\n1. Tyrimą pagal Europos Sąjungos konkurencijos taisykles atliekantys Europos Bendrijų Komisijos įgalioti asmenys ar šiems asmenims atlikti patikrinimą padedantys Konkurencijos tarybos įgalioti pareigūnai viešajai tvarkai palaikyti ir galimam prievartos panaudojimui gali pasitelkti policijos pareigūnus.\n\n2. Vilniaus apygardos administracinis teismas išduoda teismo leidimą dėl galimo prievartos priemonių panaudojimo Tarybos reglamento EB Nr. 1/2003 dėl konkurencijos taisyklių, nustatytų Sutarties 81 ir 82 straipsniuose įgyvendinimo (toliau – Tarybos reglamentas EB Nr. 1/2003) 20 straipsnyje nurodytu atveju.\n\n3. Vilniaus apygardos administracinis teismas išduoda teismo leidimus dėl Europos Bendrijų Komisijos atliekamų patikrinimų ir galimo prievartos priemonių panaudojimo Tarybos reglamento EB Nr. 1/2003 21 straipsnyje nurodytu atveju.\n\n4. Prašymą dėl teismo leidimo išdavimo pateikia Europos Bendrijų Komisija arba Konkurencijos taryba.“"
    },
    {
      "provision_ref": "art22",
      "section": "22",
      "title": "22 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nkonkurencijos įstatymo\npriedas\n\nĮGYVENDINAMAS EUROPOS SĄJUNGOS TEISĖS AKTAS\n\n2002 m. gruodžio 16 d. Tarybos reglamentas EB Nr. 1/2003 dėl konkurencijos taisyklių, nustatytų Sutarties 81 ir 82 straipsniuose, įgyvendinimo (OL 2004 m. specialusis leidimas, 8 skyrius, 2 tomas, p. 205).“"
    },
    {
      "provision_ref": "art23",
      "section": "23",
      "title": "23 straipsnis. Įstatymo taikymas",
      "content": "Iki šio įstatymo įsigaliojimo paskirtas Konkurencijos tarybos pirmininkas eina pareigas iki kadencijos, kuriai jis buvo paskirtas, pabaigos. Pasibaigus iki šio įstatymo įsigaliojimo paskirto Konkurencijos tarybos pirmininko kadencijai, naujas Konkurencijos tarybos pirmininkas skiriamas pagal šio įstatymo 8 straipsnyje išdėstytos 20 straipsnio 1 dalies nuostatas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
