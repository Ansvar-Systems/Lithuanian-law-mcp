{
  "id": "lt-law-xiv-1702",
  "type": "statute",
  "title": "Lietuvos Respublikos kelių priežiūros ir plėtros programos finansavimo įstatymo Nr. VIII-2032 2, 6, 9 straipsnių ir 2, 5 priedų pakeitimo įstatymo Nr. XIII-3420 pakeitimo įstatymas",
  "short_name": "XIV-1702",
  "status": "in_force",
  "issued_date": "2022-12-20",
  "in_force_date": "2022-12-30",
  "url": "https://e-tar.lt/portal/lt/legalAct/e03fda30875e11ed8df094f359a60216/IHESVxQSHl",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos kelių priežiūros ir plėtros programos finansavimo įstatymo Nr. VIII-2032 2, 6, 9 straipsnių ir 2, 5 priedų pakeitimo įstatymo Nr. xiii-3420 nauja redakcija",
      "content": "Pakeisti Lietuvos Respublikos kelių priežiūros ir plėtros programos finansavimo įstatymo Nr. VIII-2032 2, 6, 9 straipsnių ir 2, 5 priedų pakeitimo įstatymą Nr. xiii-3420 ir jį išdėstyti taip:\n\n„LIETUVOS RESPUBLIKOS\nKELIŲ PRIEŽIŪROS IR PLĖTROS PROGRAMOS FINANSAVIMO ĮSTATYMO NR. VIII-2032 2, 6, 9 STRAIPSNIŲ IR 2, 5 PRIEDŲ PAKEITIMO ir įstatymo papildymo 61 STRAIPSNIU įstatymas"
    },
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio įstatymo sąvokos\n\n1. Elektroninė kelių rinkliava – kelių rinkliava, apskaičiuojama pagal automatiškai nustatomą transporto priemonės buvimo vietą.\n\n2. Elektroninės kelių rinkliavos informacinė sistema – informacinė sistema, kurioje registruojama kelių naudotojų mokėtina elektroninė kelių rinkliava.\n\n3. Europos elektroninės kelių rinkliavos paslauga – kelių rinkliavos paslauga, kurią Europos elektroninės kelių rinkliavos paslaugos teikėjas pagal sutartį teikia Europos elektroninės kelių rinkliavos paslaugos gavėjui vienoje ar daugiau Europos elektroninės kelių rinkliavos paslaugos teritorijų.\n\n4. Europos elektroninės kelių rinkliavos paslaugos gavėjas – kelių naudotojas, sudaręs su Europos elektroninės kelių rinkliavos paslaugos teikėju naudojimosi Europos elektroninės kelių rinkliavos paslauga sutartį.\n\n5. Europos elektroninės kelių rinkliavos paslaugos teikėjas – subjektas, kuris pagal naudojimosi Europos elektroninės kelių rinkliavos paslauga sutartį sudaro sąlygas Europos elektroninės kelių rinkliavos paslaugos gavėjui naudotis šia paslauga, perveda kelių rinkliavas jų rinkėjui ir yra įregistruotas savo įsisteigimo valstybėje narėje.\n\n6. Europos elektroninės kelių rinkliavos paslaugos teritorija – kelių tinklas, už važiavimą ar naudojimąsi kurio keliais mokamos kelių rinkliavos naudojant Elektroninės kelių rinkliavos informacinę sistemą.\n\n7. Kelių naudotojas – transporto priemonės valdytojas, besinaudojantis keliais.\n\n8. Kelių rinkliava – rinkliava, kelių naudotojo mokama pagal transporto priemonės tipą ir išmetamųjų teršalų kiekio „Euro“ standartus už transporto priemone nuvažiuotą atstumą Lietuvos Respublikos Vyriausybės ar jos įgaliotos institucijos nustatytais valstybinės reikšmės keliais.\n\n9. Kelių rinkliavos paslauga – paslauga, kuria kelių naudotojui, sudariusiam vieną sutartį su Europos elektroninės kelių rinkliavos paslaugos teikėju ar pagrindiniu kelių rinkliavos paslaugos teikėju, suteikiama galimybė transporto priemonę naudoti vienoje ar daugiau Europos elektroninės kelių rinkliavos paslaugos teritorijų ir kuri apima:\n\n1) individualizuotos transporto priemonėje montuojamos įrangos, kai ši įranga, atsižvelgiant į taikomą technologiją, naudojama Europos elektroninės kelių rinkliavos paslaugai teikti, teikimą kelių naudotojui ir jos funkcijų palaikymą;\n\n2) sutarties su kelių naudotoju sudarymą, kelių rinkliavos rinkimą iš kelių naudotojo ir sumokėjimą paskirtajam kelių rinkliavos rinkėjui;\n\n3) kelių rinkliavos sistemų saugumo ir privatumo politikos įgyvendinimą ir jos laikymąsi.\n\n10. Lietuvos Respublikos Europos elektroninės kelių rinkliavos paslaugos teritorija – Vyriausybės ar jos įgaliotos institucijos nustatytas valstybinės reikšmės kelių tinklas, už važiavimą ar naudojimąsi kurio keliais mokamos kelių rinkliavos naudojant Elektroninės kelių rinkliavos informacinę sistemą.\n\n11. Pagrindinis kelių rinkliavos paslaugos teikėjas – pagal Vyriausybės ar jos įgaliotos institucijos nustatytas pareigas ir teises veikiantis kelių rinkliavos paslaugos teikėjas, turintis pareigą visiems suinteresuotiems kelių naudotojams teikti kelių rinkliavos paslaugą Lietuvos Respublikos teritorijoje ir teisę į atlygį už šios paslaugos teikimą.\n\n12. Paskirtasis kelių rinkliavos rinkėjas – pagal Vyriausybės ar jos įgaliotos institucijos jam nustatytas pareigas ir teises veikiantis juridinis asmuo, paskirtas kelių rinkliavos rinkėju Lietuvos Respublikos Europos elektroninės kelių rinkliavos paslaugos teritorijoje, atsakingas už transporto priemonių, važiuojančių šioje teritorijoje, kelių rinkliavos rinkimą.\n\n13. Programos finansavimo lėšos – valstybės biudžeto lėšos, akcinės bendrovės Lietuvos automobilių kelių direkcijos pajamos iš kelių rinkliavos, kitų fizinių, juridinių asmenų, organizacijų, jų padalinių ir užsienio valstybių tikslinės lėšos, skirtos Programai finansuoti.\n\n14. Sąveikos sudedamoji dalis – nedalomas komponentas, komponentų grupė, mazgas ar sukomplektuotas blokas, kuris yra įtrauktas arba kurį ketinama įtraukti į Europos elektroninės kelių rinkliavos paslaugą ir nuo kurio tiesiogiai ar netiesiogiai priklauso šios paslaugos sąveikumas, įskaitant materialius ir nematerialius objektus, tokius kaip programinė įranga.\n\n15. Stacionarioji Kelių eismo taisyklių pažeidimų fiksavimo įranga – tam tikrose vietose nejudamai įtvirtinta įranga (greičio matuokliai, vaizdo kameros su duomenų perdavimo įranga ir kt.), skirta Kelių eismo taisyklių pažeidimams fiksuoti.\n\n16. Transporto priemonėje montuojama įranga – visuma aparatinės ir programinės įrangos, kuri teikiant kelių rinkliavos paslaugą naudojama duomenims rinkti, saugoti, tvarkyti ir gauti ar siųsti nuotoliniu būdu ir kuri yra sumontuota arba yra kaip atskiras prietaisas transporto priemonėje.\n\n17. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių transporto kodekse, Lietuvos Respublikos kelių įstatyme, Lietuvos Respublikos saugaus eismo automobilių keliais įstatyme ir Lietuvos Respublikos žemės ūkio, maisto ūkio ir kaimo plėtros įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Kelių rinkliava\n\n1. Transporto priemonių, nurodytų šio įstatymo 2 priede, valdytojai moka kelių rinkliavą už naudojimąsi Vyriausybės ar jos įgaliotos institucijos nustatytais valstybinės reikšmės keliais.\n\n2. Kelių rinkliavos dydžius, neviršydama šio įstatymo 2 priede nustatytų ribinių tarifų, kelių rinkliavos mokėjimo, administravimo ir priežiūros tvarką nustato Vyriausybė. Nustatyti kelių rinkliavos dydžiai turi būti proporcingi transporto priemonės taršos kiekiui ir keliais nuvažiuotam atstumui. Kai nustatomas kelių rinkliavos nesumokėjimo atvejis, taikoma bauda, kaip nustatyta Lietuvos Respublikos administracinių nusižengimų kodekse, ir 112 (vieno šimto dvylikos) eurų kelių rinkliavos mokestis už naudojimąsi mokamų kelių infrastruktūra.\n\n3. Kelių rinkliava už naudojimąsi keliais nemokama važiuojant:\n\n1) Vidaus reikalų ministerijos ir įstaigų prie šios ministerijos transporto priemonėmis ar jų junginiais, priskirtais kovinei, kovos-mokomajai, mokomajai, rikiuotės ir transportavimo grupėms;\n\n2) savivaldybių priešgaisrinės tarnybos transporto priemonėmis ar jų junginiais;\n\n3) specialiai neįgaliesiems vežti ir (ar) vairuoti pritaikytomis transporto priemonėmis ar jų junginiais;\n\n4) sveikatos priežiūros įstaigų greitosios medicinos pagalbos ir reanimacijos automobiliais;\n\n5) švietimo įstaigų ir (ar) savivaldybių institucijų kontroliuojamų įmonių specialiai mokiniams (vaikams) vežti pritaikytomis transporto priemonėmis (mokykliniais autobusais), taip pat užsienio šalyse, tarp jų ir Europos Sąjungos valstybėse narėse, įregistruotomis specialiai mokiniams (vaikams) vežti pritaikytomis transporto priemonėmis (mokykliniais autobusais);\n\n6) transporto priemonėmis ar jų junginiais, naudojamais valstybinės reikšmės keliams prižiūrėti;\n\n7) užsienio šalyse įregistruotomis transporto priemonėmis ar jų junginiais, kai jomis (jais) vykstama likviduoti stichinių nelaimių ar eismo įvykių padarinių, kai jomis (jais) vežamos labdaros ir humanitarinės pagalbos siuntos;\n\n8) krašto apsaugos sistemos ir užsienio valstybių ginkluotųjų pajėgų transporto priemonėmis ar jų junginiais;\n\n9) vietinio (miesto ir priemiestinio) reguliaraus susisiekimo maršrutais (nurodytais leidimuose) važiuojančiomis keleivinėmis transporto priemonėmis ar jų junginiais.\n\n4. Mažiausi kelių rinkliavos ribiniai tarifai taikomi:\n\n1) žemės ūkio veiklos subjektams, kurie atitinka šias sąlygas:\n\na) verčiasi žemės ūkio produktų gamyba;\n\nb) jų metinės pajamos iš žemės ūkio veiklos sudaro daugiau kaip 50 procentų visų gautų pajamų;\n\nc) kai veža sau priklausančius krovinius savo transporto priemonėmis ir turi elektroninį važtaraštį, kuriuo patvirtinama, kad krovinio siuntėjas, gavėjas ir vežėjas yra tas pats;\n\n2) tolimojo reguliaraus susisiekimo maršrutais važiuojančioms keleivinėms transporto priemonėms.\n\n5. Paskirtuoju kelių rinkliavos rinkėju, pagrindiniu kelių rinkliavos paslaugos teikėju Lietuvos Respublikos Europos elektroninės kelių rinkliavos paslaugos teritorijoje, taip pat už naujų Europos elektroninės kelių rinkliavos paslaugos teikėjų įregistravimą Lietuvos Respublikoje atsakingu subjektu Vyriausybės ar jos įgaliotos institucijos skiriamas juridinis asmuo, kuris patikėjimo teise valdo, naudoja valstybinės reikšmės kelius ir jais disponuoja.\n\n6. Kelių rinkliava mokama Elektroninės kelių rinkliavos informacinėje sistemoje. Kelių rinkliavos lėšos yra Vyriausybės ar jos įgaliotos institucijos paskirto juridinio asmens, kuris patikėjimo teise valdo, naudoja valstybinės reikšmės kelius ir jais disponuoja, pajamos. Šios lėšos naudojamos:\n\n1) mokamų valstybinės reikšmės kelių priežiūrai ir plėtrai;\n\n2) elektroninės kelių rinkliavos informacinės sistemos administravimui ir plėtrai;\n\n3) elektroninės kelių rinkliavos informacinei sistemai sukurti ir įdiegti skirtai paskolai, jeigu bus suteikta valstybės garantija, grąžinti ir palūkanoms mokėti;\n\n4) Europos elektroninės kelių rinkliavos paslaugos teikėjams registruoti ir jų atitikčiai nustatytiems reikalavimams vertinti.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 61 straipsniu",
      "content": "Papildyti Įstatymą 61 straipsniu:\n\n„61 straipsnis. Europos elektroninės kelių rinkliavos paslaugos teikėjams taikomi reikalavimai\n\n1. Lietuvos Respublikoje registruoti juridiniai asmenys, pateikę registracijos prašymą, Valstybinės reikšmės kelių eismo informacinėje sistemoje įregistruojami kaip Europos elektroninės kelių rinkliavos paslaugos teikėjai, jeigu jie atitinka šiuos reikalavimus:\n\n1) turi kokybės valdymo sistemos EN ISO 9001 „Kokybės vadybos sistemų sertifikavimas“ arba lygiavertį sertifikatą;\n\n2) turi techninę įrangą Europos elektroninės kelių rinkliavos paslaugai teikti ir Europos Bendrijos deklaraciją ar sertifikatą, kuriuo patvirtinama, kad sąveikos sudedamosios dalys atitinka specifikacijas;\n\n3) per pastaruosius 5 metus turi ne trumpesnę kaip 3 metų patirtį teikiant elektroninės rinkliavos paslaugas arba vykdant veiklą informacinių sistemų paslaugų, telekomunikacijų paslaugų, telematikos sistemų ir kitose susijusiose srityse;\n\n4) jiems nėra iškelta restruktūrizavimo ar bankroto byla, nėra inicijuotos ar pradėtos likvidavimo procedūros, jų turtas nėra valdomas teismo ar nemokumo administratoriaus, jų veikla nėra sustabdyta;\n\n5) atitinka finansinio pajėgumo kriterijus, nustatytus Vyriausybės ar jos įgaliotos įstaigos, institucijos ar organizacijos nustatyta tvarka;\n\n6) yra įvykdę įsipareigojimus, susijusius su mokesčių ir socialinio draudimo įmokų mokėjimu;\n\n7) jų vidutinės metinės pajamos iš visų veiklų per pastaruosius 3 finansinius metus iki Europos elektroninės kelių rinkliavos paslaugos teikėjo registracijos prašymo pateikimo dienos yra ne mažesnės kaip 0,7 koeficiento nuo juridiniam asmeniui reikalingų investicijų Europos elektroninės kelių rinkliavos paslaugai teikti;\n\n8) yra parengę visuotinį rizikos valdymo planą, kuris atitinka standartą ISO 31000:2018 „Rizikos valdymas“ arba lygiavertį standartą ir kuriame nurodomos rizikų, susijusių su elektroninių rinkliavų, taip pat Europos elektroninės kelių rinkliavos rinkimu, įvertinimo ir mažinimo priemonės;\n\n9) taiko informacijos (duomenų) saugumo valdymo politiką, užtikrindamas atitiktį 2016 m. balandžio 27 d. Europos Parlamento ir Tarybos reglamentui (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrajam duomenų apsaugos reglamentui);\n\n10) turi informacijos saugumo valdymo sistemos sertifikatą pagal standarto ISO/IEC 27001 „Informacinės technologijos. Saugumo metodai. Informacijos saugumo valdymo sistemos. Reikalavimai“ arba lygiaverčio standarto reikalavimus;\n\n11) turi aplinkos apsaugos vadybos sistemos sertifikatą pagal standartą LST EN ISO 14001 „Aplinkos apsaugos vadybos sistemos. Reikalavimai ir naudojimo gairės“ arba pagal 2009 m. lapkričio 25 d. Europos Parlamento ir Tarybos reglamentą (EB) Nr. 1221/2009 dėl organizacijų savanoriško Bendrijos aplinkosaugos vadybos ir audito sistemos (EMAS) taikymo, panaikinančio Reglamentą (EB) Nr. 761/2001 ir Komisijos sprendimus 2001/681/EB bei 2006/193/EB ar kitus lygiaverčius aplinkos apsaugos vadybos standartus;\n\n12) turi darbuotojų sveikatos ir saugos vadybos sertifikatą pagal standartą ISO 45001 „Darbuotojų sveikatos ir saugos vadybos sistemos. Reikalavimai ir taikymo nurodymai“ ar lygiaverčius standartus;\n\n13) atitinka 2022 m. balandžio 8 d. Tarybos reglamento (ES) 2022/576, kuriuo iš dalies keičiamas Reglamentas (ES) Nr. 833/2014 dėl ribojamųjų priemonių atsižvelgiant į Rusijos veiksmus, kuriais destabilizuojama padėtis Ukrainoje, 5k straipsnyje nustatytus reikalavimus;\n\n14) dėl juridinių asmenų ir asmenų, paskirtų vadovauti šiems juridiniams asmenims, per pastaruosius 5 metus nėra priimtas ir įsiteisėjęs teismo nuosprendis už dalyvavimą nusikalstamame susivienijime, jo organizavimą ar vadovavimą jam; kyšininkavimą, prekybą poveikiu, papirkimą; sukčiavimą, turto pasisavinimą, turto iššvaistymą, apgaulingą pareiškimą apie juridinio asmens veiklą, kredito, paskolos ar tikslinės paramos panaudojimą ne pagal paskirtį ar nustatytą tvarką, kreditinį sukčiavimą, neteisingų duomenų apie pajamas, pelną ar turtą pateikimą, deklaracijos, ataskaitos ar kito dokumento nepateikimą, apgaulingą apskaitos tvarkymą ar piktnaudžiavimą, kai šiomis nusikalstamomis veikomis kėsinamasi į Europos Sąjungos finansinius interesus, kaip apibrėžta Konvencijos dėl Europos Bendrijų finansinių interesų apsaugos, parengtos vadovaujantis Europos Sąjungos sutarties K.3 straipsniu, 1 straipsnyje; nusikalstamą bankrotą; teroristinį ar su teroristine veikla susijusį nusikaltimą; nusikalstamu būdu gauto turto legalizavimą; prekybą žmonėmis, vaiko pirkimą arba pardavimą;\n\n15) yra nepriekaištingos reputacijos, vadovaujantis Lietuvos Respublikos juridinių asmenų nemokumo įstatymo 120 straipsnio nuostatomis;\n\n16) nėra padarę rimto profesinio pažeidimo, dėl kurio būtų abejojama juridinio asmens sąžiningumu:\n\na) nėra padarę finansinės atskaitomybės ir audito teisės aktų pažeidimo arba nuo tokio pažeidimo padarymo dienos praėjo daugiau kaip vieni metai;\n\nb) atitinka minimalius patikimo mokesčių mokėtojo kriterijus, nustatytus Lietuvos Respublikos mokesčių administravimo įstatymo 401 straipsnio 1 dalyje;\n\nc) nėra padarę draudimo sudaryti draudžiamą susitarimą, įtvirtintą Lietuvos Respublikos konkurencijos įstatyme ar panašaus pobūdžio kitos valstybės teisės akte, pažeidimo arba nuo jo padarymo dienos praėjo daugiau kaip 3 metai;\n\n17) jie patys ir jų paslaugų subteikėjai ar partneriai nėra subjektai, dėl kurių įgyvendinamos tarptautinės sankcijos, atsižvelgiant į tai, kad Lietuvos Respublikos įstatymai numato tiesioginį draudimą sudaryti sandorius, kurių vykdymas prieštarauja Lietuvos Respublikoje įgyvendinamoms tarptautinėms sankcijoms. Juridiniai asmenys nėra registruoti, neturi filialo, sandorių, veiklos valstybėje, kuriai taikomos tarptautinės sankcijos, ar neplanuoja veiklos su valstybe, kuriai taikomos tarptautinės sankcijos, neturi santykių su jokiu fiziniu ar juridiniu asmeniu, registruotu, turinčiu nuolatinę buveinę ar filialą valstybėje, kuriai taikomos tarptautinės sankcijos. Juridiniai asmenys užtikrina, kad Europos elektroninės kelių rinkliavos paslaugai teikti naudojamos paslaugos arba prekės nėra ir nebus įsigyjamos iš teritorijų ir (ar) asmenų arba įmonių, kurioms taikomos tarptautinės sankcijos;\n\n18) nedalyvauja Konkurencijos įstatymo 5 straipsnyje nurodytuose draudžiamuose susitarimuose ir susitarimuose, pažeidžiančiuose šiame įstatyme nurodytus principus;\n\n19) teikdami paslaugas laikosi socialinės ir darbo teisės įsipareigojimų, nustatytų Europos Sąjungos teisėje, kolektyvinėje sutartyje ir Lietuvos Respublikos viešųjų pirkimų įstatymo 5 priede.\n\n2. Valstybinės reikšmės kelių eismo informacinėje sistemoje įregistruoti Europos elektroninės kelių rinkliavos paslaugos teikėjai:\n\n1) per 36 mėnesius po jų įregistravimo dienos turi sudaryti Europos elektroninės kelių rinkliavos paslaugos teikimo sutartis, apimančias visas Europos elektroninės kelių rinkliavos paslaugos teritorijas, esančias bent keturių Europos Sąjungos valstybių narių teritorijose; šie Europos elektroninės kelių rinkliavos paslaugos teikėjai turi sudaryti Europos elektroninės kelių rinkliavos paslaugos teikimo sutartis, apimančias visas Europos elektroninės kelių rinkliavos paslaugos teritorijas tam tikroje Europos Sąjungos valstybėje narėje, per 24 mėnesius nuo pirmosios sutarties, apimančios vieną ar kelias Europos elektroninės kelių rinkliavos paslaugos teritorijas, sudarymo toje Europos Sąjungos valstybėje narėje dienos;\n\n2) turi visada išlaikyti visų Europos elektroninės kelių rinkliavos paslaugos teritorijų, kuriose veikia jų sudarytos Europos elektroninės kelių rinkliavos paslaugos teikimo sutartys, aprėptį. Jeigu Europos elektroninės kelių rinkliavos paslaugos teikėjas negali išlaikyti Europos elektroninės kelių rinkliavos paslaugos teritorijos aprėpties dėl nuo paskirtojo kelių rinkliavos rinkėjo veiksmų priklausančių priežasčių, jis turi nedelsdamas, bet ne vėliau kaip per 5 dienas nuo priežasčių išnykimo atkurti tam tikros Europos elektroninės kelių rinkliavos paslaugos teritorijos aprėptį;\n\n3) interneto svetainėje turi skelbti informaciją apie Europos elektroninės kelių rinkliavos paslaugos teritorijų aprėptį ir visus su tuo susijusius pakeitimus, taip pat per vieną mėnesį nuo Europos elektroninės kelių rinkliavos paslaugos teikėjo registracijos dienos turi paskelbti bet kokio jų paslaugų teikimo kitose papildomose Europos elektroninės kelių rinkliavos paslaugos teritorijose planus, taip pat kasmet skelbti atnaujintus planus;\n\n4) turi viešai skelbti Europos elektroninės kelių rinkliavos paslaugos gavėjų atžvilgiu taikomą sutarčių sudarymo politiką;\n\n5) turi pateikti paskirtajam kelių rinkliavos rinkėjui informaciją, reikalingą šiam kelių rinkliavos rinkėjui siekiant apskaičiuoti ir taikyti kelių rinkliavą už Europos elektroninės kelių rinkliavos paslaugos gavėjų transporto priemones, ir pateikti visą informaciją, būtiną tam, kad paskirtasis kelių rinkliavos rinkėjas galėtų patikrinti, kaip Europos elektroninės kelių rinkliavos paslaugos teikėjai apskaičiuoja Europos elektroninės kelių rinkliavos paslaugos gavėjų transporto priemonėms taikomą kelių rinkliavą;\n\n6) turi užtikrinti, kad Europos elektroninės kelių rinkliavos paslaugos teikėjo rizikos valdymo plano auditas būtų atliekamas ne rečiau kaip kas 2 metus.\n\n3. Valstybinės reikšmės kelių eismo informacinėje sistemoje įregistruoti Europos elektroninės kelių rinkliavos paslaugos teikėjai, norintys teikti šią paslaugą Lietuvos Respublikos teritorijoje, turi suderinti elektronines sąsajas ir sąveikas susisiekimo ministro nustatyta tvarka ir sudaryti sutartį su paskirtuoju kelių rinkliavos rinkėju.\n\n4. Valstybinės reikšmės kelių eismo informacinėje sistemoje įregistruoti Europos elektroninės kelių rinkliavos paslaugos teikėjai ir Lietuvos Respublikos Europos elektroninės kelių rinkliavos paslaugos teritorijoje paslaugas teikiantys Europos elektroninės kelių rinkliavos paslaugos teikėjai turi teikti Europos elektroninės kelių rinkliavos paslaugas Europos elektroninės kelių rinkliavos paslaugos gavėjams naudojant transporto priemonėje montuojamą įrangą.\n\n5. Europos elektroninės kelių rinkliavos paslaugos teikėjai, teikiantys šią paslaugą Lietuvos Respublikos Europos elektroninės kelių rinkliavos paslaugos teritorijoje:\n\n1) turi tvarkyti pripažintos negaliojančia transporto priemonėje montuojamos įrangos, įtrauktos į jų Europos elektroninės kelių rinkliavos paslaugos teikimo sutartis su Europos elektroninės kelių rinkliavos paslaugos gavėjais, sąrašus; tokie sąrašai turi būti tvarkomi laikantis 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrojo duomenų apsaugos reglamento) reikalavimų;\n\n2) turi bendradarbiauti su paskirtuoju kelių rinkliavos rinkėju siekdami nustatyti įtariamus pažeidėjus. Jeigu įtariama, kad kelių rinkliava nėra sumokėta, paskirtasis kelių rinkliavos rinkėjas iš Europos elektroninės kelių rinkliavos paslaugos teikėjo gali gauti duomenis apie transporto priemonę, susijusią su šiuo įtariamu kelių rinkliavos nesumokėjimu, ir duomenis apie tos transporto priemonės savininką ar valdytoją, kuris yra šio Europos elektroninės kelių rinkliavos paslaugos teikėjo klientas. Šiuos duomenis Europos elektroninės kelių rinkliavos paslaugos teikėjas turi pateikti nedelsdamas, bet ne vėliau kaip per 2 darbo dienas.\n\n6. Europos elektroninės kelių rinkliavos paslaugos teikėjas ne vėliau kaip per 2 darbo dienas nuo prašymo dėl informacijos pateikimo gavimo dienos turi pateikti už Lietuvos Respublikos Europos elektroninės kelių rinkliavos paslaugos teritoriją atsakingam paskirtajam kelių rinkliavos rinkėjui prašomą informaciją ir duomenis, susijusius su visomis Europos elektroninės kelių rinkliavos paslaugos teikėjo klientams nuosavybės teise priklausančiomis ar jų valdomomis transporto priemonėmis, tam tikru laikotarpiu vairuotomis Lietuvos Respublikos Europos elektroninės kelių rinkliavos paslaugos teritorijoje, už kurią yra atsakingas paskirtasis kelių rinkliavos rinkėjas, taip pat duomenis, susijusius su tų transporto priemonių savininkais ar valdytojais, su sąlyga, kad paskirtajam kelių rinkliavos rinkėjui reikia šių duomenų, kad įvykdytų savo pareigas Valstybinės mokesčių inspekcijos prie Lietuvos Respublikos finansų ministerijos atžvilgiu.\n\n7. Valstybinės reikšmės kelių eismo informacinėje sistemoje įregistruotų Europos elektroninės kelių rinkliavos paslaugos teikėjų atitikties šio straipsnio 1, 2, 4, 5 ir 6 dalyse nustatytiems reikalavimams vertinimas ir stebėsena vykdoma Vyriausybės arba jos įgaliotos institucijos nustatyta tvarka.\n\n8. Europos elektroninės kelių rinkliavos paslaugos teikėjai išregistruojami iš Valstybinės reikšmės kelių eismo informacinės sistemos, kai tenkinama viena iš šių sąlygų:\n\n1) yra gautas Europos elektroninės kelių rinkliavos paslaugos teikėjo prašymas;\n\n2) Europos elektroninės kelių rinkliavos paslaugos teikėjas nebeatitinka šio straipsnio 1, 2, 4, 5 ir 6 dalyse nustatytų registravimo ir veiklos vykdymo sąlygų ir nustatytos neatitikties nepašalina per 2 mėnesius nuo jo informavimo apie šią neatitiktį dienos.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "1. Pakeisti 9 straipsnio 1 dalies 20 punktą ir jį išdėstyti taip:\n\n„20) mokesčiams už Lietuvos Respublikoje įregistruotas krovinines transporto priemones, už naudojimąsi keliais važiuojant didžiagabaritėmis ir (ar) sunkiasvorėmis transporto priemonėmis, už eismo ribojimą administruoti ir jų surinkimo priežiūrai atlikti;“.\n\n2. Pakeisti 9 straipsnio 1 dalies 24 punktą ir jį išdėstyti taip:\n\n„24) Lietuvos transporto saugos administracijos veiklai, apimančiai eismo dalyvių švietimą eismo saugumo srityje, viešojo transporto informacijai apdoroti, viešojo transporto kelionių duomenų ir transporto įvykių informacinėms sistemoms palaikyti ir tobulinti;“.\n\n3. Papildyti 9 straipsnio 1 dalį nauju 27 punktu:\n\n„27) akcinės bendrovės „Kelių priežiūra“ atliekamai valstybinės reikšmės kelių tinklo priežiūrai;“.\n\n4. Buvusį 9 straipsnio 1 dalies 27 punktą laikyti 28 punktu.\n\n5. Pakeisti 9 straipsnio 3 dalį ir ją išdėstyti taip:\n\n„3. Vyriausybė nustato Programos finansavimo lėšų naudojimo tvarką. Programos finansavimo lėšų naudojimo tvarką įgyvendina akcinė bendrovė Lietuvos automobilių kelių direkcija. Programos finansavimo lėšų naudojimo šio straipsnio 1 dalyje nurodytoms kelių reikmėms atliekant viešuosius pirkimus priežiūrą atlieka CPVA. Šio įstatymo įgyvendinimą prižiūri Susisiekimo ministerija.“\n\n6. Pakeisti 9 straipsnio 4 dalį ir ją išdėstyti taip:\n\n„4. Programos finansavimo lėšos naudojamos pagal per vieną mėnesį nuo valstybės biudžeto patvirtinimo Vyriausybės patvirtintą 3 metų Programos finansavimo lėšų naudojimo sąmatą, kuri rengiama vadovaujantis Susisiekimo ministerijos strateginiu veiklos planu. Iki 3 metų Programos finansavimo lėšų naudojimo sąmatos laikotarpio pirmųjų metų pabaigos akcinė bendrovė Lietuvos automobilių kelių direkcija ir savivaldybių institucijos gali pasirašyti sutarčių dėl antraisiais ir trečiaisiais metais planuojamo šio straipsnio 1 ir 2 dalyse numatytų veiklų finansavimo ne didesnei kaip 80 procentų atitinkamų metų Programos finansavimo lėšų sumai. 3 metų Programos finansavimo lėšų naudojimo sąmata sudaroma ir vykdoma Vyriausybės nustatyta tvarka.“\n\n7. Pakeisti 9 straipsnio 6 dalies nuostatą iki dvitaškio ir ją išdėstyti taip:\n\n„6. 3 metų Programos finansavimo lėšų naudojimo sąmatoje šio straipsnio 2 dalyje nustatytoms veikloms, taip pat skoloms (jeigu jų yra) sumokėti ir išlaidoms kompensuoti, kai deklaruojamos patirtos ir apmokėtos išlaidos už praėjusiais finansiniais metais atliktus darbus ir suteiktas paslaugas, kurių vertė neviršijo praėjusiais finansiniais metais planuotų asignavimų, numatoma 33 procentai Programos finansavimo lėšų, iš kurių iki 9 procentų Vyriausybės nustatyta tvarka paskirstoma atrinktiems valstybei svarbiems vietinės reikšmės kelių objektams finansuoti, likusi dalis, ne mažiau kaip 91 procentas, akcinės bendrovės Lietuvos automobilių kelių direkcijos paskirstoma taip:“.\n\n8. Pakeisti 9 straipsnio 9 dalies 4 punktą ir jį išdėstyti taip:\n\n„4) tolimojo, vietinio (miesto) reguliaraus susisiekimo autobusų, dviračių, autocisternų, kuriomis vežami degalai į Kuršių neriją, ir transporto priemonių, kuriomis gabenamas biokuras į Kuršių neriją;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo 2 priedo pakeitimas",
      "content": "Pakeisti Įstatymo 2 priedą ir jį išdėstyti taip:\n\n„Lietuvos Respublikos\nkelių priežiūros ir plėtros programos\nfinansavimo įstatymo\n2 priedas\n\nKELIŲ RINKLIAVOS RIBINIAI TARIFAI\n\nEil. Nr.\nTransporto priemonės tipas, kategorija, klasė ir grupė, emisijos klasė, didžiausioji leidžiamoji masė\nRibiniai tarifai už nuvažiuotą kilometrą, eurais\n\n1.\nAutobusai\nM2 nuo EURO 0 iki VI ir mažiau taršios transporto priemonės\ntransporto priemonė, kuri turi daugiau kaip 8 sėdimąsias vietas keleiviams ir vieną sėdimąją vietą vairuotojui ir kurios didžiausioji leidžiamoji masė ne didesnė kaip 5 t\n0,035–0,07\n\nM3 A B nuo EURO 0 iki VI ir mažiau taršios transporto priemonės\ntransporto priemonė, kuri turi daugiau kaip 8, bet ne daugiau kaip 22 sėdimąsias vietas keleiviams ir vieną sėdimąją vietą vairuotojui ir kurios didžiausioji leidžiamoji masė didesnė kaip 5 t\n0,035–0,07\n\nM3 I–III nuo EURO 0 iki VI ir mažiau taršios transporto priemonės\ntransporto priemonė, kurioje telpa daugiau kaip 22 keleiviai, neįskaitant vairuotojo\n0,035–0,07\n\n2.\nKrovininės transporto priemonės\nN1  nuo EURO 0 iki VI ir mažiau taršios transporto priemonės\niki 3,5 t (įskaitytinai)\n0,035–0,07\n\nN2  nuo EURO 0 iki VI ir mažiau taršios transporto priemonės\nnuo 3,5 t iki 12 t (įskaitytinai)\n0,05–0,10\n\nN3  nuo EURO 0 iki VI ir mažiau taršios transporto priemonės\nnuo 12 t didžiausiosios leidžiamosios masės\n0,08–0,16\n\nPastaba. Didžiausioji leidžiamoji masė nurodyta pagal Lietuvos Respublikos saugaus eismo automobilių keliais įstatymą.\n–––––––––––––––––––––––“."
    },
    {
      "provision_ref": "art6",
      "section": "6",
      "title": "6 straipsnis. Įstatymo 5 priedo pakeitimas",
      "content": "Pakeisti Įstatymo 5 priedą ir jį išdėstyti taip:\n\n„Lietuvos Respublikos\nkelių priežiūros ir plėtros programos\nfinansavimo įstatymo\n5 priedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1996 m. liepos 25 d. Tarybos direktyva 96/53/EB, nustatanti tam tikrų Bendrijoje nacionaliniam ir tarptautiniam vežimui naudojamų kelių transporto priemonių didžiausius leistinus matmenis ir tarptautiniam vežimui naudojamų kelių transporto priemonių didžiausią leistiną masę, su paskutiniais pakeitimais, padarytais 2019 m. birželio 20 d. Europos Parlamento ir Tarybos reglamentu (ES) 2019/1242.\n\n2. 1999 m. birželio 17 d. Europos Parlamento ir Tarybos direktyva 1999/62/EB dėl sunkiasvorių krovininių transporto priemonių apmokestinimo už naudojimąsi tam tikra infrastruktūra su paskutiniais pakeitimais, padarytais 2022 m. vasario 24 d. Europos Parlamento ir Tarybos direktyva (ES) 2022/362.\n\n3. 2019 m. kovo 19 d. Europos Parlamento ir Tarybos direktyva (ES) 2019/520 dėl elektroninių kelių rinkliavos sistemų sąveikumo, kuria sudaromos palankesnės sąlygos tarpvalstybiniu lygmeniu keistis informacija apie kelių rinkliavų nesumokėjimo atvejus Sąjungoje.\n\n–––––––––––––––––––––––“."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 4 straipsnio 1, 2, 3, 4, 5, 6, 7, 8 dalis ir šio straipsnio 3 ir 4 dalis, įsigalioja 2024 m. liepos 1 d.\n\n2. Šio įstatymo 4 straipsnio 1, 2, 3, 4, 5, 6, 7 ir 8 dalys įsigalioja 2023 m. sausio 3 d.\n\n3. Iki 2024 m. sausio 1 d. Lietuvos Respublikos Vyriausybė ar jos įgaliota institucija priima šio įstatymo įgyvendinamuosius teisės aktus.\n\n4. Elektroninės kelių rinkliavos informacinės sistemos sukūrimo ir įdiegimo finansavimui užtikrinti valstybės įmonei Lietuvos automobilių kelių direkcijai Vyriausybė suteikia valstybės garantiją dėl ne didesnės kaip 90 milijonų eurų paskolos. Valstybės įmonę Lietuvos automobilių kelių direkciją pertvarkius į akcinę bendrovę, šias teises ir pareigas perima akcinė bendrovė Lietuvos automobilių kelių direkcija.\n\n5. Elektroninės kelių rinkliavos informacinės sistemos metinės administravimo išlaidos neturi viršyti 10 procentų gautų metinių kelių rinkliavos pajamų, išskyrus išlaidas Europos elektroninės kelių rinkliavos paslaugos teikėjams registruoti ir jų atitikties nustatytiems reikalavimams vertinimui finansuoti.\n\n6. Iki šio įstatymo įsigaliojimo dienos išduoti kelių naudotojo mokesčio sumokėjimą patvirtinantys dokumentai galioja Vyriausybės nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_f9878851c03b4361886529b37283981d_end"
    }
  ],
  "definitions": [
    {
      "term": "Elektroninė kelių rinkliava",
      "definition": "kelių rinkliava, apskaičiuojama pagal automatiškai nustatomą transporto priemonės buvimo vietą.",
      "source_provision": "art1"
    },
    {
      "term": "Elektroninės kelių rinkliavos informacinė sistema",
      "definition": "informacinė sistema, kurioje registruojama kelių naudotojų mokėtina elektroninė kelių rinkliava.",
      "source_provision": "art1"
    },
    {
      "term": "Europos elektroninės kelių rinkliavos paslauga",
      "definition": "kelių rinkliavos paslauga, kurią Europos elektroninės kelių rinkliavos paslaugos teikėjas pagal sutartį teikia Europos elektroninės kelių rinkliavos paslaugos gavėjui vienoje ar daugiau Europos elektroninės kelių rinkliavos paslaugos teritorijų.",
      "source_provision": "art1"
    },
    {
      "term": "Europos elektroninės kelių rinkliavos paslaugos gavėjas",
      "definition": "kelių naudotojas, sudaręs su Europos elektroninės kelių rinkliavos paslaugos teikėju naudojimosi Europos elektroninės kelių rinkliavos paslauga sutartį.",
      "source_provision": "art1"
    },
    {
      "term": "Europos elektroninės kelių rinkliavos paslaugos teikėjas",
      "definition": "subjektas, kuris pagal naudojimosi Europos elektroninės kelių rinkliavos paslauga sutartį sudaro sąlygas Europos elektroninės kelių rinkliavos paslaugos gavėjui naudotis šia paslauga, perveda kelių rinkliavas jų rinkėjui ir yra įregistruotas savo įsisteigimo valstybėje narėje.",
      "source_provision": "art1"
    },
    {
      "term": "Europos elektroninės kelių rinkliavos paslaugos teritorija",
      "definition": "kelių tinklas, už važiavimą ar naudojimąsi kurio keliais mokamos kelių rinkliavos naudojant Elektroninės kelių rinkliavos informacinę sistemą.",
      "source_provision": "art1"
    },
    {
      "term": "Kelių naudotojas",
      "definition": "transporto priemonės valdytojas, besinaudojantis keliais.",
      "source_provision": "art1"
    },
    {
      "term": "Kelių rinkliava",
      "definition": "rinkliava, kelių naudotojo mokama pagal transporto priemonės tipą ir išmetamųjų teršalų kiekio „Euro“ standartus už transporto priemone nuvažiuotą atstumą Lietuvos Respublikos Vyriausybės ar jos įgaliotos institucijos nustatytais valstybinės reikšmės keliais.",
      "source_provision": "art1"
    },
    {
      "term": "Kelių rinkliavos paslauga",
      "definition": "paslauga, kuria kelių naudotojui, sudariusiam vieną sutartį su Europos elektroninės kelių rinkliavos paslaugos teikėju ar pagrindiniu kelių rinkliavos paslaugos teikėju, suteikiama galimybė transporto priemonę naudoti vienoje ar daugiau Europos elektroninės kelių rinkliavos paslaugos teritorijų ir kuri apima:\n\n1) individualizuotos transporto priemonėje montuojamos įrangos, kai ši įranga, atsižvelgiant į taikomą technologiją, naudojama Europos elektroninės kelių rinkliavos paslaugai teikti, teikimą kelių naudotojui ir jos funkcijų palaikymą;\n\n2) sutarties su kelių naudotoju sudarymą, kelių rinkliavos rinkimą iš kelių naudotojo ir sumokėjimą paskirtajam kelių rinkliavos rinkėjui;\n\n3) kelių rinkliavos sistemų saugumo ir privatumo politikos įgyvendinimą ir jos laikymąsi.",
      "source_provision": "art1"
    },
    {
      "term": "Lietuvos Respublikos Europos elektroninės kelių rinkliavos paslaugos teritorija",
      "definition": "Vyriausybės ar jos įgaliotos institucijos nustatytas valstybinės reikšmės kelių tinklas, už važiavimą ar naudojimąsi kurio keliais mokamos kelių rinkliavos naudojant Elektroninės kelių rinkliavos informacinę sistemą.",
      "source_provision": "art1"
    },
    {
      "term": "Pagrindinis kelių rinkliavos paslaugos teikėjas",
      "definition": "pagal Vyriausybės ar jos įgaliotos institucijos nustatytas pareigas ir teises veikiantis kelių rinkliavos paslaugos teikėjas, turintis pareigą visiems suinteresuotiems kelių naudotojams teikti kelių rinkliavos paslaugą Lietuvos Respublikos teritorijoje ir teisę į atlygį už šios paslaugos teikimą.",
      "source_provision": "art1"
    },
    {
      "term": "Paskirtasis kelių rinkliavos rinkėjas",
      "definition": "pagal Vyriausybės ar jos įgaliotos institucijos jam nustatytas pareigas ir teises veikiantis juridinis asmuo, paskirtas kelių rinkliavos rinkėju Lietuvos Respublikos Europos elektroninės kelių rinkliavos paslaugos teritorijoje, atsakingas už transporto priemonių, važiuojančių šioje teritorijoje, kelių rinkliavos rinkimą.",
      "source_provision": "art1"
    },
    {
      "term": "Programos finansavimo lėšos",
      "definition": "valstybės biudžeto lėšos, akcinės bendrovės Lietuvos automobilių kelių direkcijos pajamos iš kelių rinkliavos, kitų fizinių, juridinių asmenų, organizacijų, jų padalinių ir užsienio valstybių tikslinės lėšos, skirtos Programai finansuoti.",
      "source_provision": "art1"
    },
    {
      "term": "Sąveikos sudedamoji dalis",
      "definition": "nedalomas komponentas, komponentų grupė, mazgas ar sukomplektuotas blokas, kuris yra įtrauktas arba kurį ketinama įtraukti į Europos elektroninės kelių rinkliavos paslaugą ir nuo kurio tiesiogiai ar netiesiogiai priklauso šios paslaugos sąveikumas, įskaitant materialius ir nematerialius objektus, tokius kaip programinė įranga.",
      "source_provision": "art1"
    },
    {
      "term": "Stacionarioji Kelių eismo taisyklių pažeidimų fiksavimo įranga",
      "definition": "tam tikrose vietose nejudamai įtvirtinta įranga (greičio matuokliai, vaizdo kameros su duomenų perdavimo įranga ir kt.), skirta Kelių eismo taisyklių pažeidimams fiksuoti.",
      "source_provision": "art1"
    },
    {
      "term": "Transporto priemonėje montuojama įranga",
      "definition": "visuma aparatinės ir programinės įrangos, kuri teikiant kelių rinkliavos paslaugą naudojama duomenims rinkti, saugoti, tvarkyti ir gauti ar siųsti nuotoliniu būdu ir kuri yra sumontuota arba yra kaip atskiras prietaisas transporto priemonėje.\n\n17. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių transporto kodekse, Lietuvos Respublikos kelių įstatyme, Lietuvos Respublikos saugaus eismo automobilių keliais įstatyme ir Lietuvos Respublikos žemės ūkio, maisto ūkio ir kaimo plėtros įstatyme.“",
      "source_provision": "art1"
    }
  ]
}
