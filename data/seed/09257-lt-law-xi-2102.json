{
  "id": "lt-law-xi-2102",
  "type": "statute",
  "title": "Lietuvos Respublikos tabako kontrolės įstatymo 2, 4, 5, 6, 8, 9-1, 11, 12, 14, 15, 17, 18, 25, 26 straipsnių pakeitimo ir papildymo, IV skyriaus pavadinimo pakeitimo įstatymas",
  "short_name": "XI-2102",
  "status": "in_force",
  "issued_date": "2012-06-21",
  "in_force_date": "2012-09-01",
  "url": "https://e-tar.lt/portal/lt/legalAct/TAR.843A50E6618E",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti ir papildyti 2 straipsnį ir jį išdėstyti taip:\n\n„2 straipsnis. Pagrindinės šio Įstatymo sąvokos\n\n1. Dervos – grynas bevandenis nikotino neturintis dūmų kondensatas.\n\n2. Europos ekonominės erdvės susitarimo dalyvė – Europos Sąjungos valstybė narė ar Europos laisvosios prekybos asociacijos (ELPA) valstybė, išskyrus Šveicarijos Konfederaciją.\n\n3. Nikotinas – alkaloidas, randamas tabake.\n\n4. Oraliniam vartojimui skirtas tabakas – visi vartojimui per burną skirti tabako gaminiai, išskyrus rūkyti skirtus tabako gaminius, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.\n\n5. Paslėpta tabako gaminių reklama – bet kokia forma ir bet kokiomis priemonėmis skleidžiama informacija apie tabako gaminius, tabako gaminių gamintojus, importuotojus ar pardavėjus, jų firmos vardą (pavadinimą), prekės ženklą ar veiklą tokia forma, kuri gali suklaidinti reklamos vartotojus dėl šios informacijos pateikimo tikrojo tikslo. Visais atvejais paslėpta reklama laikomas toks informacijos pateikimas, kai už jį apmokama ar kitaip atsilyginama.\n\n6. Paviljonas – Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.\n\n7. Rėmimas – finansinė ar bet kokios kitos formos parama renginiui, veiklai ar asmeniui, skatinanti įsigyti ir (ar) vartoti tabako gaminius.\n\n8. Socialinė reklama – socialinės gerovės, t. y. sveikos gyvensenos, sveikatos stiprinimo, ligų ir žalingų sveikatai įpročių profilaktikos propagavimas bet kokiomis reklamos formomis ir priemonėmis.\n\n9. Sudedamoji dalis – bet kokia medžiaga arba bet kokia kita sudedamoji dalis, išskyrus tabako lapus ir kitas natūralias ar neapdorotas tabako augalo dalis, naudojama tabako gaminiui gaminti ar ruošti ir išliekanti galutiniame gaminyje net ir pakitus formai, įskaitant popierių, filtrą, dažiklius ir rišiklius.\n\n10. Švietimo įstaigos – ikimokyklinio ugdymo įstaigos, bendrojo ugdymo, aukštesniosios ir aukštosios mokyklos, profesinio mokymo įstaigos, vaikų papildomo ugdymo įstaigos: meno, sporto, kalbų, technikos, kitokio profilio mokyklos, taip pat vaikų vasaros stovyklos.\n\n11. Tabakas – bulvinių šeimos tabako (Nicotiana) genties augalai (paprastasis tabakas (Nicotiana tabacum), kaimiškasis tabakas (Nicotiana rustica) ir kiti), genetiškai modifikuoti ar nemodifikuoti, jų lapai ir kitos dalys.\n\n12. Tabako ir jo gaminių kontrolė – šiame Įstatyme ir kituose teisės aktuose nustatytų tabako ir jo gaminių vartojimo, gamybos, įvežimo, importo, prekybos, reklamos, įsigijimo, įsigijimo ir (ar) vartojimo skatinimo, rėmimo valstybinio reglamentavimo priemonių, skirtų tabako gaminių vartojimui, taip pat jų vartojimo neigiamiems padariniams sveikatai ir ūkiui mažinti, visuma.\n\n13. Tabako gaminiai – rūkyti, uostyti, čiulpti ar kramtyti skirti gaminiai, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.\n\n14. Tabako gaminių importas – tabako gaminių įvežimas į Lietuvos Respubliką iš kitų valstybių, išskyrus Europos ekonominės erdvės susitarimo dalyves ir Turkiją.\n\n15. Tabako gaminių įsigijimo ir (ar) vartojimo skatinimas – informavimo ir įtikinėjimo veiksmai, įskaitant specialius renginius, akcijas, nuolaidas, dovanas ir panašiai, skatinantys apsispręsti įsigyti ir (ar) vartoti tabako gaminius.\n\n16. Tabako gaminių įvežimas – tabako gaminių įvežimas į Lietuvos Respubliką (išskyrus fizinių asmenų įvežamus) iš Europos ekonominės erdvės susitarimo dalyvių ir Turkijos.\n\n17. Tabako gaminių prekybos vieta – parduotuvių, kioskų, paviljonų, restoranų, kavinių, barų, bufetų ar kitos patalpos ir automobilinės parduotuvės, kuriose tabako gaminiai parduodami vartotojui (kai pirkėjai aptarnaujami lauko sąlygomis, tabako gaminių prekybos vieta laikoma kasos aparato įrengimo vieta), ir patalpos, kuriose vyksta tabako gaminių didmeninė prekyba.\n\n18. Tabako gaminių reklama – bet kokia forma ir bet kokiomis priemonėmis skleidžiama informacija apie tabako gaminius, tiesiogiai ar netiesiogiai skatinanti įsigyti ir (ar) vartoti tabako gaminius.\n\n19. Užsienio juridinis asmuo – Europos ekonominės erdvės susitarimo dalyvėje, išskyrus Lietuvos Respubliką, ar kitoje užsienio valstybėje įsteigtas juridinis asmuo ar kita organizacija.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 3 dalies pakeitimas",
      "content": "4 straipsnio 3 dalyje vietoj žodžio „valstybių“ įrašyti žodžius „susitarimo dalyvių“, po žodžio „patvirtintose“ įrašyti žodį „(akredituotose)“ ir šią dalį išdėstyti taip:\n\n„3. Sveikatos apsaugos ministerija, taip pat institucija, Lietuvos Respublikos Vyriausybės įgaliota prižiūrėti, kaip laikomasi tabako gaminių sudėties ir kokybės reikalavimų, turi teisę iš tabako gaminių gamintojų ar importuotojų reikalauti atlikti papildomus bandymus tam, kad būtų nustatyti šio straipsnio 2 dalyje nenurodytų tabako gaminiuose esančių ar iš jų išsiskiriančių medžiagų kiekis ir įvertintas jų poveikis sveikatai, ypač jei šios medžiagos pasižymi priklausomybę lemiančiu poveikiu. Papildomai bandomi kiekvieno pavadinimo, prekės ženklo, rūšies tabako gaminiai. Šie bandymai turi būti atlikti Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) laboratorijose. Šioje dalyje nurodytų bandymų rezultatai kasmet pateikiami Sveikatos apsaugos ministerijai šios nustatyta tvarka. Sveikatos apsaugos ministerija gali nustatyti kitokį bandymų rezultatų pateikimo dažnumą, jei tabako gaminių sudėtis nesikeičia per šios ministerijos nustatytą laikotarpį. Tačiau jei tabako gaminio sudėtis pasikeičia, tabako gaminių gamintojai ar importuotojai privalo pranešti apie tai Sveikatos apsaugos ministerijai.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 1 dalies pakeitimas",
      "content": "5 straipsnio 1 dalyje vietoj žodžio „valstybių“ įrašyti žodžius „susitarimo dalyvių“, po žodžio „patvirtintose“ įrašyti žodį „(akredituotose)“, vietoj žodžių „įmonės gamintojos“ įrašyti žodžius „tabako gaminių gamintojo“ ir šią dalį išdėstyti taip:\n\n„1. Kad tabako gaminiai atitinka teisės aktų nustatytus reikalavimus, įskaitant reikalavimus dėl dervų, nikotino ir anglies monoksido kiekio cigaretėse, turi būti patvirtinta Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) bandymų laboratorijose atliktų bandymų pagrindu tabako gaminių gamintojo išduotais tabako gaminių atitiktį patvirtinančiais dokumentais.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Bandymų laboratorijos ir metodai\n\n1. Dervų, nikotino, anglies monoksido kiekio cigaretėse bandymai atliekami Europos ekonominės erdvės susitarimo dalyvių ar Turkijos kompetentingų institucijų patvirtintose (akredituotose) laboratorijose.\n\n2. Šio straipsnio 1 dalyje nurodytos laboratorijos, nustatydamos dervų, nikotino ir anglies monoksido kiekį cigaretėse, privalo taikyti Lietuvos standartuose, perimančiuose ISO standartus (dėl dervų kiekio – ISO 4387, dėl nikotino kiekio – ISO 10315, dėl anglies monoksido kiekio – ISO 8454, o tikrindamos ant tabako gaminių pakuočių nurodytų dervų, nikotino ir anglies monoksido kiekių tikslumą – ISO 8243), nustatytus metodus.\n\n3. Sveikatos apsaugos ministerija praneša Europos Bendrijų Komisijai šio straipsnio 1 dalyje nurodytų laboratorijų Lietuvos Respublikoje sąrašą, kriterijus ir taikytus stebėsenos (monitoringo) metodus, kuriais vadovaujantis laboratorijos buvo patvirtintos (akredituotos) bandymams atlikti, taip pat su tuo susijusius pasikeitimus.“"
    },
    {
      "provision_ref": "art5",
      "section": "5",
      "title": "5 straipsnis. 8 straipsnio 3, 4 ir 5 dalių pakeitimas",
      "content": "1. 8 straipsnio 3 dalyje vietoj žodžių „prekybos tabako gaminiais“ įrašyti žodžius „tabako gaminių prekybos“ ir šią dalį išdėstyti taip:\n\n„3. Užrašai „mažai dervų“, „lengvos“, „ypač lengvos“, „švelnios“, bet kokie kiti užrašai, prekių ženklai, piešiniai, vaizdai ar kiti ženklai, pavadinimai, teigiantys arba darantys įspūdį, kad konkretus tabako gaminys yra mažiau kenksmingas už kitus, ant tabako gaminių pakuočių draudžiami. Tokią informaciją taip pat draudžiama pateikti tabako gaminių prekybos vietose, įskaitant įrangą, skirtą tabako gaminiams išdėstyti, taip pat kartu su tabako gaminiais ar jų pakuotėmis pateikiamuose informaciniuose lapeliuose, lankstinukuose, skrajutėse ar bet kokiomis kitomis informacijos pateikimo priemonėmis.“\n\n2. Pakeisti 8 straipsnio 4 dalį ir ją išdėstyti taip:\n\n„4. Ant kiekvieno tabako gaminių pakelio (pakuotės) turi būti nurodytas partijos, kuriai priklauso tabako gaminys, numeris ar jo atitikmuo, pagal kurį būtų galima nustatyti (identifikuoti) tabako gaminį ir jo pagaminimo vietą ir laiką. Jeigu partijos numeris ar jo atitikmuo yra užkoduoti ir neįmanoma nustatyti tabako gaminių pagaminimo vietos ir (ar) laiko, tabako gaminių gamintojai, importuotojai ir įvežėjai privalo kontroliuojančioms institucijoms pateikti šių kodų iššifravimą.“\n\n3. 8 straipsnio 5 dalyje išbraukti žodį „per“, vietoj žodžio „įmones“ įrašyti žodį „vietose“ ir šią dalį išdėstyti taip:\n\n„5. Tabako gaminių gamintojai, ženklindami tabako gaminius, be kitos teisės aktuose nustatytos informacijos, ant kiekvieno vartotojui parduoti skirto tabako gaminių pakelio (pakuotės), taip pat bet kokios išorinės tabako gaminių pakuotės, kurioje supakuoti tabako gaminiai gali būti parduodami vartotojui mažmeninės prekybos vietose, Lietuvos Respublikos valstybine kalba privalo pateikti įspėjamuosius užrašus apie tabako gaminių kenksmingą poveikį sveikatai, o ženklindami cigaretes – nurodyti ir dervų, nikotino bei anglies monoksido kiekius cigaretėse.“"
    },
    {
      "provision_ref": "art6",
      "section": "6",
      "title": "6 straipsnis. 91 straipsnio 2 dalies pakeitimas",
      "content": "Pakeisti 91 straipsnio 2 dalį ir ją išdėstyti taip:\n\n„2. Lietuvos Respublikoje įsteigti juridiniai asmenys ir užsienio juridinių asmenų filialai, turintys licenciją verstis didmenine prekyba tabako gaminiais, kas ketvirtį iki kito ketvirčio pirmo mėnesio 10 dienos Lietuvos Respublikos Vyriausybės įgaliotos institucijos nustatyta tvarka privalo pateikti Narkotikų, tabako ir alkoholio kontrolės departamentui tabako gaminių realizavimo per ketvirtį ataskaitą.“"
    },
    {
      "provision_ref": "art7",
      "section": "7",
      "title": "7 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Licencijų išdavimas, atsisakymas išduoti licenciją, licencijos galiojimo sustabdymas, licencijos galiojimo panaikinimas\n\n1. Licencijos verstis šio Įstatymo 10 straipsnio 1 dalyje nurodytų rūšių veikla gali būti išduodamos Lietuvos Respublikoje įsteigtiems juridiniams asmenims ir užsienio juridinių asmenų filialams, o licencija verstis tabako auginimu – ir Lietuvos Respublikoje ūkininko ūkius įregistravusiems ūkininkams (toliau – ūkininkas).\n\n2. Licencijas verstis tabako auginimu, tabako gaminių gamyba ir didmenine prekyba tabako gaminiais, vadovaudamasis Lietuvos Respublikos Vyriausybės patvirtintomis licencijavimo taisyklėmis, išduoda, apie galimą licencijos galiojimo sustabdymą ar panaikinimą įspėja, licencijos galiojimą sustabdo, licencijos galiojimo sustabdymą ar licencijos galiojimą panaikina Narkotikų, tabako ir alkoholio kontrolės departamentas.\n\n3. Licencijas verstis mažmenine prekyba tabako gaminiais (įskaitant mažmeninę prekybą tabako gaminiais iš automobilinių parduotuvių, iš kurių aptarnaujami kaimų ir miestelių gyventojai savivaldybės tarybos nustatyta tvarka), vadovaudamasi Lietuvos Respublikos Vyriausybės patvirtintomis licencijavimo taisyklėmis, išduoda, apie galimą licencijos galiojimo sustabdymą ar panaikinimą įspėja, licencijos galiojimą sustabdo, licencijos galiojimo sustabdymą ar licencijos galiojimą panaikina, savivaldybės, kurios teritorijoje juridinis asmuo ar užsienio juridinio asmens filialas versis mažmenine prekyba tabako gaminiais, vykdomoji institucija, o verstis mažmenine prekyba tabako gaminiais keleiviams vežti skirtose transporto priemonėse – savivaldybės, kurios teritorijoje yra Lietuvos Respublikoje įsteigto juridinio asmens ar užsienio juridinio asmens filialo, pageidaujančio verstis mažmenine prekyba tabako gaminiais keleiviams vežti skirtose transporto priemonėse, buveinė, vykdomoji institucija.\n\n4. Išduodamos licencijos yra neterminuotos. Licencijos verstis sezonine mažmenine prekyba tabako gaminiais kurortuose ir kitose savivaldybės tarybos nustatytose poilsio ir turizmo teritorijose išduodamos savivaldybės tarybos nustatytam kurortiniam, poilsio ir turizmo sezonui.\n\n5. Licencijų išdavimo savivaldybėse veiksmus koordinuoja ir stebėseną atlieka Narkotikų, tabako ir alkoholio kontrolės departamentas.\n\n6. Juridiniam asmeniui ar užsienio juridinio asmens filialui, pageidaujančiam gauti licenciją, licencija turi būti išduota arba rašytinis motyvuotas atsisakymas ją išduoti turi būti pateiktas ne vėliau kaip per 30 dienų nuo paraiškos ir tinkamai įformintų dokumentų, kurių reikia licencijai išduoti, gavimo licencijas išduodančioje institucijoje dienos. Jeigu per šį terminą licencijas išduodanti institucija juridiniam asmeniui ar užsienio juridinio asmens filialui licencijos neišduoda ir nepateikia jam motyvuoto rašytinio atsisakymo išduoti licenciją, laikoma, kad licencija yra išduota.\n\n7. Licencijos verstis šio Įstatymo 10 straipsnio 1 dalyje nurodytų rūšių veikla neišduodamos, jeigu:\n\n1) pateikiami ne visi reikiami dokumentai ir juridinis asmuo ar užsienio juridinio asmens filialas neįvykdo licencijas išduodančios institucijos reikalavimo pateikti trūkstamus dokumentus;\n\n2) pateikiami nevisiškai arba netaisyklingai užpildyti dokumentai ir juridinis asmuo ar užsienio juridinio asmens filialas neįvykdo licencijas išduodančios institucijos reikalavimo ištaisyti šiuos trūkumus;\n\n3) pateikti dokumentai neatitinka jiems keliamų reikalavimų arba pateikti neteisingi duomenys ir juridinis asmuo ar užsienio juridinio asmens filialas neįvykdo licencijas išduodančios institucijos reikalavimo ištaisyti šiuos trūkumus;\n\n4) juridinis asmuo ar užsienio juridinio asmens filialas turi mokestinę nepriemoką Lietuvos Respublikos valstybės biudžetui, savivaldybės biudžetui ar fondams, į kuriuos mokamus mokesčius administruoja Valstybinė mokesčių inspekcija (išskyrus atvejus, kai juridiniam asmeniui ar užsienio juridinio asmens filialui mokesčių, delspinigių, baudų mokėjimas atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestinis ginčas), ir juridinis asmuo ar užsienio juridinio asmens filialas yra skolingas Valstybinio socialinio draudimo fondo biudžetui;\n\n5) juridiniam asmeniui ar užsienio juridinio asmens filialui, ar jų vadovams yra įsiteisėjęs apkaltinamasis teismo nuosprendis dėl bausmės skyrimo, įsiteisėjęs teismo nutarimas, nutartis, įsiteisėjęs atitinkamas muitinės, Valstybinės mokesčių inspekcijos, policijos, Valstybinės ne maisto produktų inspekcijos prie Ūkio ministerijos (toliau – Valstybinė ne maisto produktų inspekcija) ar Narkotikų, tabako ir alkoholio kontrolės departamento nutarimas dėl nuobaudos skyrimo už tabako gaminių kontrabandą, falsifikuotų tabako gaminių pardavimą, laikymą ar gabenimą, tabako gaminių pardavimą, laikymą ar gabenimą be tabako gaminių įsigijimą patvirtinančių juridinę galią turinčių dokumentų, taip pat už tabako gaminių be specialių ženklų – banderolių neteisėtą laikymą, gabenimą ar pardavimą (licencijos visai neišduodamos);\n\n6) juridinio asmens ar užsienio juridinio asmens filialo vadovai yra (buvo) juridinio asmens ar užsienio juridinio asmens filialo, kuriam buvo panaikintas licencijos galiojimas šio straipsnio 13 dalies 3 punkte ar šio Įstatymo 26 straipsnio 5 dalyje nustatytais pagrindais, vadovai ar kiti darbuotojai, jeigu jie veikė juridinio asmens ar užsienio juridinio asmens filialo vardu ar dėl jo interesų (licencijos visai neišduodamos);\n\n7) juridiniam asmeniui ar užsienio juridinio asmens filialui buvo panaikintas licencijos galiojimas šio straipsnio 13 dalies 5 punkte nustatytais pagrindais. Licencija neišduodama vienerius metus nuo turėtos licencijos galiojimo panaikinimo dienos;\n\n8) juridiniam asmeniui ar užsienio juridinio asmens filialui buvo panaikintas licencijos galiojimas šio Įstatymo 26 straipsnio 7 dalyje nustatytais pagrindais. Licencija verstis tabako gaminių mažmenine prekyba toje prekybos vietoje, kurioje padarytas pažeidimas, neišduodama trejus metus nuo turėtos licencijos galiojimo panaikinimo dienos;\n\n9) sandėlis, iš kurio bus vykdoma didmeninė prekyba tabako gaminiais ir (ar) kuriame šie gaminiai bus laikomi, neatitinka teisės aktuose jam keliamų reikalavimų (taikoma tais atvejais, kai numatoma verstis didmenine prekyba tabako gaminiais).\n\n8. Juridinis asmuo ar užsienio juridinio asmens filialas įspėjamas apie galimą licencijos galiojimo sustabdymą, jeigu:\n\n1) paaiškėja, kad licencijai gauti pateikti neteisingi duomenys;\n\n2) jis pažeidžia šio Įstatymo 14 straipsnio 3 dalies 5, 6 arba 7 punkto reikalavimus.\n\n9. Juridinis asmuo ar užsienio juridinio asmens filialas įspėjamas apie galimą licencijos galiojimo panaikinimą, jeigu, pasikeitus juridinio asmens ar užsienio juridinio asmens filialo vadovui, paaiškėja, kad juridinio asmens ar užsienio juridinio asmens filialo vadovas atitinka šio straipsnio 13 dalies 3 punkte nurodytas sąlygas.\n\n10. Jeigu juridinis asmuo ar užsienio juridinio asmens filialas, kuris pagal šio straipsnio 8 dalį buvo įspėtas apie galimą licencijos galiojimo sustabdymą, per licenciją išdavusios institucijos nustatytą terminą, kuris negali būti ilgesnis negu 30 dienų, nepašalino nurodytų pažeidimų ir nepranešė apie jų pašalinimą licenciją išdavusiai institucijai, jo turimos licencijos galiojimas sustabdomas.\n\n11. Jeigu juridinis asmuo ar užsienio juridinio asmens filialas, kuriam buvo sustabdytas licencijos galiojimas, per licenciją išdavusios institucijos nustatytą terminą, kuris negali būti ilgesnis negu 30 dienų, pašalino nurodytus pažeidimus ir pranešė apie jų pašalinimą licenciją išdavusiai institucijai, jo turimos licencijos galiojimo sustabdymas panaikinamas.\n\n12. Juridiniai asmenys ir užsienio juridinių asmenų filialai apie galimą licencijos galiojimo sustabdymą ar licencijos galiojimo panaikinimą įspėjami, licencijos galiojimas sustabdomas, licencijos galiojimo sustabdymas panaikinamas Lietuvos Respublikos Vyriausybės patvirtintose licencijavimo taisyklėse nustatyta tvarka.\n\n13. Licencijos galiojimas panaikinamas:\n\n1) jeigu juridinis asmuo ar užsienio juridinio asmens filialas pateikia paraišką panaikinti licencijos galiojimą;\n\n2) jeigu juridinis asmuo yra likviduojamas ar užsienio juridinio asmens filialas baigia veiklą Lietuvos Respublikoje;\n\n3) jeigu juridiniam asmeniui ar užsienio juridinio asmens filialui, jų vadovams ar kitiems darbuotojams (veikusiems juridinio asmens ar užsienio juridinio asmens filialo vardu ar dėl jų interesų) yra įsiteisėjęs apkaltinamasis teismo nuosprendis dėl bausmės skyrimo, įsiteisėjęs teismo nutarimas, nutartis, įsiteisėjęs atitinkamas muitinės, Valstybinės mokesčių inspekcijos, policijos, Valstybinės ne maisto produktų inspekcijos ar Narkotikų, tabako ir alkoholio kontrolės departamento nutarimas dėl nuobaudos skyrimo už tabako gaminių kontrabandą, falsifikuotų tabako gaminių pardavimą, laikymą ar gabenimą, tabako gaminių pardavimą, laikymą ar gabenimą be tabako gaminių įsigijimą patvirtinančių juridinę galią turinčių dokumentų, taip pat už tabako gaminių be specialių ženklų – banderolių neteisėtą laikymą, gabenimą ar pardavimą;\n\n4) šio Įstatymo 26 straipsnio 5 ir 7 dalyse nustatytais pagrindais;\n\n5) jeigu juridinis asmuo ar užsienio juridinio asmens filialas, kuris buvo įspėtas apie galimą licencijos galiojimo panaikinimą ar kuriam buvo sustabdytas licencijos galiojimas per licenciją išdavusios institucijos nustatytą terminą, kuris negali būti ilgesnis negu 30 dienų, nepašalino nurodytų pažeidimų ir apie jų pašalinimą nepranešė licenciją išdavusiai institucijai.\n\n14. Licencijos patikslinamos ir jų dublikatai išduodami Lietuvos Respublikos Vyriausybės patvirtintose licencijavimo taisyklėse nustatytais atvejais ir tvarka. Licencijas patikslina ir jų dublikatus išduoda licenciją išdavusi institucija.\n\n15. Už licencijų verstis šio Įstatymo 10 straipsnio 1 dalyje nurodytų rūšių veikla išdavimą, patikslinimą ir dublikato išdavimą imama valstybės rinkliava Lietuvos Respublikos rinkliavų įstatymo ir Lietuvos Respublikos Vyriausybės nustatyta tvarka.\n\n16. Šio straipsnio 6, 7, 8, 10, 11, 12 ir 13 dalyse nustatyti licencijų išdavimo, sustabdymo, panaikinimo, įspėjimo apie galimą licencijos galiojimo sustabdymą atvejai ir tvarka taikomi ir ūkininkams, norintiems gauti ar turintiems licencijas verstis tabako auginimu.“"
    },
    {
      "provision_ref": "art8",
      "section": "8",
      "title": "8 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Licencijų turėtojų teisės verstis licencijuojama veikla ypatumai\n\n1. Licencijų verstis tabako auginimu, tabako gaminių gamyba, didmenine ar mažmenine prekyba jais turėtojams draudžiama įgalioti ar pagal sutartį perduoti kitiems asmenims teisę verstis jų turimose licencijose nurodyta veikla.\n\n2. Licencija verstis tabako gaminių gamyba jos turėtojams taip pat suteikia teisę verstis jų pagamintų tabako gaminių didmenine prekyba.\n\n3. Licencijos verstis mažmenine prekyba tabako gaminiais turėtojams įsigyti tabako gaminius Lietuvos Respublikoje leidžiama tik iš licencijų verstis tabako gaminių gamyba ar didmenine prekyba tabako gaminiais turėtojų, ir ši nuostata nedraudžia licencijos verstis mažmenine prekyba tabako gaminiais turėtojams licencijoje nurodytai veiklai patiems importuoti ar įsivežti tabako gaminius iš kitų valstybių.\n\n4. Licencijos verstis didmenine prekyba tabako gaminiais turėtojams įsigyti tabako gaminius Lietuvos Respublikoje leidžiama tik iš licencijų verstis tabako gaminių gamyba ar didmenine prekyba tabako gaminiais turėtojų, ir ši nuostata nedraudžia licencijos verstis didmenine prekyba tabako gaminiais turėtojams licencijoje nurodytai veiklai patiems importuoti ar įsivežti tabako gaminius iš kitų valstybių.\n\n5. Licencijų verstis tabako gaminių gamyba ar didmenine prekyba tabako gaminiais turėtojams Lietuvos Respublikoje leidžiama parduoti tabako gaminius tik licencijų verstis didmenine ar mažmenine prekyba tabako gaminiais turėtojams, užsienio juridiniams asmenims ir jų filialams, perkantiems ir išvežantiems tabako gaminius iš Lietuvos Respublikos, taip pat užsienio valstybių diplomatinėms atstovybėms, konsulinėms įstaigoms bei tarptautinių organizacijų atstovybėms, akredituotoms Lietuvos Respublikos užsienio reikalų ministerijoje.\n\n6. Licencijos verstis tabako auginimu turėtojams taip pat suteikiama teisė verstis jų užauginto tabako didmenine prekyba.\n\n7. Licencijos verstis tabako auginimu turėtojams parduoti tabaką Lietuvos Respublikoje leidžiama tik licencijų verstis tabako gaminių gamyba turėtojams ir užsienio juridiniams asmenims.\n\n8. Licencijos verstis tabako auginimu, tabako gaminių gamyba, didmenine ar mažmenine prekyba tabako gaminiais turėtojams leidžiama auginti tabaką, gaminti, parduoti ir (ar) laikyti tabako gaminius tik tose vietose, kurios įrašytos į licenciją. Tabako auginimo, tabako gaminių gamybos, pardavimo ir (ar) laikymo vietą nustatančius duomenis, kurie turi būti įrašyti į licenciją, nustato Lietuvos Respublikos Vyriausybė atitinkamos veiklos rūšies licencijavimo taisyklėse.“"
    },
    {
      "provision_ref": "art9",
      "section": "9",
      "title": "9 straipsnis. 14 straipsnio 1, 2 dalių pakeitimas, 3 dalies 1 punkto pakeitimas ir papildymas 8 punktu",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Lietuvos Respublikoje draudžiama parduoti, laikyti tabako gaminius neturint licencijos verstis tabako gaminių gamyba, didmenine ar mažmenine prekyba tabako gaminiais, išskyrus šio straipsnio 2 dalyje nustatytus atvejus. Atitinkamos licencijos kopija turi būti visose tabako gaminių pardavimo ir (ar) laikymo vietose.“\n\n2. Pakeisti 14 straipsnio 2 dalį ir ją išdėstyti taip:\n\n„2. Šio straipsnio 1 dalyje nustatytas reikalavimas turėti licenciją arba licencijos verstis tabako gaminių gamyba, didmenine ar mažmenine prekyba kopiją netaikomas, kai tabako gaminius, turėdami privalomus juridinę galią turinčius tabako gaminių įsigijimą patvirtinančius dokumentus arba gabenimo dokumentus, laiko ir gabena transportavimo paslaugas teikiantys asmenys, užsienio juridiniai asmenys ar jų filialai, gabenantys tabako gaminius tranzitu arba pristatantys juos savo filialams ir atstovybėms Lietuvos Respublikoje, arba išvežantys juos iš Lietuvos Respublikos, taip pat užsienio valstybių diplomatinės atstovybės, konsulinės įstaigos bei tarptautinių organizacijų atstovybės, akredituotos Lietuvos Respublikos užsienio reikalų ministerijoje.“\n\n3. Pakeisti 14 straipsnio 3 dalies 1 punktą ir jį išdėstyti taip:\n\n„1) be tabako gaminių įsigijimą arba gabenimą patvirtinančių juridinę galią turinčių dokumentų;“.\n\n4. Papildyti 14 straipsnio 3 dalį 8 punktu:\n\n„8) neturint tabako gaminių pardavimo ir (ar) laikymo vietoje arba jų gabenimo metu juridinę galią turinčių privalomų tų gaminių įsigijimą arba gabenimą patvirtinančių dokumentų egzemplioriaus.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio pavadinimo ir 3 punkto pakeitimas",
      "content": "1. Pakeisti 15 straipsnio pavadinimą ir jį išdėstyti taip:\n\n„15 straipsnis. Tabako gaminių prekybos vietų ir būdų ribojimas“.\n\n2. 15 straipsnio 3 punkte vietoj žodžių „mažmeninės prekybos įmonėse“ įrašyti žodžius „parduotuvėse, kioskuose ir kitose mažmeninės prekybos vietose“ ir šį punktą išdėstyti taip:\n\n„3) parduotuvėse, kioskuose ir kitose mažmeninės prekybos vietose, kuriose vaikams skirtų prekių dalis sudaro 50 ir daugiau procentų mažmeninės prekių apyvartos;“."
    },
    {
      "provision_ref": "art11",
      "section": "11",
      "title": "11 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Reklamos draudimas\n\n1. Lietuvos Respublikoje tabako gaminių reklama, išskyrus šio straipsnio 2 dalyje nustatytus atvejus, taip pat paslėpta tabako gaminių reklama draudžiama.\n\n2. Reklamos draudimas netaikomas:\n\n1) šio straipsnio 3 dalyje nurodytai informacijai, pateikiamai tabako gaminių prekybos vietose, kuriose tabako gaminiai parduodami vartotojui;\n\n2) leidiniams, kurie skirti tik tabako verslo specialistams (profesionalams), taip pat leidiniams, išspausdinamiems ir skelbiamiems valstybėse, kurios nėra Europos ekonominės erdvės susitarimo dalyvės, kai šie leidiniai yra skirti ne Europos Bendrijos rinkai;\n\n3) tabako gaminius gaminančių arba jais prekiaujančių juridinių asmenų ar užsienio juridinių asmenų filialų registruotiems pavadinimams ir prekių ženklams (jeigu tabako gaminio, tabako gaminių gamintojo pavadinimas ar prekių ženklas yra sudedamoji šių juridinių asmenų ar užsienio juridinių asmenų filialų registruoto pavadinimo dalis), kai šie pavadinimai ir prekių ženklai pateikiami iškabose ant šių juridinių asmenų ar užsienio juridinių asmenų filialų buveinės ar padalinio pastato. Ant juridinių asmenų ar užsienio juridinių asmenų filialų valdomo transporto gali būti pateikiami tik tabako gaminius gaminančių arba jais prekiaujančių juridinių asmenų ar užsienio juridinių asmenų filialų registruoti pavadinimai;\n\n4) juridinio asmens ar užsienio juridinio asmens filialo, gaminančio tabako gaminius arba kurio pagrindinė veikla yra prekyba tabako gaminiais, pavadinimo (firmos vardo) pateikimui šių juridinių asmenų ar užsienio juridinių asmenų filialų remiamų renginių metu ir šių renginių rėmėjų sąrašuose, išskyrus tokį pateikimą televizijos ir radijo programose.\n\n3. Tabako gaminių prekybos vietose ant įrangos, skirtos tabako gaminiams išdėstyti, leidžiama pateikti tik šią informaciją:\n\n1) gamintojo, pardavėjo pavadinimą ir buveinės adresą;\n\n2) parduodamų tabako gaminių pavadinimus;\n\n3) žodžius „Prekiaujame“ arba „Parduodame“;\n\n4) dervų, nikotino, anglies monoksido kiekį cigaretėse;\n\n5) tabako gaminių kainas.\n\n4. Tabako gaminių prekybos vietose, išskyrus patalpas, kuriose vyksta didmeninė prekyba tabako gaminiais, Lietuvos Respublikos Vyriausybės ar jos įgaliotos institucijos nustatyta tvarka taip pat privalo būti pateikta informacija (įspėjimai) apie kenksmingą tabako gaminių vartojimo poveikį sveikatai ir apie draudimą parduoti tabako gaminius asmenims iki 18 metų.\n\n5. Šio straipsnio 3 dalyje nurodytą informaciją leidžiama pateikti tik kartu su išdėstytais tabako gaminiais. Ji negali būti pateikiama lankstinukuose, skrajutėse ir kitokiomis reklamos priemonėmis, skirtomis vartotojams išsinešti; be to, tabako gaminių prekybos vietose draudžiama pateikti tabako gaminių ar jų pakuočių imitacijas ir atvaizdus. Tabako gaminių prekybos vietose apie tabako gaminius negali būti pateikiama jokia kita šio straipsnio 3 ir 4 dalyse nenustatyta vaizdinė ar grafinė informacija.“"
    },
    {
      "provision_ref": "art12",
      "section": "12",
      "title": "12 straipsnis. 18 straipsnio 2 dalies pakeitimas",
      "content": "Pakeisti 18 straipsnio 2 dalį ir ją išdėstyti taip:\n\n„2. Lietuvos Respublikoje juridiniams asmenims ir užsienio juridinių asmenų filialams, gaminantiems tabako gaminius arba kurių pagrindinė veikla yra prekyba tabako gaminiais, draudžiama remti renginius, skirtus asmenims iki 18 metų, televizijos ir radijo programas, taip pat veiklą ir renginius, kuriuose dalyvauja kelios valstybės arba kurie vykdomi keliose valstybėse, arba kitokiais būdais galinčius turėti poveikį už Lietuvos Respublikos teritorijos ribų.“"
    },
    {
      "provision_ref": "art13",
      "section": "13",
      "title": "13 straipsnis. IV skyriaus pavadinimo pakeitimas",
      "content": "IV skyriaus pavadinime įrašyti žodžius „Veiklos, susijusios su tabako gaminiais, priežiūra ir“ ir šį pavadinimą išdėstyti taip:\n\n„IV SKYRIUS\nVEIKLOS, SUSIJUSIos SU TABAKO GAMINIAIS, priežiūra ir Atsakomybė\nuž tabako kontrolės įstatymo pažeidimus“."
    },
    {
      "provision_ref": "art14",
      "section": "14",
      "title": "14 straipsnis. 25 straipsnio pakeitimas ir papildymas",
      "content": "1. Pakeisti 25 straipsnio pavadinimą ir jį išdėstyti taip:\n\n„25 straipsnis. Veiklos, susijusios su tabako gaminiais, priežiūra, atsakomybė už šio Įstatymo pažeidimus, tabako gaminių konfiskavimas ir sunaikinimas“.\n\n2. Papildyti 25 straipsnį nauja 1 dalimi:\n\n„1. Veiklos, susijusios su tabako gaminiais, priežiūrą, vadovaudamiesi Lietuvos Respublikos viešojo administravimo įstatymo nuostatomis, pagal kompetenciją vykdo Narkotikų, tabako ir alkoholio kontrolės departamentas, Valstybinė ne maisto produktų inspekcija, savivaldybių vykdomosios institucijos, Valstybinė mokesčių inspekcija, muitinė, policija, kitos valstybinės priežiūros ir teisėsaugos institucijos.“\n\n3. Buvusias 25 straipsnio 1, 2 ir 3 dalis laikyti atitinkamai 2, 3 ir 4 dalimis."
    },
    {
      "provision_ref": "art15",
      "section": "15",
      "title": "15 straipsnis. 26 straipsnio 5, 6, 12 ir 13 dalių pakeitimas",
      "content": "1. Pakeisti 26 straipsnio 5 dalį ir ją išdėstyti taip:\n\n„5. Už šio Įstatymo 14 straipsnio 3 dalies 1, 2, 3 ar 4 punktuose nustatytų tabako gaminių pardavimo, laikymo ar gabenimo draudimų, išskyrus šio straipsnio 6 dalyje nustatytą atvejį, pažeidimą, jeigu tai neužtraukia baudžiamosios atsakomybės, juridiniai asmenys ir užsienio juridinių asmenų filialai baudžiami nuo dešimties tūkstančių iki trisdešimties tūkstančių litų bauda ir panaikinamas licencijos galiojimas.“\n\n4. Pakeisti 26 straipsnio 6 dalį ir ją išdėstyti taip:\n\n„6. Už šio Įstatymo 14 straipsnio 3 dalies 1 punkte nustatyto tabako gaminių pardavimo, laikymo ar gabenimo draudimo pažeidimą, kai neteisėtai parduodamų, laikomų ar gabenamų tabako gaminių vertė neviršija 0,5 bazinio bausmių ir nuobaudų dydžio, už šio Įstatymo 14 straipsnio 3 dalies 8 punkte nustatyto tabako gaminių pardavimo, laikymo ar gabenimo draudimo pažeidimą juridiniai asmenys ir užsienio juridinių asmenų filialai baudžiami nuo vieno tūkstančio iki trijų tūkstančių litų bauda, už šių draudimų pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo trijų tūkstančių iki dešimties tūkstančių litų bauda. Už šio Įstatymo 14 straipsnio 3 dalies 5 punkte nustatyto tabako gaminių pardavimo, laikymo ar gabenimo draudimo pažeidimą juridiniai asmenys ir užsienio juridinių asmenų filialai baudžiami nuo penkių tūkstančių iki dešimties tūkstančių litų bauda. Už šio draudimo pažeidimą, padarytą pakartotinai per vienerius metus nuo baudos paskyrimo, juridiniai asmenys ir užsienio juridinių asmenų filialai baudžiami nuo dešimties tūkstančių iki dvidešimties tūkstančių litų bauda.“\n\n5. Pakeisti 26 straipsnio 12 dalį ir ją išdėstyti taip:\n\n„12. Už šio įstatymo 19 straipsnio 1 dalies 5 punkte nustatyto reikalavimo pažeidimą juridiniai asmenys ir užsienio juridinių asmenų filialai baudžiami nuo vieno tūkstančio iki penkių tūkstančių litų bauda.“\n\n6. Pakeisti 26 straipsnio 13 dalį ir ją išdėstyti taip:\n\n„13. Už šio Įstatymo nuostatų pažeidimus baudas skiria:\n\n1) Narkotikų, tabako ir alkoholio kontrolės departamentas – už 9 straipsnio 1 dalies, 10 straipsnio 1 dalies, 12 straipsnio 1, 3, 4, 5 ir 7 dalių, 13 straipsnio, 14 straipsnio 1 dalies, 14 straipsnio 3 dalies 1, 2, 3, 4, 6 ir 8 punktų, 14 straipsnio 5 dalies, 15 ir 16 straipsnių, 17 straipsnio 1, 4 ir 5 dalių, 18 straipsnio, 19 straipsnio 1 dalies 5 punkto nuostatų pažeidimus;\n\n2) Valstybinė ne maisto produktų inspekcija – už 10 straipsnio 1 dalies, 13 straipsnio, 14 straipsnio 1 dalies, 3 dalies 1–8 punktų, 5 dalies 1 ir 2 punktų, 18 straipsnio 1 dalies 8 ir 9 punktų nuostatų pažeidimus;\n\n3) Valstybinė mokesčių inspekcija – už 14 straipsnio 3 dalies 1, 4 ir 8 punktų nuostatų pažeidimus;\n\n4) savivaldybių vykdomosios institucijos – už 10 straipsnio 1 dalyje ir 14 straipsnio 1 dalyje nustatytų reikalavimų pažeidimus mažmeninės prekybos vietose, taip pat už 15 ir 16 straipsnių, 17 straipsnio 1 dalies (išorinės reklamos priemonėse), 4 ir 5 dalių, 18 straipsnio 1 dalies nuostatų pažeidimus;\n\n5) policijos įstaigų vadovai ar jų įgalioti asmenys – už 14 straipsnio 3 dalies 1, 2, 3 ir 8 punktų nuostatų pažeidimus;\n\n6) Muitinės departamento prie Lietuvos Respublikos finansų ministerijos pareigūnai – už 14 straipsnio 3 dalies 1, 3 ir 8 punktų nuostatų pažeidimus.“"
    },
    {
      "provision_ref": "art16",
      "section": "16",
      "title": "16 straipsnis. Pasiūlymas Lietuvos Respublikos Vyriausybei ar jos įgaliotai institucijai",
      "content": "Lietuvos Respublikos Vyriausybė ar jos įgaliota institucija priima šio įstatymo įgyvendinamuosius teisės aktus."
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas",
      "content": "Šis įstatymas, išskyrus 16 straipsnį, įsigalioja 2012 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": [
    {
      "term": "Dervos",
      "definition": "grynas bevandenis nikotino neturintis dūmų kondensatas.",
      "source_provision": "art1"
    },
    {
      "term": "Europos ekonominės erdvės susitarimo dalyvė",
      "definition": "Europos Sąjungos valstybė narė ar Europos laisvosios prekybos asociacijos (ELPA) valstybė, išskyrus Šveicarijos Konfederaciją.",
      "source_provision": "art1"
    },
    {
      "term": "Nikotinas",
      "definition": "alkaloidas, randamas tabake.",
      "source_provision": "art1"
    },
    {
      "term": "Oraliniam vartojimui skirtas tabakas",
      "definition": "visi vartojimui per burną skirti tabako gaminiai, išskyrus rūkyti skirtus tabako gaminius, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.",
      "source_provision": "art1"
    },
    {
      "term": "Paslėpta tabako gaminių reklama",
      "definition": "bet kokia forma ir bet kokiomis priemonėmis skleidžiama informacija apie tabako gaminius, tabako gaminių gamintojus, importuotojus ar pardavėjus, jų firmos vardą (pavadinimą), prekės ženklą ar veiklą tokia forma, kuri gali suklaidinti reklamos vartotojus dėl šios informacijos pateikimo tikrojo tikslo. Visais atvejais paslėpta reklama laikomas toks informacijos pateikimas, kai už jį apmokama ar kitaip atsilyginama.",
      "source_provision": "art1"
    },
    {
      "term": "Paviljonas",
      "definition": "Nekilnojamojo turto registre neregistruojamas ir į žemę įleistų pamatų neturintis laikinas statinys, pagamintas gamykloje ar pastatytas iš surenkamų konstrukcijų ir turintis viduje įrengtą prekybos salę pirkėjams aptarnauti.",
      "source_provision": "art1"
    },
    {
      "term": "Rėmimas",
      "definition": "finansinė ar bet kokios kitos formos parama renginiui, veiklai ar asmeniui, skatinanti įsigyti ir (ar) vartoti tabako gaminius.",
      "source_provision": "art1"
    },
    {
      "term": "Socialinė reklama",
      "definition": "socialinės gerovės, t. y. sveikos gyvensenos, sveikatos stiprinimo, ligų ir žalingų sveikatai įpročių profilaktikos propagavimas bet kokiomis reklamos formomis ir priemonėmis.",
      "source_provision": "art1"
    },
    {
      "term": "Sudedamoji dalis",
      "definition": "bet kokia medžiaga arba bet kokia kita sudedamoji dalis, išskyrus tabako lapus ir kitas natūralias ar neapdorotas tabako augalo dalis, naudojama tabako gaminiui gaminti ar ruošti ir išliekanti galutiniame gaminyje net ir pakitus formai, įskaitant popierių, filtrą, dažiklius ir rišiklius.",
      "source_provision": "art1"
    },
    {
      "term": "Švietimo įstaigos",
      "definition": "ikimokyklinio ugdymo įstaigos, bendrojo ugdymo, aukštesniosios ir aukštosios mokyklos, profesinio mokymo įstaigos, vaikų papildomo ugdymo įstaigos: meno, sporto, kalbų, technikos, kitokio profilio mokyklos, taip pat vaikų vasaros stovyklos.",
      "source_provision": "art1"
    },
    {
      "term": "Tabakas",
      "definition": "bulvinių šeimos tabako (Nicotiana) genties augalai (paprastasis tabakas (Nicotiana tabacum), kaimiškasis tabakas (Nicotiana rustica) ir kiti), genetiškai modifikuoti ar nemodifikuoti, jų lapai ir kitos dalys.",
      "source_provision": "art1"
    },
    {
      "term": "Tabako ir jo gaminių kontrolė",
      "definition": "šiame Įstatyme ir kituose teisės aktuose nustatytų tabako ir jo gaminių vartojimo, gamybos, įvežimo, importo, prekybos, reklamos, įsigijimo, įsigijimo ir (ar) vartojimo skatinimo, rėmimo valstybinio reglamentavimo priemonių, skirtų tabako gaminių vartojimui, taip pat jų vartojimo neigiamiems padariniams sveikatai ir ūkiui mažinti, visuma.",
      "source_provision": "art1"
    },
    {
      "term": "Tabako gaminiai",
      "definition": "rūkyti, uostyti, čiulpti ar kramtyti skirti gaminiai, pagaminti tik iš tabako (tiek genetiškai modifikuoto, tiek nemodifikuoto) arba kuriuose yra tabako.",
      "source_provision": "art1"
    },
    {
      "term": "Tabako gaminių importas",
      "definition": "tabako gaminių įvežimas į Lietuvos Respubliką iš kitų valstybių, išskyrus Europos ekonominės erdvės susitarimo dalyves ir Turkiją.",
      "source_provision": "art1"
    },
    {
      "term": "Tabako gaminių įsigijimo ir (ar) vartojimo skatinimas",
      "definition": "informavimo ir įtikinėjimo veiksmai, įskaitant specialius renginius, akcijas, nuolaidas, dovanas ir panašiai, skatinantys apsispręsti įsigyti ir (ar) vartoti tabako gaminius.",
      "source_provision": "art1"
    },
    {
      "term": "Tabako gaminių įvežimas",
      "definition": "tabako gaminių įvežimas į Lietuvos Respubliką (išskyrus fizinių asmenų įvežamus) iš Europos ekonominės erdvės susitarimo dalyvių ir Turkijos.",
      "source_provision": "art1"
    },
    {
      "term": "Tabako gaminių prekybos vieta",
      "definition": "parduotuvių, kioskų, paviljonų, restoranų, kavinių, barų, bufetų ar kitos patalpos ir automobilinės parduotuvės, kuriose tabako gaminiai parduodami vartotojui (kai pirkėjai aptarnaujami lauko sąlygomis, tabako gaminių prekybos vieta laikoma kasos aparato įrengimo vieta), ir patalpos, kuriose vyksta tabako gaminių didmeninė prekyba.",
      "source_provision": "art1"
    },
    {
      "term": "Tabako gaminių reklama",
      "definition": "bet kokia forma ir bet kokiomis priemonėmis skleidžiama informacija apie tabako gaminius, tiesiogiai ar netiesiogiai skatinanti įsigyti ir (ar) vartoti tabako gaminius.",
      "source_provision": "art1"
    },
    {
      "term": "Užsienio juridinis asmuo",
      "definition": "Europos ekonominės erdvės susitarimo dalyvėje, išskyrus Lietuvos Respubliką, ar kitoje užsienio valstybėje įsteigtas juridinis asmuo ar kita organizacija.“",
      "source_provision": "art1"
    }
  ]
}
