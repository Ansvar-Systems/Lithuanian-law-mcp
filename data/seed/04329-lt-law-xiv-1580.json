{
  "id": "lt-law-xiv-1580",
  "type": "statute",
  "title": "Lietuvos Respublikos azartinių lošimų įstatymo Nr. IX-325 20-7 straipsnio pakeitimo įstatymas",
  "short_name": "XIV-1580",
  "status": "in_force",
  "issued_date": "2022-11-24",
  "in_force_date": "2024-01-01",
  "url": "https://e-tar.lt/portal/lt/legalAct/aa7cf680778711edbc04912defe897d1/fzhpSQBpYr",
  "provisions": [
    {
      "provision_ref": "art1",
      "section": "1",
      "title": "1 straipsnis. 207 straipsnio pakeitimas",
      "content": "Pakeisti 207 straipsnio 2 dalį ir ją išdėstyti taip:\n\n„2. Priežiūros tarnyba, siekdama atlikti šio straipsnio 1 dalyje nurodytus veiksmus, privalo pateikti prašymą išduoti leidimą atlikti veiksmus pirmosios instancijos administraciniam teismui. Prašyme išduoti leidimą atlikti veiksmus turi būti nurodyta įtariamą pažeidimą padariusio asmens vardas ir pavardė arba pavadinimas, įtariamų pažeidimų pobūdis ir numatomi veiksmai. Teismas prašymą išduoti leidimą atlikti veiksmus išnagrinėja ir priima motyvuotą nutartį prašymą išduoti leidimą atlikti veiksmus patenkinti arba atmesti. Prašymas išduoti leidimą atlikti veiksmus turi būti išnagrinėtas ir nutartis priimta ne vėliau kaip per 3 dienas nuo prašymo išduoti leidimą atlikti veiksmus pateikimo momento. Jeigu Priežiūros tarnyba nesutinka su teismo nutartimi atmesti prašymą išduoti leidimą atlikti veiksmus, ji turi teisę per 7 dienas nuo tokios nutarties priėmimo apskųsti šią nutartį Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl teismo nutarties atmesti prašymą išduoti leidimą atlikti veiksmus ne vėliau kaip per 7 dienas nuo Priežiūros tarnybos skundo priėmimo dienos. Priežiūros tarnybos atstovas turi teisę dalyvauti, kai skundas nagrinėjamas žodinio proceso tvarka. Lietuvos vyriausiojo administracinio teismo priimta nutartis yra galutinė ir neskundžiama. Teismai, nagrinėdami prašymus ir skundus dėl leidimo atlikti veiksmus išdavimo, privalo užtikrinti pateiktos informacijos ir planuojamų veiksmų slaptumą.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2024 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda\n\npart_36d22351d074466fbfa9534468baed07_end"
    }
  ],
  "definitions": []
}
