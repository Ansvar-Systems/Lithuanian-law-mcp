{
  "id": "lt-law-x-1436",
  "type": "statute",
  "title": "Lietuvos Respublikos žuvininkystės įstatymo 2, 3, 4, 5, 6, 7, 8, 9, 10, 11, 14, 16, 19, 23, 24 straipsnių pakeitimo ir papildymo įstatymas",
  "short_name": "X-1436",
  "status": "in_force",
  "issued_date": "2008-01-29",
  "in_force_date": "2008-02-12",
  "url": "https://e-tar.lt/portal/lt/legalAct/TAR.F1CCA645369F/lnINPpzyZj",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio Įstatymo sąvokos\n\n1. Akvakultūra – žuvų auginimas gėlame arba jūros vandenyje, sudarant joms dirbtines mitybos ir gyvenimo sąlygas.\n\n2. Europos Bendrijos žvejybos laivas – žvejybos laivas, plaukiojantis su Europos Sąjungos valstybės narės vėliava ir registruotas Bendrijos žvejybos laivyno registre.\n\n3. Intervencinės žuvininkystės produktų rinkos reguliavimo priemonės – priemonės, kuriomis siekiama reguliuoti pirminio žuvininkystės produktų pardavimo rinką, užtikrinti stabilias kainas ir žuvų išteklių naudotojų pajamas.\n\n4. Jūrų vandenys – Europos Sąjungos valstybių narių vidaus vandenims, tarpiniams vandenims ir ne Europos Sąjungos valstybių narių vidaus vandenims nepriklausantys vandens telkiniai.\n\n5. Leidimas naudoti žvejybos plotą – dokumentas, kuriuo suteikiama teisė jame nustatytomis sąlygomis naudoti žuvų išteklius ir organizuoti mėgėjų žvejybą tam tikrame valstybiniame žuvininkystės vandens telkinyje.\n\n6. Lietuvos Respublikos žvejybos laivas – bet kuris laivas su verslinės žvejybos įranga arba laivas, naudojamas šiai žvejybai ir įregistruotas Lietuvos Respublikos jūrų laivų registre ar Lietuvos Respublikos vidaus vandenų laivų registre, kurio dokumentuose nurodyta, kad jis yra žvejybos laivas. Lietuvos Respublikos žvejybos laivai, žvejojantys jūrų vandenyse, turi būti įtraukti į žvejojančių jūrų vandenyse laivų duomenų sistemą.\n\n7. Pirminis žuvininkystės produktų pardavimas – sužvejotų, apdorotų ar laive perdirbtų žuvininkystės produktų, iškrautų uoste, pardavimas arba jų pardavimas iš žvejybos ir kitų žuvininkystės produktus vežančių laivų.\n\n8. Pirminis žuvininkystės produktų supirkėjas – juridinis ar fizinis asmuo, vykdantis pirminį žuvininkystės produktų supirkimą.\n\n9. Pirminis žuvininkystės produktų supirkimas – sužvejotų, apdorotų ar laive perdirbtų žuvininkystės produktų, iškrautų uoste, supirkimas arba jų supirkimas iš žvejybos ir kitų žuvininkystės produktus vežančių laivų.\n\n10. Pramoninis žuvininkystės tvenkinių ūkis – sistema visų kategorijų žuvininkystės tvenkinių (neršto, auginimo, ganyklinių, pirminių, žiemojimo ir karantininių), kuriuose vykdomas visas žuvų auginimo ciklas.\n\n11. Priekrantės žvejyba – žvejyba laivais, kai laivo ilgis mažesnis kaip 12 metrų.\n\n12. Specialioji žvejyba – žvejyba mokslinių ar veterinarinių tyrimų, stebėsenos, žuvivaisos, biologinės melioracijos, mokymo tikslais.\n\n13. Tarpšakinė žuvininkystės produktų organizacija – Žemės ūkio ministerijos ar jos įgaliotos institucijos pripažinta asociacija, vienijanti fizinius ir juridinius asmenis, užsiimančius žuvininkystės produktų gamyba, prekyba ir (arba) perdirbimu, įsteigta žuvininkystės produktų rinkai plėtoti ir pardavimo sąlygoms gerinti.\n\n14. Tvenkinių žuvininkystė – žuvų veisimas, auginimas, šėrimas, gaudymas, sandėliavimas ir pardavimas.\n\n15. Vandens telkinio valdytojas – privataus žuvininkystės vandens telkinio savininkas, taip pat valstybės ar savivaldybės nuosavybės teisę įgyvendinantis subjektas, kuriam teisės aktų nustatyta tvarka žuvininkystės vandens telkinys perduotas patikėjimo teise.\n\n16. Verslinė žvejyba – žvejyba verslinės žvejybos įrankiais pagal nustatytą tvarką.\n\n17. Vidaus vandenys – visi Lietuvos Respublikos sausumos teritorijoje esantys paviršiniai vandens telkiniai ir tarpiniai vandenys.\n\n18. Žuvininkystė – veikla, apimanti žuvų išteklių valdymą, išsaugojimą ir atkūrimą, žvejybą, akvakultūrą, žuvų perdirbimą, pirminį žuvininkystės produktų pardavimą ir supirkimą.\n\n19. Žuvininkystės produktai – žuvys ir iš jų pagaminti gaminiai.\n\n20. Žuvininkystės produktų gamyba – veikla, apimanti pirminę gamybą (žuvininkystės produktų gamyba, įskaitant žuvų auginimą, veisimą ir gaudymą) ir pirminį perdirbimą (apdorojimas, kurio metu iš žuvininkystės produkto nekeičiant jo cheminės sudėties taip pat gaunamas žuvininkystės produktas).\n\n21. Žuvininkystės produktų gamintojų organizacija – Žemės ūkio ministerijos ar jos įgaliotos institucijos pripažinta asociacija, vienijanti fizinius ir juridinius asmenis, užsiimančius versline žvejyba arba akvakultūra ir pirminiu žuvininkystės produktų pardavimu, jei apdorojant ar perdirbant žuvininkystės produktus atitinkamos procedūros atliekamos žvejybos laivuose, ir įsteigta žuvų išteklių tausojančiai žvejybai užtikrinti bei jos narių pagamintų žuvininkystės produktų pardavimo sąlygoms gerinti.\n\n22. Žuvininkystės tvenkinys – hidrotechnikos statinys (pylimai, krantų stiprinimo įrenginiai, vandens padavimo, nuleidimo ir dugno sausinimo kanalai, įleistuvai, išleistuvai, šliuzai, slenksčiai, pralaidos), įrengtas žemės paviršiuje, jo įdauboje, iškasoje arba upės vagoje ir naudojamas žuvims auginti ir veisti.\n\n23. Žuvininkystės vandens telkinys – Lietuvos Respublikos išskirtinė ekonominė zona, teritorinė jūra, visi paviršiniai vidaus vandenų telkiniai, kurie naudojami arba gali būti naudojami žuvininkystei.\n\n24. Žuvys – visų rūšių žuvys, nėgės, vėžiagyviai, moliuskai ir kiti vandens bestuburiai.\n\n25. Žuvivaisa – žuvų veisimas, paauginimas ir jų perkėlimas iš vienų žuvininkystės vandens telkinių į kitus, taip pat reproduktorių gaudymas ir laikymas žuvų išteklių atkūrimo, palaikymo ir gausinimo tikslais.\n\n26. Žuvų augintojas – fizinis ar juridinis asmuo, auginantis žuvis gėlame ar jūros vandenyje, sudarydamas joms dirbtines mitybos ir gyvenimo sąlygas.\n\n27. Žuvų ištekliai – visos gėlavandenės ir jūrų žuvys, kurias žmogus naudoja arba gali naudoti savo poreikiams, išskyrus dirbtinai auginamas žuvis.\n\n28. Žuvų išteklių atkūrimas – teisinės, materialios ir finansinės priemonės, padedančios išlaikyti stabilias, natūraliai atsikuriančias arba atkurti nykstančias žuvų populiacijas.\n\n29. Žuvų išteklių išsaugojimas ir kontrolė – teisinės, materialios ir finansinės priemonės žuvų ištekliams išsaugoti ir jų naudojimui kontroliuoti.\n\n30. Žuvų išteklių naudotojas – fizinis ar juridinis asmuo, turintis teisę naudoti žuvų išteklius.\n\n31. Žvejyba – žuvų gaudymas, laikymas ar perdirbimas ir sugautų žuvų gabenimas nepažeidžiant teritorinės jūros leistino perplaukimo teisės ir navigacijos laisvės išskirtinėje ekonominėje zonoje.\n\n32. Žvejybos kvota – žuvų išteklių naudotojams skiriama žvejybos limito dalis.\n\n33. Žvejybos leidimas – dokumentas, kuriuo suteikiama teisė žvejoti.\n\n34. Žvejybos limitas – žuvininkystės vandens telkiniui nustatytas didžiausias sugaunamų žuvų kiekis arba žvejybos įrankių, arba žvejybos dienų, arba žvejybos vietų skaičius.\n\n35. Žvejybos ploto naudotojas – fizinis ar juridinis asmuo, turintis Vyriausybės arba jos įgaliotos institucijos nustatyta tvarka išduotą leidimą naudoti žvejybos plotą arba iki 2009 m. sausio 1 d. pagal vandens telkinių nuomos verslinei žūklei sutartį naudojantis valstybinį žuvininkystės vandens telkinį.\n\n36. Žvejybos stebėtojas – asmuo, įgaliotas stebėti, kaip Lietuvos Respublikos žvejybos laivo kapitonas ir kiti įgulos nariai laikosi žvejybos srities teisės aktų.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Žuvininkystės sektoriaus valstybinis reguliavimas\n\n1. Žuvininkystės sektoriaus valstybinį reguliavimą atlieka:\n\n1) Žemės ūkio ministerija – dalyvauja formuojant Lietuvos žuvininkystės politiką ir ją įgyvendina, vykdo žuvininkystės sektoriaus valstybinį valdymą, įgyvendina Europos Sąjungos bendrąją žuvininkystės politiką bei organizuoja ir vykdo žuvų išteklių išsaugojimą ir kontrolę jūrų vandenyse;\n\n2) Aplinkos ministerija – dalyvauja formuojant žuvų išteklių išsaugojimo ir kontrolės politiką, ją įgyvendina, vykdo žuvininkystės sektoriaus valstybinį valdymą vidaus vandenyse;\n\n3) Žemės ūkio ministerija ir Aplinkos ministerija – pagal kompetenciją organizuoja žuvų išteklių atkūrimą ir žuvininkystės tyrimus žuvininkystės vandens telkiniuose.\n\n2. Žemės ūkio ministrui ir aplinkos ministrui patarti ir siūlymams bei rekomendacijoms žuvininkystės politikos formavimo ir įgyvendinimo klausimais teikti steigiama Žuvininkystės taryba. Žuvininkystės tarybos nuostatus ir jos sudėtį tvirtina žemės ūkio ministras ir aplinkos ministras.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Žvejojančių jūrų vandenyse laivų duomenų sistema\n\nLietuvos Respublikos žvejybos laivai turi būti įtraukti į žvejojančių jūrų vandenyse laivų duomenų sistemą. Įtraukimo į žvejojančių jūrų vandenyse laivų duomenų sistemą tvarką nustato Žemės ūkio ministerija ar jos įgaliota institucija.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Žuvininkystės duomenų sistema\n\n1. Žuvininkystės duomenų sistemą sudaro informacija apie žuvų išteklių naudojimą, informacija apie žvejojančius jūrų vandenyse laivus, ekonominiai ir biologiniai duomenys ir kita informacija.\n\n2. Žuvininkystės duomenų sistema disponuoja, ją valdo ir naudoja:\n\n1) Žemės ūkio ministerija ar jos įgaliota institucija – informaciją apie žuvų išteklių naudojimą jūrų vandenyse, informaciją apie žvejojančius jūrų vandenyse laivus, ekonominius ir jūrų vandenų biologinius duomenis ir kitą informaciją;\n\n2) Aplinkos ministerija ar jos įgaliota institucija – informaciją apie žuvų išteklių naudojimą vidaus vandenyse, vidaus vandenų biologinius duomenis ir kitą informaciją.\n\n3. Fiziniai ir juridiniai asmenys, užsiimantys žuvininkyste, žuvininkystės duomenų sistemai teikia duomenis:\n\n1) apie žvejybą jūrų vandenyse, žuvininkystės produktų iškrovimą, jų pirminį pardavimą ir supirkimą, žuvų perdirbimą bei akvakultūrą Žemės ūkio ministerijos nustatyta tvarka;\n\n2) apie žvejybą vidaus vandenyse Aplinkos ministerijos ar jos įgaliotos institucijos nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. 6 straipsnio 2 punkto pakeitimas",
      "content": "Pakeisti 6 straipsnio 2 punktą ir jį išdėstyti taip:\n\n„2) mėgėjų žvejyba;“."
    },
    {
      "provision_ref": "art6",
      "section": "6",
      "title": "6 straipsnis. 7 straipsnio pakeitimas ir papildymas",
      "content": "Pakeisti 7 straipsnio 1, 2, 3 dalis, straipsnį papildyti 4, 5, 6 dalimis ir visą straipsnį išdėstyti taip:\n\n„7 straipsnis. Verslinė žvejyba\n\n1. Verslinės žvejybos jūrų vandenyse tvarką nustato Žemės ūkio ministerija.\n\n2. Verslinės žvejybos leidimus žvejoti jūrų vandenyse išduoda ir panaikina Žemės ūkio ministerijos įgaliota institucija.\n\n3. Verslinės žvejybos Lietuvos Respublikos teritorinėje jūroje ir priekrantės žvejybos specialius reikalavimus nustato Žemės ūkio ministerija.\n\n4. Verslinės žvejybos vidaus vandenyse, išskyrus privačius žuvininkystės tvenkinius, tvarką nustato Aplinkos ministerija.\n\n5. Verslinės žvejybos leidimus vidaus vandenyse, išskyrus privačius žuvininkystės vandens telkinius, išduoda ir panaikina Aplinkos ministerijos įgaliotos institucijos.\n\n6. Privačiuose žuvininkystės vandens telkiniuose užsiimti versline žvejyba galima gavus šių telkinių savininkų rašytinį sutikimą.“"
    },
    {
      "provision_ref": "art7",
      "section": "7",
      "title": "7 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Mėgėjų žvejyba\n\nMėgėjų žvejyba leidžiama žuvininkystės vandens telkiniuose Mėgėjiškos žūklės įstatymo nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 9 straipsnio pakeitimas ir papildymas",
      "content": "Pakeisti 9 straipsnio 1, 2 dalis, straipsnį papildyti 3 ir 4 dalimis ir visą straipsnį išdėstyti taip:\n\n„9 straipsnis. Specialioji žvejyba\n\n1. Specialiosios žvejybos tvarką jūrų vandenyse nustato Žemės ūkio ministerija, o vidaus vandenyse – Aplinkos ministerija. Už specialiosios žvejybos žuvivaisos tikslais metu sugautas žuvis žuvininkystės vandens telkinių savininkams ar žvejybos ploto naudotojams nustatyta tvarka kompensuoja asmenys, užsiimantys specialiąja žvejyba.\n\n2. Specialiosios žvejybos leidimus žvejoti jūrų vandenyse pagal Žemės ūkio ministerijos nustatytą specialiosios žvejybos tvarką jūrų vandenyse išduoda ir panaikina Žemės ūkio ministerijos įgaliota institucija. Specialiosios žvejybos leidimus žvejoti vidaus vandenyse pagal Aplinkos ministerijos nustatytą specialiosios žvejybos tvarką vidaus vandenyse išduoda ir panaikina Aplinkos ministerijos įgaliota institucija.\n\n3. Specialiosios žvejybos leidimai žvejoti žuvininkystės tvenkiniuose, privačiuose žuvininkystės vandens telkiniuose ar telkiniuose, į kuriuos išduoti leidimai naudoti žvejybos plotą, išduodami tik gavus šių vandens telkinių valdytojų ar žvejybos ploto naudotojų raštišką sutikimą.\n\n4. Be sutikimo specialiosios žvejybos leidimai gali būti išduodami tik ypatingos ekologinės situacijos atvejais (epizootijos židinys, nepageidaujamų gyvūnų rūšių atsiradimas ir kt.) ar pagal kompetenciją su Žemės ūkio ministerija arba Aplinkos ministerija suderintiems žuvininkystės moksliniams tyrimams atlikti.“"
    },
    {
      "provision_ref": "art9",
      "section": "9",
      "title": "9 straipsnis. 10 straipsnio 5 dalies pakeitimas ir papildymas nauja 6 dalimi",
      "content": "1. Pakeisti 10 straipsnio 5 dalį ir ją išdėstyti taip:\n\n„5. Žuvų rūšims, kurioms Europos Bendrijos teisės aktai žvejybos limitų nenustato, žvejybos limitus Lietuvos Respublikos teritorinėje jūroje, vadovaudamasi mokslinių tyrimų duomenimis, gali nustatyti Žemės ūkio ministerija ar jos įgaliota institucija, o vidaus vandenyse – Aplinkos ministerija.“\n\n2. Papildyti 10 straipsnį nauja 6 dalimi:\n\n„6. Moksliniai tyrimai vidaus vandenyse atliekami ir šių tyrimų duomenys teikiami Aplinkos ministerijos nustatyta tvarka, o jūrų vandenyse – Žemės ūkio ministerijos nustatyta tvarka.“\n\n3. Buvusią 10 straipsnio 6 dalį laikyti 7 dalimi."
    },
    {
      "provision_ref": "art10",
      "section": "10",
      "title": "10 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis.     Žvejybos ploto naudotojo teisės ir pareigos bei leidimų naudoti žvejybos plotą išdavimo tvarka\n\n1. Žvejybos ploto naudotojas turi teisę:\n\n1) gavęs žvejybos leidimą, žvejoti verslinės žvejybos įrankiais;\n\n2) be žvejybos leidimo užsiimti mėgėjų žvejyba žuvininkystės vandens telkinyje;\n\n3) organizuoti mėgėjų žvejybą žuvininkystės vandens telkinyje;\n\n4) naudotis kitomis teisės aktų nustatytomis teisėmis.\n\n2. Žvejybos ploto naudotojas privalo:\n\n1) įgyvendinti vandens telkinio valdytojo patvirtintas žuvų išteklių naudojimo, atkūrimo ir apsaugos priemones;\n\n2) Aplinkos ministerijos nustatyta tvarka išduoti mėgėjų žvejybos leidimus žvejoti žuvininkystės vandens telkiniuose, į kuriuos turi leidimą naudoti žvejybos plotą;\n\n3) Aplinkos ministerijos nustatyta tvarka teikti informaciją apie žuvininkystės vandens telkinį, žuvų išteklių naudojimą, išduotus mėgėjų žvejybos leidimus;\n\n4) leisti kitiems asmenims naudotis žuvininkystės vandens telkiniu teisės aktų nustatyta tvarka;\n\n5) laikytis nustatytų specialiųjų žuvininkystės vandens telkinių naudojimo sąlygų, žvejybos taisyklių, kitų aplinkos apsaugą ir gamtos išteklių naudojimą reglamentuojančių teisės aktų, leidimo naudoti žvejybos plotą sąlygų ir reikalavimų.\n\n3. Leidimai naudoti žvejybos plotą išduodami Lietuvos Respublikos Vyriausybės ar jos įgaliotos institucijos nustatyta tvarka ne ilgesniam kaip 10 metų laikotarpiui.\n\n4. Žuvininkystės vandens telkinių, į kuriuos leidimai naudoti žvejybos plotą neišduodami, sąrašą tvirtina Lietuvos Respublikos Vyriausybė ar jos įgaliota institucija.\n\n5. Leidimus naudoti žvejybos plotą išduoda atitinkamo regiono aplinkos apsaugos departamentas vadovaudamasis žuvininkystės vandens telkinio valdytojo sprendimu. Jei žuvininkystės vandens telkinys yra kelių regionų aplinkos apsaugos departamentų administruojamose teritorijose, leidimus naudoti žvejybos plotą išduoda to regiono aplinkos apsaugos departamentas, kurio administruojamoje teritorijoje yra didesnė žuvininkystės vandens telkinio dalis.\n\n6. Žuvininkystės vandens telkinio valdytojo sprendimai suteikti teisę naudoti žvejybos plotą priimami atsižvelgiant į aukciono rezultatus arba be aukciono.\n\n7. Teisė naudoti žvejybos plotą suteikiama be aukciono:\n\n1) asmenims, užsiimantiems akvakultūra ir naudojantiems vandenį iš tų žuvininkystės vandens telkinių žuvininkystės tvenkiniams užpildyti, žuvims veisti ar auginti;\n\n2) žvejybos ploto naudotojui, paskutiniam tinkamai vykdžiusiam vandens telkinio nuomos verslinei žūklei sutartinius įsipareigojimus.\n\n8. Jei teisė naudoti žvejybos plotą suteikiama aukciono būdu, užmokesčio už šios teisės suteikimą dydis yra didžiausias aukciono metu pasiūlytas užmokesčio dydis.\n\n9. Šio straipsnio 10 dalyje nustatytas užmokesčio už teisės naudoti žvejybos plotą suteikimą dydis laikomas pradiniu organizuojant aukcioną dėl leidimo naudoti žvejybos plotą žuvininkystės vandens telkinyje.\n\n10. Be aukciono suteikiamos teisės naudoti žvejybos plotą užmokesčio dydį ir mokėjimo tvarką nustato Lietuvos Respublikos Vyriausybė ar jos įgaliota institucija.\n\n11. Vandens telkinio valdytojas tvirtina žuvų išteklių naudojimo, atkūrimo ir apsaugos žuvininkystės vandens telkinyje priemonių planą, vadovaudamasis Aplinkos ministerijos patvirtintu žuvininkystės vandens telkinių tvarkymo tipiniu planu.“"
    },
    {
      "provision_ref": "art11",
      "section": "11",
      "title": "11 straipsnis. 14 straipsnio 3 punkto pakeitimas",
      "content": "Pakeisti 14 straipsnio 3 punktą ir jį išdėstyti taip:\n\n„3) ištirti naudojamus žuvų išteklius (arba skirti lėšų žuvininkystės tyrimams vidaus vandenyse) ir pateikti tyrimų duomenis Aplinkos ministerijai;“."
    },
    {
      "provision_ref": "art12",
      "section": "12",
      "title": "12 straipsnis. 16 straipsnio 1, 5 ir 7 dalių pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Žuvininkystės produktų gamyba priskiriama žemės ūkio veiklai.“\n\n2. Pakeisti 16 straipsnio 5 dalį ir ją išdėstyti taip:\n\n„5. Žuvivaisa valstybiniuose žuvininkystės vandens telkiniuose vykdoma pagal Žemės ūkio ministerijos patvirtintas ir su Aplinkos ministerija suderintas programas.“\n\n3. Pakeisti 16 straipsnio 7 dalį ir ją išdėstyti taip:\n\n„7. Pramoninių žuvininkystės tvenkinių ūkių sąrašą ir plotus tvirtina Lietuvos Respublikos Vyriausybė.“"
    },
    {
      "provision_ref": "art13",
      "section": "13",
      "title": "13 straipsnis. 19 straipsnio pakeitimas ir papildymas",
      "content": "Pakeisti 19 straipsnio 1 ir 2 dalis, papildyti straipsnį 3 dalimi ir visą straipsnį išdėstyti taip:\n\n„19 straipsnis. Žvejybos stebėtojai\n\n1. Tarptautinių žvejybos organizacijų reikalavimu jų jurisdikcijai priklausančiose akvatorijose žvejojančiuose Lietuvos Respublikos žvejybos laivuose privalo dirbti žvejybos stebėtojai. Žvejybos stebėtojai gali būti skiriami ir į kitus jūrų vandenyse žvejojančius Lietuvos Respublikos žvejybos laivus.\n\n2. Žvejybos stebėtojų veiklos Lietuvos Respublikos žvejybos laivuose tvarką nustato Žemės ūkio ministerija.\n\n3. Žvejybos stebėtojus į Lietuvos Respublikos žvejybos laivus skiria Žemės ūkio ministerijos įgaliota institucija.“"
    },
    {
      "provision_ref": "art14",
      "section": "14",
      "title": "14 straipsnis. 23 straipsnio 4 dalies pakeitimas",
      "content": "Pakeisti 23 straipsnio 4 dalį ir ją išdėstyti taip:\n\n„4. Draudžiama sandėliuoti, vežti, perdirbti, parduoti ir supirkti mažesnes negu Europos Sąjungos ir Lietuvos Respublikos teisės aktais nustatyto minimalaus dydžio žuvis, skirtas maistui, išskyrus įmonėse, užsiimančiose akvakultūra, išaugintas žuvis ir iš jų pagamintus produktus, žuvis, skirtas žuvivaisai, bei vidaus vandenyse sužvejotų mažesnių negu nustatyto minimalaus dydžio žuvų leistiną kiekį.“"
    },
    {
      "provision_ref": "art15",
      "section": "15",
      "title": "15 straipsnis. 24 straipsnio pakeitimas",
      "content": "Pakeisti 24 straipsnį ir jį išdėstyti taip:\n\n„24 straipsnis.     Žuvininkystės produktų gamintojų organizacijų ir tarpšakinių žuvininkystės produktų organizacijų pripažinimas ir pripažinimo panaikinimas\n\nŽemės ūkio ministerija ar jos įgaliota institucija nustato žuvininkystės produktų gamintojų organizacijų ir tarpšakinių žuvininkystės produktų organizacijų pripažinimo ir pripažinimo panaikinimo tvarką.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo įgyvendinimas",
      "content": "1. Valstybinių vandens telkinių nuomos verslinei žūklei sutartys, sudarytos iki šio įstatymo įsigaliojimo, galioja iki jose nurodyto termino, bet ne ilgiau kaip iki 2009 m. sausio 1 d. Jei vandens telkinių nuomos verslinei žūklei sutarčių galiojimo terminas nustatytas ilgesnis kaip iki 2009 m. sausio 1 d., tokiems žuvų išteklių naudotojams išduodant leidimus naudoti žvejybos plotą nustatomos tokios pat sąlygos, kokios buvo nustatytos vandens telkinių nuomos verslinei žūklei sutartyse, išskyrus leidimo naudoti žvejybos plotą galiojimo terminą.\n\n2. Šio įstatymo 8 straipsniu keičiamo 9 straipsnio 3 dalyje nurodyti specialiosios žvejybos leidimai žvejoti žuvininkystės vandens telkiniuose, dėl kurių iki 2009 m. sausio 1 d. sudarytos vandens telkinių nuomos verslinei žūklei sutartys, išduodami tik gavus fizinio ar juridinio asmens, pagal vandens telkinio nuomos verslinei žūklei sutartį naudojančio tą vandens telkinį, rašytinį sutikimą, išskyrus šio įstatymo 8 straipsniu keičiamo 9 straipsnio 4 dalyje numatytus atvejus.\n\n3. Kai vandens telkinių nuomos verslinei žūklei sutarčių galiojimas pasibaigia ir gauti teisę naudoti žvejybos plotą pretenduoja šio įstatymo 10 straipsniu keičiamo 11 straipsnio 7 dalies 1 ir 2 punktuose nurodyti subjektai, pirmumo teisę į leidimą naudoti žvejybos plotą turi šio įstatymo 10 straipsniu keičiamo 11 straipsnio 7 dalies 1 punkte nurodyti subjektai.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": [
    {
      "term": "Akvakultūra",
      "definition": "žuvų auginimas gėlame arba jūros vandenyje, sudarant joms dirbtines mitybos ir gyvenimo sąlygas.",
      "source_provision": "art1"
    },
    {
      "term": "Europos Bendrijos žvejybos laivas",
      "definition": "žvejybos laivas, plaukiojantis su Europos Sąjungos valstybės narės vėliava ir registruotas Bendrijos žvejybos laivyno registre.",
      "source_provision": "art1"
    },
    {
      "term": "Intervencinės žuvininkystės produktų rinkos reguliavimo priemonės",
      "definition": "priemonės, kuriomis siekiama reguliuoti pirminio žuvininkystės produktų pardavimo rinką, užtikrinti stabilias kainas ir žuvų išteklių naudotojų pajamas.",
      "source_provision": "art1"
    },
    {
      "term": "Jūrų vandenys",
      "definition": "Europos Sąjungos valstybių narių vidaus vandenims, tarpiniams vandenims ir ne Europos Sąjungos valstybių narių vidaus vandenims nepriklausantys vandens telkiniai.",
      "source_provision": "art1"
    },
    {
      "term": "Leidimas naudoti žvejybos plotą",
      "definition": "dokumentas, kuriuo suteikiama teisė jame nustatytomis sąlygomis naudoti žuvų išteklius ir organizuoti mėgėjų žvejybą tam tikrame valstybiniame žuvininkystės vandens telkinyje.",
      "source_provision": "art1"
    },
    {
      "term": "Lietuvos Respublikos žvejybos laivas",
      "definition": "bet kuris laivas su verslinės žvejybos įranga arba laivas, naudojamas šiai žvejybai ir įregistruotas Lietuvos Respublikos jūrų laivų registre ar Lietuvos Respublikos vidaus vandenų laivų registre, kurio dokumentuose nurodyta, kad jis yra žvejybos laivas. Lietuvos Respublikos žvejybos laivai, žvejojantys jūrų vandenyse, turi būti įtraukti į žvejojančių jūrų vandenyse laivų duomenų sistemą.",
      "source_provision": "art1"
    },
    {
      "term": "Pirminis žuvininkystės produktų pardavimas",
      "definition": "sužvejotų, apdorotų ar laive perdirbtų žuvininkystės produktų, iškrautų uoste, pardavimas arba jų pardavimas iš žvejybos ir kitų žuvininkystės produktus vežančių laivų.",
      "source_provision": "art1"
    },
    {
      "term": "Pirminis žuvininkystės produktų supirkėjas",
      "definition": "juridinis ar fizinis asmuo, vykdantis pirminį žuvininkystės produktų supirkimą.",
      "source_provision": "art1"
    },
    {
      "term": "Pirminis žuvininkystės produktų supirkimas",
      "definition": "sužvejotų, apdorotų ar laive perdirbtų žuvininkystės produktų, iškrautų uoste, supirkimas arba jų supirkimas iš žvejybos ir kitų žuvininkystės produktus vežančių laivų.",
      "source_provision": "art1"
    },
    {
      "term": "Pramoninis žuvininkystės tvenkinių ūkis",
      "definition": "sistema visų kategorijų žuvininkystės tvenkinių (neršto, auginimo, ganyklinių, pirminių, žiemojimo ir karantininių), kuriuose vykdomas visas žuvų auginimo ciklas.",
      "source_provision": "art1"
    },
    {
      "term": "Priekrantės žvejyba",
      "definition": "žvejyba laivais, kai laivo ilgis mažesnis kaip 12 metrų.",
      "source_provision": "art1"
    },
    {
      "term": "Specialioji žvejyba",
      "definition": "žvejyba mokslinių ar veterinarinių tyrimų, stebėsenos, žuvivaisos, biologinės melioracijos, mokymo tikslais.",
      "source_provision": "art1"
    },
    {
      "term": "Tarpšakinė žuvininkystės produktų organizacija",
      "definition": "Žemės ūkio ministerijos ar jos įgaliotos institucijos pripažinta asociacija, vienijanti fizinius ir juridinius asmenis, užsiimančius žuvininkystės produktų gamyba, prekyba ir (arba) perdirbimu, įsteigta žuvininkystės produktų rinkai plėtoti ir pardavimo sąlygoms gerinti.",
      "source_provision": "art1"
    },
    {
      "term": "Tvenkinių žuvininkystė",
      "definition": "žuvų veisimas, auginimas, šėrimas, gaudymas, sandėliavimas ir pardavimas.",
      "source_provision": "art1"
    },
    {
      "term": "Vandens telkinio valdytojas",
      "definition": "privataus žuvininkystės vandens telkinio savininkas, taip pat valstybės ar savivaldybės nuosavybės teisę įgyvendinantis subjektas, kuriam teisės aktų nustatyta tvarka žuvininkystės vandens telkinys perduotas patikėjimo teise.",
      "source_provision": "art1"
    },
    {
      "term": "Verslinė žvejyba",
      "definition": "žvejyba verslinės žvejybos įrankiais pagal nustatytą tvarką.",
      "source_provision": "art1"
    },
    {
      "term": "Vidaus vandenys",
      "definition": "visi Lietuvos Respublikos sausumos teritorijoje esantys paviršiniai vandens telkiniai ir tarpiniai vandenys.",
      "source_provision": "art1"
    },
    {
      "term": "Žuvininkystė",
      "definition": "veikla, apimanti žuvų išteklių valdymą, išsaugojimą ir atkūrimą, žvejybą, akvakultūrą, žuvų perdirbimą, pirminį žuvininkystės produktų pardavimą ir supirkimą.",
      "source_provision": "art1"
    },
    {
      "term": "Žuvininkystės produktai",
      "definition": "žuvys ir iš jų pagaminti gaminiai.",
      "source_provision": "art1"
    },
    {
      "term": "Žuvininkystės produktų gamyba",
      "definition": "veikla, apimanti pirminę gamybą (žuvininkystės produktų gamyba, įskaitant žuvų auginimą, veisimą ir gaudymą) ir pirminį perdirbimą (apdorojimas, kurio metu iš žuvininkystės produkto nekeičiant jo cheminės sudėties taip pat gaunamas žuvininkystės produktas).",
      "source_provision": "art1"
    },
    {
      "term": "Žuvininkystės produktų gamintojų organizacija",
      "definition": "Žemės ūkio ministerijos ar jos įgaliotos institucijos pripažinta asociacija, vienijanti fizinius ir juridinius asmenis, užsiimančius versline žvejyba arba akvakultūra ir pirminiu žuvininkystės produktų pardavimu, jei apdorojant ar perdirbant žuvininkystės produktus atitinkamos procedūros atliekamos žvejybos laivuose, ir įsteigta žuvų išteklių tausojančiai žvejybai užtikrinti bei jos narių pagamintų žuvininkystės produktų pardavimo sąlygoms gerinti.",
      "source_provision": "art1"
    },
    {
      "term": "Žuvininkystės tvenkinys",
      "definition": "hidrotechnikos statinys (pylimai, krantų stiprinimo įrenginiai, vandens padavimo, nuleidimo ir dugno sausinimo kanalai, įleistuvai, išleistuvai, šliuzai, slenksčiai, pralaidos), įrengtas žemės paviršiuje, jo įdauboje, iškasoje arba upės vagoje ir naudojamas žuvims auginti ir veisti.",
      "source_provision": "art1"
    },
    {
      "term": "Žuvininkystės vandens telkinys",
      "definition": "Lietuvos Respublikos išskirtinė ekonominė zona, teritorinė jūra, visi paviršiniai vidaus vandenų telkiniai, kurie naudojami arba gali būti naudojami žuvininkystei.",
      "source_provision": "art1"
    },
    {
      "term": "Žuvys",
      "definition": "visų rūšių žuvys, nėgės, vėžiagyviai, moliuskai ir kiti vandens bestuburiai.",
      "source_provision": "art1"
    },
    {
      "term": "Žuvivaisa",
      "definition": "žuvų veisimas, paauginimas ir jų perkėlimas iš vienų žuvininkystės vandens telkinių į kitus, taip pat reproduktorių gaudymas ir laikymas žuvų išteklių atkūrimo, palaikymo ir gausinimo tikslais.",
      "source_provision": "art1"
    },
    {
      "term": "Žuvų augintojas",
      "definition": "fizinis ar juridinis asmuo, auginantis žuvis gėlame ar jūros vandenyje, sudarydamas joms dirbtines mitybos ir gyvenimo sąlygas.",
      "source_provision": "art1"
    },
    {
      "term": "Žuvų ištekliai",
      "definition": "visos gėlavandenės ir jūrų žuvys, kurias žmogus naudoja arba gali naudoti savo poreikiams, išskyrus dirbtinai auginamas žuvis.",
      "source_provision": "art1"
    },
    {
      "term": "Žuvų išteklių atkūrimas",
      "definition": "teisinės, materialios ir finansinės priemonės, padedančios išlaikyti stabilias, natūraliai atsikuriančias arba atkurti nykstančias žuvų populiacijas.",
      "source_provision": "art1"
    },
    {
      "term": "Žuvų išteklių išsaugojimas ir kontrolė",
      "definition": "teisinės, materialios ir finansinės priemonės žuvų ištekliams išsaugoti ir jų naudojimui kontroliuoti.",
      "source_provision": "art1"
    },
    {
      "term": "Žuvų išteklių naudotojas",
      "definition": "fizinis ar juridinis asmuo, turintis teisę naudoti žuvų išteklius.",
      "source_provision": "art1"
    },
    {
      "term": "Žvejyba",
      "definition": "žuvų gaudymas, laikymas ar perdirbimas ir sugautų žuvų gabenimas nepažeidžiant teritorinės jūros leistino perplaukimo teisės ir navigacijos laisvės išskirtinėje ekonominėje zonoje.",
      "source_provision": "art1"
    },
    {
      "term": "Žvejybos kvota",
      "definition": "žuvų išteklių naudotojams skiriama žvejybos limito dalis.",
      "source_provision": "art1"
    },
    {
      "term": "Žvejybos leidimas",
      "definition": "dokumentas, kuriuo suteikiama teisė žvejoti.",
      "source_provision": "art1"
    },
    {
      "term": "Žvejybos limitas",
      "definition": "žuvininkystės vandens telkiniui nustatytas didžiausias sugaunamų žuvų kiekis arba žvejybos įrankių, arba žvejybos dienų, arba žvejybos vietų skaičius.",
      "source_provision": "art1"
    },
    {
      "term": "Žvejybos ploto naudotojas",
      "definition": "fizinis ar juridinis asmuo, turintis Vyriausybės arba jos įgaliotos institucijos nustatyta tvarka išduotą leidimą naudoti žvejybos plotą arba iki 2009 m. sausio 1 d. pagal vandens telkinių nuomos verslinei žūklei sutartį naudojantis valstybinį žuvininkystės vandens telkinį.",
      "source_provision": "art1"
    },
    {
      "term": "Žvejybos stebėtojas",
      "definition": "asmuo, įgaliotas stebėti, kaip Lietuvos Respublikos žvejybos laivo kapitonas ir kiti įgulos nariai laikosi žvejybos srities teisės aktų.“",
      "source_provision": "art1"
    }
  ]
}
