{
  "id": "lt-law-xv-75",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo Nr. VIII-723 2, 23, 28, 29, 38, 54, 61, 63-1 ir 65-1 straipsnių pakeitimo įstatymas",
  "short_name": "XV-75",
  "status": "in_force",
  "issued_date": "2024-12-19",
  "in_force_date": "2025-01-01",
  "url": "https://e-tar.lt/portal/lt/legalAct/a0c27590c13911ef88c08519262548c4/RXCCmqCgwE",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 38 dalį ir ją išdėstyti taip:\n\n„38. Šiame įstatyme vartojamos sąvokos „aktyvusis kariuomenės personalo rezervas“, „aktyviojo kariuomenės personalo rezervo karys“, „tarnyba aktyviajame kariuomenės personalo rezerve“, „parengtasis kariuomenės personalo rezervas“, „privalomoji karo tarnyba“, „kita tarnyba rezerve“ ir „rezervo karys“ suprantamos taip, kaip apibrėžiamos Lietuvos Respublikos karo prievolės įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio pakeitimas",
      "content": "Pakeisti 23 straipsnio 4 dalies 4 punktą ir jį išdėstyti taip:\n\n„4) karo prievolininkai, neįgiję pagrindinio karinio parengtumo ir pašaukti atlikti kitą tarnybą rezerve ar karo tarnybą paskelbus mobilizaciją, – ne vėliau kaip per 20 dienų nuo kario statuso įgijimo.“"
    },
    {
      "provision_ref": "art3",
      "section": "3",
      "title": "3 straipsnis. 28 straipsnio pakeitimas",
      "content": "Papildyti 28 straipsnio 4 dalį 6 punktu:\n\n„6) asmenys, be Lietuvos Respublikos pilietybės, turintys ir į šio įstatymo 36 straipsnio 121 dalyje nurodytą sąrašą įtrauktų valstybių pilietybę.“"
    },
    {
      "provision_ref": "art4",
      "section": "4",
      "title": "4 straipsnis. 29 straipsnio pakeitimas",
      "content": "Papildyti 29 straipsnio 3 dalį 4 punktu:\n\n„4) asmenys, be Lietuvos Respublikos pilietybės, turintys ir į šio įstatymo 36 straipsnio 121 dalyje nurodytą sąrašą įtrauktų valstybių pilietybę.“"
    },
    {
      "provision_ref": "art5",
      "section": "5",
      "title": "5 straipsnis. 38 straipsnio pakeitimas",
      "content": "Pakeisti 38 straipsnio 1 dalies 1 punktą ir jį išdėstyti taip:\n\n„1) netenka Lietuvos Respublikos pilietybės, įgyja į šio įstatymo 36 straipsnio 121 dalyje nurodytą sąrašą įtrauktų valstybių pilietybę ar paaiškėja, kad turi tokios valstybės pilietybę;“."
    },
    {
      "provision_ref": "art6",
      "section": "6",
      "title": "6 straipsnis. 54 straipsnio pakeitimas",
      "content": "Papildyti 54 straipsnį 81 dalimi:\n\n„81. Generolo leitenanto (viceadmirolo) laipsnis gali būti suteikiamas generolui majorui (kontradmirolui), ištarnavusiam generolu majoru (kontradmirolu) ne mažiau kaip 2 metus ir paskirtam į generolo leitenanto (viceadmirolo) laipsnį atitinkančias pareigas.“"
    },
    {
      "provision_ref": "art7",
      "section": "7",
      "title": "7 straipsnis. 61 straipsnio pakeitimas",
      "content": "Papildyti 61 straipsnį 131 dalimi:\n\n„131. Karininkui, skiriamam atlikti karo tarnybą užsienio valstybės ar tarptautinėje karinėje ar gynybos institucijoje į ne žemesnes kaip generolo leitenanto laipsnio pareigas, suteikiamos gyvenamosios patalpos – rezidencija. Tokiu atveju šio straipsnio 13 dalyje nurodyta išmoka apsirūpinti gyvenamosiomis patalpomis ir komunalinėms, ryšių ir kitoms su gyvenamųjų patalpų išlaikymu susijusioms išlaidoms apmokėti nemokama. Rezidencijos nuomos metų išlaidų normą nustato Vyriausybė, rezidencijos nuomos tvarką nustato krašto apsaugos ministras. Rezidencijos nuomos metų išlaidų norma apskaičiuojama rezidencijos nuomos metų išlaidų normą dauginant iš Vyriausybės nustatyto gyvenamųjų patalpų nuomos lygio vietos koeficiento. Užsienio valstybėse, kurių gyvenamųjų patalpų nuomos lygio vietos koeficiento dydžiai nėra nustatyti Vyriausybės, taikomas patalpų nuomos lygio vietos koeficientas 1,2. Į rezidencijos nuomos metų išlaidų normą įskaičiuojamos ir apmokamos rezidencijos apsaugos, draudimo, baldų nuomos išlaidos, automobilio statymo vietos mokestis, valymo ir aplinkos priežiūros paslaugų, komunalinės (įskaitant garažo ir automobilio statymo vietų nuomą) ir ryšių išlaidos (abonentinis telefono, interneto, kabelinės, palydovinės televizijos, radijo mokestis).“"
    },
    {
      "provision_ref": "art8",
      "section": "8",
      "title": "8 straipsnis. 631 straipsnio pakeitimas",
      "content": "Pakeisti 631 straipsnį ir jį išdėstyti taip:\n\n„631 straipsnis. Gyvenamosios patalpos nuomos išlaidų kompensavimas profesinės karo tarnybos kariams\n\n1. Profesinės karo tarnybos kariams gyvenamosios patalpos tarnybos vietos savivaldybėje nuomos išlaidos, išskyrus šio straipsnio 2 dalyje nurodytus atvejus, kompensuojamos, jeigu jie, jų šeimos nariai tarnybos vietos savivaldybėje ar kitoje savivaldybėje nuo tarnybos vietos mažesniu atstumu, negu Vyriausybės arba jos įgaliotos institucijos nustatytas atstumas, neturi nuosavybės teise priklausančių, techninius ir higienos reikalavimus atitinkančių gyvenamųjų patalpų ar jų dalies. Dėl objektyvių šeiminių priežasčių ar nesant galimybės išsinuomoti gyvenamosios patalpos tarnybos vietos savivaldybėje, krašto apsaugos ministro ar jo įgalioto asmens sprendimu profesinės karo tarnybos kariams kompensuojamos gyvenamosios patalpos kitos savivaldybės vietovėje, nutolusioje nuo tarnybos vietos ne didesniu atstumu, negu Vyriausybės arba jos įgaliotos institucijos nustatytas atstumas, nuomos išlaidos, išskyrus atvejį, kai nuomojama gyvenamoji patalpa nuo tarnybos vietos yra nutolusi didesniu atstumu, negu profesinės karo tarnybos kario, jo šeimos narių turimos nuosavybės teise priklausančios, techninius ir higienos reikalavimus atitinkančios gyvenamosios patalpos ar jų dalis.\n\n2. Gyvenamosios patalpos nuomos išlaidos nekompensuojamos, jeigu profesinės karo tarnybos kariai tarnybos vietos savivaldybėje yra laikinai apgyvendinti tarnybiniuose butuose arba jiems jų pasirinkimu taikoma šio įstatymo 64 straipsnio 4 dalyje numatyta garantija.\n\n3. Jeigu šeimoje yra du profesinės karo tarnybos kariai (sutuoktiniai), turintys teisę gauti gyvenamosios patalpos nuomos išlaidų kompensaciją ir tarnaujantys toje pačioje savivaldybėje, ir nėra teismo patvirtinimo dėl jų gyvenimo skyrium, jiems kompensuojamos vienos gyvenamosios patalpos nuomos išlaidos, neviršijant tai tarnybos vietovei Vyriausybės nustatyto maksimalaus gyvenamosios patalpos nuomos išlaidų dydžio.\n\n4. Maksimalius gyvenamosios patalpos nuomos išlaidų dydžius, priklausančius nuo vietovės, kurioje yra nuomojama gyvenamoji patalpa, taip pat nuo kartu su jais gyvenančių šeimos narių skaičiaus, atsižvelgdama į gyvenamųjų patalpų nuomos rinkos kainas, tvirtina Vyriausybė. Gyvenamosios patalpos nuomos išlaidų kompensavimo tvarką pagal profesinės karo tarnybos kario ir nuomotojo rašytinėje sutartyje nustatytą nuomos mokesčio dydį, neviršydamas Vyriausybės patvirtintų maksimalių gyvenamosios patalpos nuomos išlaidų dydžių, nustato krašto apsaugos ministras.\n\n5. Profesinės karo tarnybos kariams, turintiems žvalgybos pareigūno statusą, šio straipsnio nuostatos netaikomos.“"
    },
    {
      "provision_ref": "art9",
      "section": "9",
      "title": "9 straipsnis. 651 straipsnio pakeitimas",
      "content": "Pakeisti 651 straipsnio 4 dalies nuostatą iki dvitaškio ir ją išdėstyti taip:\n\n„4. Tikrosios karo tarnybos, atsargos ir dimisijos kariams, turintiems sveikatos sutrikimų, dėl kurių jie įgijo teisę į šio įstatymo 67 straipsnio 6–11 dalyse nustatytas garantijas šio įstatymo 67 straipsnyje nustatytomis sąlygomis, taip pat asmenims, atitinkantiems visas šias sąlygas: turintiems sveikatos sutrikimų, kurie atsirado dėl dalyvavimo ginant Lietuvos Respublikos laisvę SSRS karinės agresijos laikotarpiu, 1991 m. sausio 11 d. – rugpjūčio 21 d., tarnaujant krašto apsaugos sistemoje, kai dėl šių sveikatos sutrikimų jiems nustatytas dalyvumo (iki 2023 m. gruodžio 31 d. – darbingumo) lygis, bei pripažintiems nukentėjusiaisiais kovojant už Lietuvos Respublikos laisvę, iš Krašto apsaugos ministerijai skirtų asignavimų kompensuojamos:“."
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė, krašto apsaugos ministras iki 2024 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
