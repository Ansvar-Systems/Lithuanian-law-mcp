{
  "id": "lt-law-xi-708",
  "type": "statute",
  "title": "Lietuvos Respublikos išmokų vaikams įstatymo 6, 8, 12 ir 20 straipsnių pakeitimo įstatymas",
  "short_name": "XI-708",
  "status": "in_force",
  "issued_date": "2010-03-30",
  "in_force_date": "2010-05-01",
  "url": "https://e-tar.lt/portal/lt/legalAct/TAR.B9FB8F126DEF",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio 4 dalies pakeitimas",
      "content": "6 straipsnio 4 dalyje po žodžių „nuosekliųjų studijų programą“ įrašyti žodžius „ar nuolatinės studijų formos programą“ ir šią dalį išdėstyti taip:\n\n„4. Šeimoje, auginančioje tris ar daugiau vaikų, kiekvienam vaikui nuo 3 iki 18 metų ir vyresniam, jei jis mokosi pagal bendrojo lavinimo programą, pagal formaliojo profesinio mokymo programą pirmajai kvalifikacijai įgyti ar studijuoja aukštojoje mokykloje pagal dieninės studijų formos nuosekliųjų studijų programą ar nuolatinės studijų formos programą (įskaitant ir akademinių atostogų laikotarpį), bet ne ilgiau, kaip iki jam sukanka 24 metai, skiriama 0,75 bazinės socialinės išmokos dydžio išmoka per mėnesį.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 2 dalies pakeitimas",
      "content": "8 straipsnio 2 dalyje po žodžių „nuosekliųjų studijų programą“ įrašyti žodžius „ar nuolatinės studijų formos programą“ ir šią dalį išdėstyti taip:\n\n„2. Jei pasibaigus vaiko globai (rūpybai) dėl pilnametystės, emancipacijos ar santuokos sudarymo asmuo mokosi pagal bendrojo lavinimo programą, pagal formaliojo profesinio mokymo programą ar studijuoja aukštojoje mokykloje pagal dieninės studijų formos nuosekliųjų studijų programą ar nuolatinės studijų formos programą (įskaitant ir akademinių atostogų laikotarpį), taip pat tuo atveju, kai yra mirę pilnamečio asmens abu tėvai (turėtas vienintelis iš tėvų), mokymosi laikotarpiu, bet ne ilgiau, kaip iki asmeniui sukanka 24 metai, skiriama ir kartą per mėnesį mokama 4 bazinių socialinių išmokų dydžio išmoka. Ši išmoka neskiriama ir nemokama asmenims, daugiau kaip du kartus įstojusiems į tos pačios mokyklų grupės mokyklą (kaip suskirstyta pagal Lietuvos Respublikos švietimo įstatymą).“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio 3 dalies pakeitimas",
      "content": "12 straipsnio 3 dalyje po žodžio „arba“ įrašyti skaičius ir žodžius „po 2007 m. sausio 1 d. imtinai buvo“ ir šią dalį išdėstyti taip:\n\n„3. Vaiko globėjui (rūpintojui) globos (rūpybos) išmoką moka tos savivaldybės, kurios vaiko teisių apsaugos institucijos teikimu vaikui buvo nustatyta globa (rūpyba) arba po 2007 m. sausio 1 d. imtinai buvo globėju (rūpintoju) paskirta apskrities viršininko įsteigta vaikų socialinės globos įstaiga, administracija. Tais atvejais, kai besimokantis vyresnis kaip 18 metų asmuo lieka gyventi ir yra išlaikomas (nemokamai gauna nakvynę, maistą ir kitas paslaugas) socialinės globos įstaigoje, kurioje iki pilnametystės jam buvo nustatyta globa (rūpyba), ši išmoka mokama socialinės globos įstaigai.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio 1 ir 2 dalių pakeitimas",
      "content": "1. Pakeisti 20 straipsnio 1 dalį ir ją išdėstyti taip:\n\n„1. Vaikui, kuriam globa (rūpyba) buvo nustatyta iki 2006 m. gruodžio 31 d. imtinai, globos (rūpybos) išmoką moka savivaldybės, kurios teritorijoje globėjas (rūpintojas) yra įregistruotas arba deklaruoja gyvenamąją vietą, administracija.“\n\n2. Pakeisti 20 straipsnio 2 dalį ir ją išdėstyti taip:\n\n„2 Vaiko, kuriam globa (rūpyba) buvo nustatyta iki 2006 m. gruodžio 31 d. imtinai apskrities viršininko įsteigtoje vaikų socialinės globos įstaigoje arba kuriam ši įstaiga iki 2006 m. gruodžio 31 d. imtinai buvo paskirta globėju (rūpintoju), globa (rūpyba) socialinės globos įstaigoje finansuojama valstybės biudžeto lėšomis kitų teisės aktų nustatyta tvarka ir globos (rūpybos) išmoka, nustatyta šio įstatymo 8 straipsnio 1 dalyje, nemokama.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2010 m. gegužės 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
