{
  "id": "lt-law-xv-625",
  "type": "statute",
  "title": "Lietuvos Respublikos klimato kaitos valdymo įstatymo Nr. XI-329 10, 12, 14, 18, 19, 20 straipsnių ir 1, 3 priedų pakeitimo įstatymas",
  "short_name": "XV-625",
  "status": "in_force",
  "issued_date": "2025-11-27",
  "in_force_date": "2025-12-05",
  "url": "https://e-tar.lt/portal/lt/legalAct/7d3b9910d0f811f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas",
      "content": "1. Pakeisti 10 straipsnio pavadinimą ir jį išdėstyti taip:\n\n„10 straipsnis. Specialios išimtys orlaivių naudotojams“.\n\n2. Pakeisti 10 straipsnio 1 dalies nuostatą iki dvitaškio ir ją išdėstyti taip:\n\n„1. Šio įstatymo 6 straipsnio 2 ir 3 dalių reikalavimai netaikomi orlaivių naudotojų skrydžiams, kurie:“.\n\n3. Pripažinti netekusiu galios 10 straipsnio 1 dalies 2 punktą.\n\n4. Pakeisti 10 straipsnio 3 dalį ir ją išdėstyti taip:\n\n„3. Šio straipsnio 1 dalies 3 punktas taikomas valstybėms, kurios yra pasirašiusios susitarimą dėl optimalios Europos Sąjungos šiltnamio efektą sukeliančių dujų apyvartinių taršos leidimų prekybos sistemos ir toje valstybėje taikomų ŠESD mažinimo priemonių sąveikos.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Specialios išimtys orlaivių naudotojams\n\nŠio įstatymo 6 straipsnio 2 ir 3 dalių reikalavimai netaikomi orlaivių naudotojų skrydžiams, kurie:\n\n1) atitinka aviacijos veiklos išimtis, nurodytas šio įstatymo 1 priedo lentelės 1.29 papunktyje, Komisijos deleguotojo sprendimo (ES) 2020/1071 1 straipsnio 3 punkte ir 2009 m. birželio 8 d. Komisijos sprendime 2009/450/EB dėl išsamaus Europos Parlamento ir Tarybos direktyvos 2003/87/EB I priede išvardytų aviacijos veiklos rūšių išaiškinimo;\n\n2) vykdomi tarp Europos Sąjungos valstybės narės atokiausiame regione esančio aerodromo ir kitoje tos Europos Sąjungos valstybės narės dalyje esančio aerodromo, įskaitant kitą aerodromą, esantį tos pačios Europos Sąjungos valstybės narės tame pačiame atokiausiame regione ar kitame atokiausiame regione;\n\n3) vykdomi į Jungtinių Tautų apibrėžtas mažiausiai išsivysčiusias šalis, mažas besivystančias salų valstybes ir iš jų, išskyrus Europos Komisijos įgyvendinimo reglamente dėl valstybių, kurios Europos Parlamento ir Tarybos direktyvos 2003/87/EB taikymo tikslais laikomos taikančiomis Tarptautinės civilinės aviacijos organizacijos pasaulinę rinkos priemonę (CORSIA), sąrašo išvardytas šalis ir valstybes, kurių bendrasis vidaus produktas (BVP) vienam gyventojui yra lygus Europos Sąjungos vidurkiui arba už jį didesnis.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Specialios išimtys orlaivių naudotojams\n\nŠio įstatymo 6 straipsnio 2 ir 3 dalių reikalavimai netaikomi orlaivių naudotojų skrydžiams, kurie:\n\n1) atitinka aviacijos veiklos išimtis, nurodytas šio įstatymo 1 priedo lentelės 1.29 papunktyje, Komisijos deleguotojo sprendimo (ES) 2020/1071 1 straipsnio 3 punkte ir 2009 m. birželio 8 d. Komisijos sprendime 2009/450/EB dėl išsamaus Europos Parlamento ir Tarybos direktyvos 2003/87/EB I priede išvardytų aviacijos veiklos rūšių išaiškinimo;\n\n2) vykdomi į Jungtinių Tautų apibrėžtas mažiausiai išsivysčiusias šalis, mažas besivystančias salų valstybes ir iš jų, išskyrus Europos Komisijos įgyvendinimo reglamente dėl valstybių, kurios Europos Parlamento ir Tarybos direktyvos 2003/87/EB taikymo tikslais laikomos taikančiomis Tarptautinės civilinės aviacijos organizacijos pasaulinę rinkos priemonę (CORSIA), sąrašo išvardytas šalis ir valstybes, kurių bendrasis vidaus produktas (BVP) vienam gyventojui yra lygus Europos Sąjungos vidurkiui arba už jį didesnis.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "Pakeisti 12 straipsnio 3 dalį ir ją išdėstyti taip:\n\n„3. Reguliuojamieji subjektai neturi atsisakyti apyvartinių taršos leidimų už dėl išleisto vartoti kuro, skirto veikloms, nepatenkančioms į šio įstatymo 2 priede nurodytų veiklos rūšių sąrašą, išmestų ŠESD kiekį. Kai galutiniams kuro vartotojams vykdant veiklas, nepatenkančias į šio įstatymo 2 priedo veiklos rūšių sąrašą, padaromos išlaidos, kurios jiems perkeliamos dėl reguliuojamųjų subjektų atsisakymo apyvartinių taršos leidimų už dėl šio įstatymo 2 priede nurodytoms veikloms išleisto kuro išmetamų ŠESD kiekį, gali būti suteikiama finansinė kompensacija pagal Europos Komisijos priimtus įgyvendinimo aktus dėl išsamių taisyklių, kaip išvengti dvigubo skaičiavimo ir apyvartinių taršos leidimų už išmetamas ŠESD, kurioms šis straipsnis netaikomas, atsisakymo ir dėl finansinės kompensacijos galutiniams kuro vartotojams, kai tokio dvigubo skaičiavimo arba apyvartinių taršos leidimų atsisakymo negalima išvengti. Siekiant išvengti išlaidų perkėlimo rizikos, reguliuojamieji subjektai privalo nustatyti, patikimai ir tiksliai dokumentuoti kiekvienos rūšies išleidžiamo vartoti kuro, naudojamo šio įstatymo 2 priede nurodytoms veikloms, tikslius kiekius, išleidimo būdus ir išleidžiamo vartoti kuro galutinę paskirtį.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "1. Papildyti 14 straipsnio 3 dalį 10 punktu:\n\n„10) finansinėms priemonėms, kurios, naudojantis valstybės pagalba, leistų šiltnamio efektą sukeliančias dujas išmetančių įrenginių valdytojams, patenkantiems į sektorius ar jų pošakius, kuriuose pagal Europos Komisijos gaires dėl tam tikrų valstybės pagalbos priemonių, susijusių su šiltnamio efektą sukeliančių dujų apyvartinių taršos leidimų prekybos sistema, kyla reali išmetamo anglies dioksido kiekio perkėlimo dėl didelių netiesioginių išlaidų, faktiškai patiriamų su išmetamų ŠESD kiekiu susijusias išlaidas perkeliant į elektros energijos kainas, rizika, sumažinti išmetamų ŠESD mažinimo įsipareigojimų finansinę ir ekonominę naštą, įgyvendinti – 1 proc. lėšų, nurodytų šio straipsnio 2 dalies 2 punkte.“\n\n2. Papildyti 14 straipsnį 7 dalimi:\n\n„7. Šio straipsnio 3 dalies 10 punkte nurodytoms finansinėms priemonėms įgyvendinti skirtas valstybės pagalbos schemas rengia, derina su Europos Komisija ir tvirtina Vyriausybės įgaliota institucija.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio pakeitimas",
      "content": "1. Pakeisti 18 straipsnio 1 dalį ir ją išdėstyti taip:\n\n„1. Stacionarios šaldymo, oro kondicionavimo įrangos, stacionarių gaisro gesinimo sistemų, gesintuvų ir šilumos siurblių, turinčių tam tikrų F-dujų, (toliau – įranga) montavimo, aptarnavimo, techninės priežiūros, remonto ir (ar) eksploatacijos nutraukimo darbus kitiems subjektams Lietuvos Respublikos teritorijoje turi teisę atlikti savarankiškai dirbantys Lietuvos Respublikos, taip pat kitos Europos Sąjungos valstybės narės ar Europos ekonominės erdvės valstybės (toliau kartu – valstybė narė) piliečiai, kiti fiziniai asmenys, kurie naudojasi Europos Sąjungos teisės aktų jiems suteiktomis judėjimo valstybėse narėse teisėmis, arba Lietuvos Respublikoje ar kitoje valstybėje narėje įsteigti juridiniai asmenys, kitos organizacijos ar jų padaliniai (toliau – juridiniai asmenys), turintys valstybės narės išduotą F-dujų tvarkymo atestatą (toliau – atestatas) nurodytai veiklos kategorijai ar kitą dokumentą, kuriuo suteikiama teisė atlikti atitinkamos įrangos montavimo, nuotėkio patikrinimo, techninės priežiūros, remonto ir (ar) eksploatacijos nutraukimo ir F-dujų surinkimo darbus kitiems subjektams. Atestatus turintys juridiniai asmenys užtikrina, kad veiklai, kuriai vykdyti reikalingas fizinio asmens, dirbančio su F-dujomis ir jų turinčia įranga, pažymėjimas, vykdyti pakaktų reikiamos kvalifikacijos darbuotojų, kurių minimalus skaičius nurodytas šio straipsnio 3 dalies 2 ir 3 punktuose. Fizinių asmenų, dirbančių su įranga, kvalifikacijos reikalavimai pagal veiklos kategoriją nustatyti Europos Komisijos įgyvendinamuosiuose aktuose, reglamentuojančiuose fizinių asmenų, dirbančių su F‑dujomis ir jų turinčia tam tikra įranga, būtiniausius reikalavimus.“\n\n2. Pakeisti 18 straipsnio 3 dalį ir ją išdėstyti taip:\n\n„3. Aplinkos ministro įgaliota institucija, gavusi asmens prašymą išduoti atestatą ir dokumentus, patvirtinančius atitiktį nustatytiems reikalavimams, per 5 darbo dienas šiam asmeniui išsiunčia patvirtinimą, kad prašymas gautas. Jeigu pateikti ne visi ar netikslūs dokumentai arba informacija, ji praneša šiam asmeniui apie trūkumus ir nurodo ne trumpesnį kaip 5 darbo dienų terminą trūkumams pašalinti. Atestatas išduodamas arba pateikiamas motyvuotas atsisakymas išduoti atestatą ne vėliau kaip per 30 kalendorinių dienų nuo visų tinkamai pateiktų dokumentų gavimo dienos. Išduoti atestatai galioja neterminuotai šio straipsnio 1 dalyje nurodytiems asmenims, atitinkantiems šiuos reikalavimus:\n\n1) fiziniai asmenys, dirbantys pagal darbo sutartis, ar kiti fiziniai asmenys, su kuriais fizinis asmuo yra sudaręs kitų rūšių sutartis, turi fizinių asmenų, dirbančių su F-dujomis ir OAM ir jų turinčia įranga, pažymėjimus (toliau – pažymėjimas). Juridiniame asmenyje dirba pakankamai reikiamos kvalifikacijos pažymėjimus turinčių darbuotojų, kurių minimalus skaičius nurodytas šios dalies 2 ir 3 punktuose, kad laikantis visų būtinų darbų saugos reikalavimų būtų galima vykdyti veiklą, apimančią įrangos montavimo, nuotėkio patikrinimo, techninės priežiūros, remonto ir (ar) eksploatacijos nutraukimo darbų atlikimą kitiems subjektams. Asmenys, norintys gauti atestatą ir vykdyti veiklą, apimančią bent vieno iš stacionarios šaldymo, oro kondicionavimo, šilumos siurblių įrangos, izoterminių sunkvežimių ir priekabų šaldymo įrenginių arba stacionarių priešgaisrinių sistemų ir gesintuvų arba elektros skirstymo įrenginių montavimo, techninės priežiūros, eksploatacijos nutraukimo ir F-dujų surinkimo darbų atlikimą kitiems subjektams, turi atitikti minimalius dirbančių fizinių asmenų skaičiaus reikalavimus;\n\n2) vienas fizinis asmuo gali atlikti įrangos montavimo darbus, kai F-dujų kiekis sumontuotoje įrangoje neviršija 50 t anglies dioksido ekvivalento F-dujų (I veiklos tipas). Jeigu įrangoje F-dujų yra daugiau kaip 50 t anglies dioksido ekvivalento, siekiant užtikrinti darbų saugos reikalavimus, montavimo darbus turi atlikti du arba daugiau fizinių asmenų (II veiklos tipas);\n\n3) vienas fizinis asmuo gali atlikti nuotėkio patikrinimo, techninės priežiūros, remonto ir (ar) eksploatacijos nutraukimo darbus, kai F-dujų kiekis sumontuotoje įrangoje neviršija 500 t anglies dioksido ekvivalento F-dujų (I veiklos tipas). Jeigu įrangoje F-dujų yra daugiau kaip 500 t anglies dioksido ekvivalento, siekiant užtikrinti darbų saugos reikalavimus, nuotėkio patikrinimo, techninės priežiūros, remonto ir (ar) eksploatacijos nutraukimo darbus turi atlikti du arba daugiau fizinių asmenų (II veiklos tipas);\n\n4) asmenys, norintys gauti atestatą, privalo turėti atitinkamos rūšies ir kategorijos, jei taikoma, veiklai, dėl kurios yra atestuojami, vykdyti būtiną techninę įrangą, kurios reikalavimus nustato aplinkos ministras. Reikalavimus atitinkanti įranga sudaro sąlygas atlikti šiuos įrangos montavimo, techninės priežiūros, remonto ir (ar) eksploatacijos nutraukimo darbus kitiems subjektams: atlikti įrangos patikrą dėl F-dujų nuotėkio, šių dujų slėgio ir temperatūros matavimus, surinkti F-dujas iš įrangos, jas saugoti ir transportuoti, pripildyti įrangą ir sistemas F-dujų, montuoti įrangą, vamzdynus ir kitas įrangos dalis nesukeliant F-dujų nuotėkio;\n\n5) asmuo sumoka valstybės rinkliavą Lietuvos Respublikos rinkliavų įstatyme nustatyta tvarka.“\n\n3. Pakeisti 18 straipsnio 10 dalį ir ją išdėstyti taip:\n\n„10. Atestatai išduodami, jų galiojimas sustabdomas, galiojimo sustabdymas panaikinamas ir galiojimas panaikinamas per Aplinkosaugos leidimų informacinę sistemą (toliau – ALIS). Duomenys ir informacija apie atestatus visuomenės informavimo tikslais viešinami ALIS ir Licencijų informacinėje sistemoje (toliau – LIS) iki atestato galiojimo panaikinimo dienos, taip sudarant palankias sąlygas paslaugų ieškantiems suinteresuotiems asmenims rasti atestatus turinčių paslaugų teikėjų. Viešinama ši atestatuose esanti informacija: fizinio asmens vardas ir pavardė arba juridinio asmens pavadinimas ir juridinio asmens kodas, veiklos rūšis, veiklos tipas, kategorija ir atestato galiojimo būsena.“"
    },
    {
      "provision_ref": "art7",
      "section": "7",
      "title": "7 straipsnis. 19 straipsnio pakeitimas",
      "content": "Pakeisti 19 straipsnio 6 dalį ir ją išdėstyti taip:\n\n„6. Fiziniai asmenys, norintys mokytis pagal vieną iš šio straipsnio 3 dalyje nurodytų programų ir gauti pažymėjimą, turi būti įgiję vidurinį išsilavinimą.“"
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "Pakeisti 20 straipsnio 2 dalies nuostatą iki dvitaškio ir ją išdėstyti taip:\n\n„2. Leidimai asmenims išduodami, jų galiojimas sustabdomas, galiojimo sustabdymas panaikinamas ir galiojimas panaikinamas per ALIS. Leidimai galioja neterminuotai. Informacija ir duomenys apie leidimus visuomenės informavimo tikslais viešinami ALIS ir LIS iki leidimo galiojimo panaikinimo dienos, taip sudarant palankias sąlygas paslaugų ieškantiems suinteresuotiems asmenims rasti leidimus turinčių paslaugų teikėjų. Viešinama ši leidimuose esanti informacija: fizinio asmens vardas ir pavardė arba juridinio asmens pavadinimas ir juridinio asmens kodas, leidimo išdavimo data, leidimo numeris, leidimo galiojimo būsena, mokymo programų pavadinimai. Leidimai išduodami asmenims, kurie atitinka šiuos reikalavimus:“."
    },
    {
      "provision_ref": "art9",
      "section": "9",
      "title": "9 straipsnis. 1 priedo pakeitimas",
      "content": "Pakeisti 1 priedo 1 punkto 1.29.1 papunktį ir jį išdėstyti taip:\n\n„1.29.1. skrydžiai tarp aerodromų, esančių dviejose skirtingose valstybėse, nurodytose Europos Komisijos įgyvendinamajame akte dėl Tarptautinės civilinės aviacijos organizacijos pasaulinę rinkos priemonę (CORSIA) taikančių valstybių sąrašo (toliau – Komisijos įgyvendinamasis aktas), ir skrydžiai tarp Šveicarijos Konfederacijos arba Jungtinės Didžiosios Britanijos ir Šiaurės Airijos Karalystės ir valstybių, išvardytų Komisijos įgyvendinamajame akte, ir (kasmet apskaičiuojamo reikalaujamo kompensavimo už praėjusius kalendorinius metus tikslais) skrydžiai į valstybes, nurodytas Komisijos įgyvendinamajame akte, iš tų valstybių, tarp jų ir skrydžiai tarp Šveicarijos Konfederacijos arba Jungtinės Didžiosios Britanijos ir Šiaurės Airijos Karalystės ir valstybių, nurodytų Komisijos įgyvendinamajame akte, ir (kompensavimo reikalavimų taikant Tarptautinės civilinės aviacijos organizacijos pasaulinę rinkos priemonę (CORSIA) tikslais) skrydžiai į valstybes, nurodytas Komisijos įgyvendinamajame akte, iš tų valstybių ir tarp jų, taip pat skrydžiai tarp Šveicarijos Konfederacijos arba Jungtinės Didžiosios Britanijos ir Šiaurės Airijos Karalystės ir valstybių, nurodytų Komisijos įgyvendinamajame akte, kiti skrydžiai tarp aerodromų, esančių dviejose skirtingose trečiosiose šalyse, kuriuos vykdo orlaivių naudotojai, atitinkantys visas šias sąlygas:“."
    },
    {
      "provision_ref": "art10",
      "section": "10",
      "title": "10 straipsnis. 3 priedo pakeitimas",
      "content": "1. Pripažinti netekusiu galios 3 priedo 5 punktą.\n\n2. Papildyti 3 priedą 22–25 punktais:\n\n„22. 2016 m. balandžio 27 d. Europos Parlamento ir Tarybos reglamentas (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas).\n\n23. 2024 m. rugsėjo 6 d. Komisijos įgyvendinimo reglamentas (ES) 2024/2215, kuriuo pagal Europos Parlamento ir Tarybos reglamentą (ES) 2024/573 nustatomi minimalieji sertifikatų, susijusių su stacionaria šaldymo, oro kondicionavimo ir šilumos siurblių įranga, organiniais Rankino ciklais ir izoterminių sunkvežimių, izoterminių priekabų, izoterminių lengvųjų transporto priemonių, įvairiarūšio vežimo konteinerių ir traukinių vagonų šaldymo įrenginiais, kuriuose yra fluorintų šiltnamio efektą sukeliančių dujų arba jų alternatyvų, išdavimo fiziniams ir juridiniams asmenims reikalavimai bei tokių sertifikatų tarpusavio pripažinimo sąlygos ir panaikinamas Komisijos įgyvendinimo reglamentas (ES) 2015/2067.\n\n24. 2025 m. kovo 28 d. Komisijos įgyvendinimo reglamentas (ES) 2025/625, kuriuo pagal Europos Parlamento ir Tarybos reglamentą (ES) 2024/573 nustatomi fizinių ir juridinių asmenų sertifikatų minimalieji reikalavimai ir tokių sertifikatų tarpusavio pripažinimo sąlygos, susiję su stacionaria gaisro gesinimo įranga, kurioje yra tam tikrų fluorintų šiltnamio efektą sukeliančių dujų arba atitinkamų fluorintų šiltnamio efektą sukeliančių dujų alternatyvų, ir panaikinamas Komisijos reglamentas (EB) Nr. 304/2008.\n\n25. 2025 m. kovo 28 d. Komisijos įgyvendinimo reglamentas (ES) 2025/627, kuriuo pagal Europos Parlamento ir Tarybos reglamentą (ES) 2024/573 nustatomi su stacionarių elektros skirstomųjų įrenginių, kuriuose yra fluorintų šiltnamio efektą sukeliančių dujų, montavimu, aptarnavimu arba technine priežiūra, remontu arba eksploatacijos nutraukimu ir fluorintų šiltnamio efektą sukeliančių dujų surinkimu iš stacionarių elektros skirstomųjų įrenginių susiję fizinių asmenų sertifikatų minimalieji reikalavimai ir tokių sertifikatų tarpusavio pripažinimo sąlygos, ir panaikinamas Komisijos įgyvendinimo reglamentas (ES) 2015/2066.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas ir įgyvendinimas",
      "content": "1. Šio įstatymo 2 straipsnis įsigalioja 2027 m. sausio 1 d.\n\n2. Šio įstatymo 3 straipsnis įsigalioja 2031 m. sausio 1 d.\n\n3. Šio įstatymo 5 ir 6 straipsniai įsigalioja 2026 m. sausio 1 d.\n\n4. Aplinkos ministras bei ekonomikos ir inovacijų ministras iki 2026 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
