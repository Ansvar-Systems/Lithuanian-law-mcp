{
  "id": "lt-law-xiv-952",
  "type": "statute",
  "title": "Lietuvos Respublikos socialinių paslaugų įstatymo Nr. X-493 2, 23, 24 ir 34 straipsnių pakeitimo įstatymas",
  "short_name": "XIV-952",
  "status": "in_force",
  "issued_date": "2022-03-17",
  "in_force_date": "2022-03-23",
  "url": "https://e-tar.lt/portal/lt/legalAct/44396f70a9f111ec8d9390588bf2de65/ixDihTfHAo",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 14 dalį ir ją išdėstyti taip:\n\n„14. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos apsaugos nuo smurto artimoje aplinkoje įstatyme, Lietuvos Respublikos asmenų perkėlimo į Lietuvos Respubliką įstatyme, Lietuvos Respublikos pagalbos nuo nusikalstamos veikos nukentėjusiems asmenims įstatyme, Lietuvos Respublikos įstatyme „Dėl užsieniečių teisinės padėties“, Lietuvos Respublikos vaiko teisių apsaugos pagrindų įstatyme ir 2016 m. balandžio 27 d. Europos Parlamento ir Tarybos reglamente (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas).“"
    },
    {
      "provision_ref": "art2",
      "section": "2",
      "title": "2 straipsnis. 23 straipsnio pakeitimas",
      "content": "1. Pakeisti 23 straipsnio 1 dalies nuostatą iki dvitaškio ir ją išdėstyti taip:\n\n„1. Licencija gali būti išduodama įstaigai, kuri atitinka visas toliau išvardytas sąlygas, išskyrus šio straipsnio 11 dalyje nurodytą atvejį:“.\n\n2. Papildyti 23 straipsnį 11 dalimi:\n\n„11. Jeigu įstaiga institucinę socialinę globą numato teikti tik iš užsienio valstybės (-ių), kurią (-ias), Lietuvos Respublikos užsienio reikalų ministerijos Socialinių paslaugų priežiūros departamentui pateiktais duomenimis, ištiko humanitarinė krizė, atvykusiems nelydimiems nepilnamečiams užsieniečiams ar likusiems be tėvų globos vaikams, išduodant licenciją netaikomos šio straipsnio 1 dalies 1 punkte nustatytos sąlygos ir licencija išduodama, jeigu:\n\n1) įstaiga užtikrina nelydimų nepilnamečių užsieniečių ar likusių be tėvų globos vaikų nepertraukiamą priežiūrą, tinkamas gyvenamąsias patalpas, maitinimą;\n\n2) įstaigos numatoma teikti institucinė socialinė globa atitinka socialinės globos normose nustatytus reikalavimus apsaugos priemonių sąrašui, kiekiui ir laikotarpiui.“\n\n3. Pakeisti 23 straipsnio 2 dalį ir ją išdėstyti taip:\n\n„2. Licencijai gauti užpildoma ir Socialinių paslaugų priežiūros departamentui tiesiogiai, registruotu laišku, elektroninio ryšio priemonėmis arba per Paslaugų įstatyme nurodytą kontaktinį centrą (toliau – kontaktinis centras) pateikiama paraiška-klausimynas, kuriame pateikiama rašytinė informacija, išskyrus atvejį, kai licenciją prašoma išduoti šio įstatymo 23 straipsnio 11 dalyje nurodytu atveju, įrodanti, kad įstaigos numatoma teikti socialinė globa atitiks socialinės globos normose nustatytus reikalavimus personalo struktūrai, skaičiui, išsilavinimui, patalpoms ir privalomų turėti apsaugos priemonių sąrašui bei kiekiui nustatytu laikotarpiu, taip pat informacija apie tai, ar įstaiga yra teikusi socialinę globą neturėdama licencijos, ar įstaigai buvo panaikintas licencijos teikti socialinę globą galiojimas, išskyrus atvejus, kai licencijos galiojimas buvo panaikintas šio įstatymo 24 straipsnio 7 dalies 2 punkte nustatytu pagrindu, ar įstaigos vadovams ar kitiems atsakingiems asmenims buvo paskirta administracinė nuobauda už socialinės globos teikimą neturint licencijos ar nesilaikant licencijuojamos veiklos sąlygų. Licencijai, išduodamai vadovaujantis šio įstatymo 23 straipsnio 11 dalimi, gauti užpildoma ir Socialinių paslaugų priežiūros departamentui tiesiogiai, registruotu laišku, elektroninio ryšio priemonėmis arba per kontaktinį centrą pateikiama paraiška-klausimynas, kuriame pateikiama rašytinė informacija, įrodanti, kad įstaigos numatoma teikti socialinė globa atitiks šio įstatymo 23 straipsnio 11 dalyje nustatytas sąlygas. Paraiškos-klausimyno formą tvirtina Socialinių paslaugų priežiūros departamentas.“"
    },
    {
      "provision_ref": "art3",
      "section": "3",
      "title": "3 straipsnis. 24 straipsnio pakeitimas",
      "content": "1. Papildyti 24 straipsnio 1 dalį 4 punktu:\n\n„4) įstaiga, numatanti teikti institucinę socialinę globą tik iš užsienio valstybės (-ių), kurią (-ias), Užsienio reikalų ministerijos Socialinių paslaugų priežiūros departamentui pateiktais duomenimis, ištiko humanitarinė krizė, atvykusiems nelydimiems nepilnamečiams užsieniečiams ar likusiems be tėvų globos vaikams, neatitinka šio įstatymo 23 straipsnio 1 dalies 2 punkte, 11 dalies 1 punkte ir (ar) 2 punkte nurodytų sąlygų.“\n\n2. Papildyti 24 straipsnio 7 dalį 3 punktu:\n\n„3) jeigu socialinės globos įstaigai, kuriai licencija teikti institucinę socialinę globą buvo išduota taikant šio įstatymo 23 straipsnio 11 dalyje nustatytą išimtį, per 24 mėnesius nuo šios licencijos išdavimo dienos nepavyko užtikrinti, kad jos teikiama institucinė socialinė globa atitiktų šio įstatymo 23 straipsnio 1 dalyje nustatytas sąlygas.“\n\n3. Papildyti 24 straipsnį 12 dalimi:\n\n„12. Jeigu Socialinių paslaugų priežiūros departamentas nustato, kad socialinės globos įstaiga, kuriai licencija teikti institucinę socialinę globą išduota taikant šio įstatymo 23 straipsnio 11 dalyje nustatytą išimtį, neatitinka visų ar dalies šio įstatymo 23 straipsnio 11 dalyje nurodytų sąlygų, šalinant nustatytus institucinės socialinės globos teikimo pažeidimus, stabdant šios licencijos galiojimą ar ją panaikinant mutatis mutandis taikomos šio straipsnio 2–11 dalių nuostatos.“"
    },
    {
      "provision_ref": "art4",
      "section": "4",
      "title": "4 straipsnis. 34 straipsnio pakeitimas",
      "content": "Papildyti 34 straipsnį 51 dalimi:\n\n„51. Institucinė socialinė globa iš užsienio valstybės (-ių), kurią (-ias), Užsienio reikalų ministerijos Socialinių paslaugų priežiūros departamentui pateiktais duomenimis, ištiko humanitarinė krizė, atvykusiems nelydimiems nepilnamečiams užsieniečiams ar likusiems be tėvų globos vaikams finansuojama iš valstybės biudžeto lėšų, skiriamų socialinės apsaugos ir darbo ministro nustatyta tvarka, ir iš valstybės biudžeto lėšų, skirtų globos (rūpybos) išmokai pagal Išmokų vaikams įstatymą mokėti.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 4 straipsnis įsigalioja 2022 m. balandžio 1 d.\n\n2. Socialinės apsaugos ir darbo ministras iki 2022 m. kovo 31 d. priima šio įstatymo įgyvendinamąjį teisės aktą.\n\n3. Iš užsienio valstybės (-ių), kurią (-ias), Lietuvos Respublikos užsienio reikalų ministerijos Socialinių paslaugų priežiūros departamentui prie Socialinės apsaugos ir darbo ministerijos pateiktais duomenimis, ištiko humanitarinė krizė, atvykusiems nelydimiems nepilnamečiams užsieniečiams ar likusiems be tėvų globos vaikams, kuriems, vadovaujantis Lietuvos Respublikos teisės aktais, reguliuojančiais socialinės globos socialinės globos įstaigoje (toliau – institucinė socialinė globa) nustatymą, buvo nustatyta institucinė socialinė globa iki šio įstatymo įsigaliojimo, bet ne anksčiau kaip 2022 m. vasario 24 d., institucinė socialinė globa finansuojama iš Lietuvos Respublikos valstybės biudžeto lėšų pagal šio įstatymo 4 straipsnyje išdėstytą Lietuvos Respublikos socialinių paslaugų įstatymo 34 straipsnio 51 dalį.\n\n4. Iki šio įstatymo įsigaliojimo dienos pradėtos licencijų išdavimo įstaigoms, institucinę socialinę globą numatančioms teikti tik iš užsienio valstybės (-ių), kurią (-ias), Užsienio reikalų ministerijos Socialinių paslaugų priežiūros departamentui pateiktais duomenimis, ištiko humanitarinė krizė, atvykusiems nelydimiems nepilnamečiams užsieniečiams ar likusiems be tėvų globos vaikams, procedūros baigiamos vadovaujantis šio įstatymo 2 ir 3 straipsnių nuostatomis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
