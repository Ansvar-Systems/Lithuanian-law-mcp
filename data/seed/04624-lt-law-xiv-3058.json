{
  "id": "lt-law-xiv-3058",
  "type": "statute",
  "title": "Lietuvos Respublikos teismo ekspertizės įstatymo Nr. IX-1161 5, 7, 9, 10, 11, 15 ir 17 straipsnių pakeitimo įstatymas",
  "short_name": "XIV-3058",
  "status": "in_force",
  "issued_date": "2024-11-07",
  "in_force_date": "2025-01-01",
  "url": "https://e-tar.lt/portal/lt/legalAct/b698a132a10111efa605b9842742bf37/iviXkeCZOj",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 2 dalį ir ją išdėstyti taip:\n\n„2. Fizinių ar juridinių asmenų, kitų organizacijų ar jų padalinių (toliau – fiziniai ar juridiniai asmenys) skundus dėl Teismo ekspertų profesinės etikos kodekso pažeidimų (toliau − skundai) nagrinėja Teismo ekspertų veiklos koordinavimo taryba, vadovaudamasi teisingumo ministro tvirtinamu Teismo ekspertų veiklos koordinavimo tarybos darbo reglamentu. Teismo ekspertų veiklos koordinavimo taryba nenagrinėja skundų dėl teismo ekspertų proceso veiksmų.“\n\n2. Pakeisti 5 straipsnio 4 dalį ir ją išdėstyti taip:\n\n„4. Teismo ekspertų veiklos koordinavimo taryba, atlikdama šiame straipsnyje nustatytas funkcijas, susijusias su skundų nagrinėjimu, turi teisę gauti iš valstybės ir savivaldybių institucijų, taip pat informacinių sistemų, kurios suprantamos taip, kaip apibrėžiamos Lietuvos Respublikos valstybės informacinių išteklių valdymo įstatyme, (toliau ‒ informacinės sistemos), fizinių ar juridinių asmenų šioms funkcijoms atlikti reikalingą informaciją, duomenis (įskaitant fizinio asmens ir teismo eksperto asmens duomenis) ir paaiškinimus, dokumentus ar dokumentų nuorašus. Teismo ekspertizės įstaigos ir šio įstatymo 6 straipsnio 2 dalyje nurodytos kvalifikaciją suteikiančios institucijos pagal kompetenciją privalo pateikti Teismo ekspertų veiklos koordinavimo tarybai informaciją ir paaiškinimus, ar ekspertiniai tyrimai buvo atlikti pagal kvalifikaciją ir tai sričiai taikomų teisės aktų reikalavimus.“\n\n3. Pakeisti 5 straipsnio 12 dalį ir ją išdėstyti taip:\n\n„12. Teismo eksperto, kuriam kvalifikacija buvo suteikta šio įstatymo 8 straipsnyje nustatyta tvarka, kvalifikacijos patikrinimas pagal Teismo ekspertų veiklos koordinavimo tarybos siūlymą vykdomas taikant mutatis mutandis šio įstatymo 8 ir 9 straipsnių nuostatas. Teismo eksperto, kuriam kvalifikacija buvo suteikta šio įstatymo 6 straipsnio 2 dalyje nustatyta tvarka, kvalifikacijos patikrinimo pagal Teismo ekspertų veiklos koordinavimo tarybos siūlymą tvarką nustato šio įstatymo 6 straipsnio 2 dalyje nurodytos kvalifikaciją suteikiančios institucijos. Šios institucijos, atlikdamos šioje dalyje nustatytą kvalifikacijos patikrinimo funkciją, turi teisę gauti iš valstybės ir savivaldybių institucijų, taip pat informacinių sistemų, fizinių ar juridinių asmenų šiai funkcijai atlikti reikalingą informaciją, duomenis (įskaitant fizinio asmens ir teismo eksperto asmens duomenis) ir paaiškinimus, dokumentus ar dokumentų nuorašus.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Nepriekaištinga reputacija\n\n1. Asmuo, siekiantis tapti teismo ekspertu, nelaikomas esąs nepriekaištingos reputacijos, jeigu jis:\n\n1) yra padaręs labai sunkų nusikaltimą ir:\n\na) yra nuteistas ir nuo bausmės atlikimo arba atleidimo nuo bausmės atlikimo dienos nėra praėję dvylika metų;\n\nb) yra atleistas nuo baudžiamosios atsakomybės Lietuvos Respublikos baudžiamojo kodekso 36 straipsnyje nurodytu atveju, bet nuo atleidimo dienos nėra praėję penkeri metai arba yra atleistas Baudžiamojo kodekso 391 straipsnyje nurodytu atveju, bet nuo atleidimo dienos nėra praėję dešimt metų;\n\n2) yra padaręs sunkų nusikaltimą ir:\n\na) yra nuteistas ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nėra praėję dešimt metų;\n\nb) yra atleistas nuo baudžiamosios atsakomybės Baudžiamojo kodekso 36 straipsnyje nurodytu atveju, bet nuo atleidimo dienos nėra praėję ketveri metai arba yra atleistas kitais atleidimo nuo baudžiamosios atsakomybės pagrindais, bet nuo atleidimo dienos nėra praėję aštuoneri metai;\n\n3) yra padaręs apysunkį nusikaltimą ir:\n\na) yra nuteistas ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nėra praėję aštuoneri metai;\n\nb) yra atleistas nuo baudžiamosios atsakomybės Baudžiamojo kodekso 36 ar 37 straipsnyje nurodytais atvejais, bet nuo atleidimo dienos nėra praėję treji metai arba yra atleistas kitais atleidimo nuo baudžiamosios atsakomybės pagrindais, bet nuo atleidimo dienos nėra praėję šešeri metai;\n\n4) yra padaręs nesunkų nusikaltimą ir:\n\na) yra nuteistas ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nėra praėję penkeri metai;\n\nb) yra atleistas nuo baudžiamosios atsakomybės Baudžiamojo kodekso 36 ar 37 straipsnyje nurodytais atvejais, bet nuo atleidimo dienos nėra praėję dveji metai arba yra atleistas kitais atleidimo nuo baudžiamosios atsakomybės pagrindais, bet nuo atleidimo dienos nėra praėję treji metai;\n\n5) yra padaręs tyčinį baudžiamąjį nusižengimą ir:\n\na) yra nuteistas ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nėra praėję treji metai;\n\nb) yra atleistas nuo baudžiamosios atsakomybės Baudžiamojo kodekso 36 ar 37 straipsnyje nurodytais atvejais, bet nuo atleidimo dienos nėra praėję vieni metai arba yra atleistas kitais atleidimo nuo baudžiamosios atsakomybės pagrindais, bet nuo atleidimo dienos nėra praėję dveji metai;\n\n6) piktnaudžiauja alkoholiu, vartoja psichotropines, narkotines ar kitas psichiką veikiančias medžiagas ne medicinos tikslais;\n\n7) yra išbrauktas iš teismo ekspertų sąrašo, nes neatitinka teismo ekspertui taikomų elgesio ir veiklos reikalavimų, nustatytų Teismo ekspertų profesinės etikos kodekse, ir nuo išbraukimo iš teismo ekspertų sąrašo dienos nėra praėję treji metai;\n\n8) yra atleistas iš darbo, pareigų ar praradęs teisę verstis tam tikra veikla už neatitiktį įstatymuose keliamiems nepriekaištingos reputacijos reikalavimams, teisės aktuose nustatytų etikos normų pažeidimą arba profesinės ar tarnybinės veiklos pažeidimus ar pripažintas padaręs tarnybinius nusižengimus, už kuriuos turėtų būti skiriama tarnybinė nuobauda – atleidimas iš pareigų, ir nuo atleidimo iš darbo, pareigų ar teisės verstis tam tikra veikla praradimo arba nuo pripažinimo padarius tarnybinį nusižengimą dienos nėra praėję treji metai;\n\n9) yra atleistas arba pašalintas iš skiriamų ar renkamų pareigų dėl priesaikos ar pasižadėjimo sulaužymo arba pareigūno vardo pažeminimo ir nuo atleidimo arba pašalinimo iš pareigų dienos nėra praėję treji metai.\n\n2. Jeigu asmuo padaro korupcinio pobūdžio nusikalstamą veiką, kuri suprantama taip, kaip apibrėžiama Lietuvos Respublikos korupcijos prevencijos įstatyme, šio straipsnio 1 dalyje nurodyti terminai, kai asmuo nelaikomas esąs nepriekaištingos reputacijos, ilginami vienu trečdaliu.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "1. Pakeisti 9 straipsnio 3 dalies 2 punktą ir jį išdėstyti taip:\n\n„2) kai teismo ekspertas įtariamas ar kaltinamas padaręs šio įstatymo 7 straipsnio 1‒5 punktuose nurodytas nusikalstamas veikas;“.\n\n2. Pakeisti 9 straipsnio 9 dalį ir ją išdėstyti taip:\n\n„9. Teismo ekspertizės įstaigos, atlikdamos šio įstatymo 8 straipsnyje ir šiame straipsnyje nustatytas teismo eksperto kvalifikacijos suteikimo, patvirtinimo ir pripažinimo, teismo eksperto kvalifikacijos pažymėjimo išdavimo, galiojimo termino pratęsimo, galiojimo sustabdymo ir galiojimo sustabdymo panaikinimo, pripažinimo negaliojančiu funkcijas, turi teisę gauti iš valstybės ir savivaldybių institucijų, taip pat informacinių sistemų, fizinių ar juridinių asmenų šioms funkcijoms atlikti reikalingą informaciją ir duomenis (įskaitant fizinio asmens ir teismo eksperto asmens duomenis, taip pat duomenis apie šių asmenų teistumą).“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Įrašymo į teismo ekspertų sąrašą, išbraukimo iš jo ir duomenų apie teismo ekspertus teismo ekspertų sąraše pakeitimo tvarką nustato teisingumo ministras. Teismo ekspertų sąrašas tvarkomas Licencijų informacinėje sistemoje. Lietuvos Respublikos teisingumo ministerija, atlikdama šio įstatymo 11 ir 12 straipsniuose nustatytas įrašymo į teismo ekspertų sąrašą ir išbraukimo iš jo funkcijas, keisdama duomenis apie teismo ekspertus teismo ekspertų sąraše, turi teisę gauti iš valstybės ir savivaldybių institucijų, taip pat informacinių sistemų, fizinių ar juridinių asmenų šioms funkcijoms atlikti reikalingą informaciją ir duomenis (įskaitant fizinio asmens ir teismo eksperto asmens duomenis, taip pat duomenis apie šių asmenų teistumą).“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnio 6 dalį ir ją išdėstyti taip:\n\n„6. Atsižvelgiant į šio įstatymo 4 straipsnio 1 dalį ir siekiant informuoti ekspertinius tyrimus skiriančius teismus ar teisėjus, prokurorus ar ikiteisminio tyrimo įstaigos pareigūnus ar kitus įstatymų įgaliotus pareigūnus arba juos užsakančius fizinius ar juridinius asmenis (toliau − ekspertinius tyrimus skiriantys ar juos užsakantys asmenys) apie teismo ekspertus, įrašytus į teismo ekspertų sąrašą, duomenys apie teismo ekspertus, įrašytus į teismo ekspertų sąrašą, skelbiami Licencijų informacinėje sistemoje.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnio 2 dalies 4 punktą ir jį išdėstyti taip:\n\n„4) saugoti ekspertiniam tyrimui pateiktus objektus. Už jų praradimą ar sugadinimą teismo ekspertas atsako proceso įstatymų, Baudžiamojo kodekso, Lietuvos Respublikos darbo kodekso ir (ar) kitų įstatymų, reguliuojančių drausminę ar tarnybinę atsakomybę, nustatyta tvarka;“."
    },
    {
      "provision_ref": "art7",
      "section": "7",
      "title": "7 straipsnis. 17 straipsnio pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Už pareigų nevykdymą, melagingos išvados ir paaiškinimų pateikimą ar kitokį priesaikos sulaužymą teismo ekspertas, kuriam skiriama atlikti teismo ekspertizę, atsako pagal proceso įstatymus, Baudžiamąjį kodeksą, Darbo kodeksą ir (ar) kitus įstatymus, reguliuojančius drausminę ar tarnybinę atsakomybę.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Teisingumo ministras iki 2024 m. gruodžio 31 d. priima šio įstatymo įgyvendinamuosius teisės aktus.\n\n3. Šio įstatymo 2 straipsnyje išdėstyto Lietuvos Respublikos teismo ekspertizės įstatymo 7 straipsnio nuostatos taikomos tais atvejais, kai jame nurodytos aplinkybės atsiranda po šio įstatymo įsigaliojimo dienos, išskyrus šio straipsnio 6, 7 dalyse nurodytus atvejus, arba kai jame nustatytas palankesnis teisinis reguliavimas.\n\n4. Atliekant iki šio įstatymo įsigaliojimo dienos pradėtą teismo eksperto nepriekaištingos reputacijos vertinimą taikomos Teismo ekspertizės įstatymo 7 straipsnio nuostatos, galiojusios iki šio įstatymo įsigaliojimo dienos, išskyrus šio straipsnio 3 dalyje nurodytus atvejus.\n\n5. Atliekant asmenų, kurie siekia tapti teismo ekspertais ir kurie yra pateikę prašymus dėl teismo eksperto kvalifikacijos suteikimo, patvirtinimo, pripažinimo ar įrašymo į Lietuvos Respublikos teismo ekspertų sąrašą iki šio įstatymo įsigaliojimo dienos, nepriekaištingos reputacijos vertinimą taikomos Teismo ekspertizės įstatymo 7 straipsnio nuostatos, galiojusios iki šio įstatymo įsigaliojimo dienos, išskyrus šio straipsnio 3 dalyje nurodytus atvejus.\n\n6. Po šio įstatymo įsigaliojimo dienos pradėtų teismo eksperto kvalifikacijos pažymėjimo galiojimo termino pratęsimo, galiojimo sustabdymo ar pripažinimo negaliojančiu procedūrų metu atliekant nepriekaištingos reputacijos vertinimą taikomos šio įstatymo 2 straipsnyje išdėstyto Teismo ekspertizės įstatymo 7 straipsnio nuostatos.\n\n7. Atliekant po šio įstatymo įsigaliojimo dienos šio straipsnio 5 dalyje nurodytus prašymus pateikusių asmenų, siekiančių tapti teismo ekspertais, nepriekaištingos reputacijos vertinimą taikomos šio įstatymo 2 straipsnyje išdėstyto Teismo ekspertizės įstatymo 7 straipsnio nuostatos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
