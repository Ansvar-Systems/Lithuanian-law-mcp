{
  "id": "lt-law-xii-2323",
  "type": "statute",
  "title": "Lietuvos Respublikos metrologijos įstatymo Nr. I-1452 2, 9, 12 straipsnių ir priedo pakeitimo įstatymas",
  "short_name": "XII-2323",
  "status": "in_force",
  "issued_date": "2016-04-21",
  "in_force_date": "2016-04-27",
  "url": "https://e-tar.lt/portal/lt/legalAct/f95f94900bac11e6a238c18f7a3f1736/SwQATZCLoy",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 1 dalį ir ją išdėstyti taip:\n\n„1. Akreditavimas – kaip apibrėžta 2008 m. liepos 9 d. Europos Parlamento ir Tarybos reglamente (EB) Nr. 765/2008, nustatančiame su gaminių prekyba susijusius akreditavimo ir rinkos priežiūros reikalavimus ir panaikinančiame Reglamentą (EEB) Nr. 339/93.“\n\n2. Pripažinti netekusia galios 2 straipsnio 11 dalį.\n\n3. Pakeisti 2 straipsnio 25 dalį ir ją išdėstyti taip:\n\n„25. Paskelbtoji įstaiga – įstaiga, kuriai pavedama įvertinti matavimo priemonės atitiktį tai priemonei taikomo techninio reglamento reikalavimams ir apie kurią pranešama Europos Komisijai, kitoms Europos Sąjungos valstybėms narėms ir Europos ekonominės erdvės valstybėms.“\n\n4. Papildyti 2 straipsnį nauja 27 dalimi:\n\n„27. Pateikimas rinkai – veiksmas, kai matavimo priemonė, fasuota prekė arba matavimo indas pirmą kartą tampa prieinamas Europos Sąjungos rinkoje.“\n\n5. Buvusias 2 straipsnio 27, 28, 29, 30, 31, 32, 33 dalis laikyti atitinkamai 28, 29, 30, 31, 32, 33, 34 dalimis.\n\n6. Papildyti 2 straipsnį nauja 35 dalimi:\n\n„35. Tiekimas rinkai – matavimo priemonės, fasuotos prekės arba matavimo indo, skirtų platinti ar naudoti rinkoje, tiekimas vykdant ūkinę komercinę veiklą už atlygį arba be jo.“\n\n7. Buvusias 2 straipsnio 34, 35 dalis laikyti atitinkamai 36, 37 dalimis."
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. Inspekcija atlieka teisinę metrologinę priežiūrą, atlieka Lietuvos matavimo priemonių valstybės registro tvarkytojo funkcijas, su teisiniu metrologiniu reglamentavimu susijusių teisės aktų nustatytais atvejais teikia informaciją Europos Komisijai ir kitų valstybių narių įgaliotoms institucijoms apie priemones, taikomas uždraudžiant naudoti ar tiekti rinkai matavimo priemones, fasuotas prekes ar matavimo indus, ir tokių sprendimų priežastis, atlieka paskirtųjų įstaigų priežiūrą.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Matavimo priemonių tiekimas rinkai, pateikimas rinkai ir naudojimo pradžia\n\n1. Naudoti teisinėje metrologijoje skirtos rinkai tiekiamos matavimo priemonės turi turėti techninių reglamentų arba su matavimo priemonių teisiniu metrologiniu reglamentavimu susijusių teisės aktų nustatytus žymenis ir (arba) ženklus, ir (arba) reikiamus liudijimus (sertifikatus), įrodančius atliktą techniniuose reglamentuose arba su matavimo priemonių teisiniu metrologiniu reglamentavimu susijusiuose teisės aktuose nurodytą metrologinį patvirtinimą. Kai matavimo priemonė yra per maža arba per jautri, kad ant jos galėtų būti pritvirtinti žymenys ir (arba) ženklai, jie turi būti pateikti ant matavimo priemonės pakuotės, jei ši yra, ir prie matavimo priemonės pridedamuose dokumentuose.\n\n2. Matavimo priemonių, patenkančių į techninių reglamentų taikymo sritį, pateikimo rinkai ir pradėjimo naudoti sąlygos nustatomos techniniuose reglamentuose.\n\n3. Ministras, atsakingas už metrologijos valdymo sritį, tvirtina matavimo priemonių, nepatenkančių į techninių reglamentų taikymo sritį, pateikimo rinkai ir pradėjimo naudoti taisykles, taip pat ne Europos Sąjungos valstybėse narėse ir Europos ekonominės erdvės valstybėse išduotų matavimo priemonių sertifikatų ir žymenų ir (arba) ženklų pripažinimo taisykles.\n\n4. Techninių reglamentų arba su matavimo priemonių teisiniu metrologiniu reglamentavimu susijusių teisės aktų reikalavimų neatitinkančios matavimo priemonės gali būti rodomos prekybos mugėse, parodose, pristatymuose, jeigu yra matomas ženklas, kuriame aiškiai pažymėta jų neatitiktis nustatytiems reikalavimams ir tai, kad jos negali būti pateiktos rinkai ir pradėtos naudoti tol, kol nebus patvirtinta jų atitiktis techninių reglamentų arba su matavimo priemonių teisiniu metrologiniu reglamentavimu susijusių teisės aktų reikalavimams.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nmetrologijos įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1974 m. gruodžio 19 d. Tarybos direktyva 75/107/EEB dėl valstybių narių įstatymų, susijusių su butelių, naudojamų kaip matavimo talpos, suderinimo (OL 2004 m. specialusis leidimas, 13 skyrius, 2 tomas, p. 169).\n\n2. 1976 m. sausio 20 d. Tarybos direktyva 76/211/EEB dėl valstybių narių įstatymų, susijusių su tam tikrų fasuotų produktų komplektavimu pagal masę arba tūrį, suderinimo (OL 2004 m. specialusis leidimas, 13 skyrius, 3 tomas, p. 91) su paskutiniais pakeitimais, padarytais 2007 m. rugsėjo 5 d. Europos Parlamento ir Tarybos direktyva 2007/45/EB (OL 2007 L 247, p. 17).\n\n3. 1979 m. gruodžio 20 d. Tarybos direktyva 80/181/EEB dėl valstybių narių įstatymų, susijusių su matavimo vienetais, suderinimo ir Direktyvos 71/354/EEB panaikinimo (OL 2004 m. specialusis leidimas, 13 skyrius, 6 tomas, p. 3) su paskutiniais pakeitimas, padarytais 2009 m. kovo 11 d. Europos Parlamento ir Tarybos direktyva 2009/3/EB (OL 2009 L 114, p. 10).\n\n4. 2014 m. vasario 26 d. Europos Parlamento ir Tarybos direktyva 2014/31/ES dėl valstybių narių įstatymų, susijusių su neautomatinių svarstyklių tiekimu rinkai, suderinimo (OL 2014 L 96, p. 107).\n\n5. 2014 m. vasario 26 d. Europos Parlamento ir Tarybos direktyva 2014/32/ES dėl valstybių narių įstatymų, susijusių su matavimo priemonių tiekimu rinkai, suderinimo (OL 2014 L 96, p. 149) su paskutiniais pakeitimais, padarytais 2014 m. spalio 31 d. Komisijos deleguotąja direktyva (ES) 2015/13 (OL 2015 L 3, p. 42).“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
