{
  "id": "lt-law-xiv-2842",
  "type": "statute",
  "title": "Lietuvos Respublikos saugomų teritorijų įstatymo Nr. I-301 pakeitimo įstatymo Nr. XIV-2350 1 ir 2 straipsnių pakeitimo įstatymas",
  "short_name": "XIV-2842",
  "status": "in_force",
  "issued_date": "2024-06-25",
  "in_force_date": "2024-07-01",
  "url": "https://e-tar.lt/portal/lt/legalAct/4c6877e036da11efbdaea558de59136c/QlgFGmOovD",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnyje išdėstyto Lietuvos Respublikos saugomų teritorijų įstatymo 27 straipsnio pakeitimas",
      "content": "Pripažinti netekusiu galios 1 straipsnyje išdėstyto Lietuvos Respublikos saugomų teritorijų įstatymo 27 straipsnio 4 dalies 9 punktą."
    },
    {
      "provision_ref": "art2",
      "section": "2",
      "title": "2 straipsnis. 1 straipsnyje išdėstyto Lietuvos Respublikos saugomų teritorijų įstatymo 28 straipsnio pakeitimas",
      "content": "Pakeisti 1 straipsnyje išdėstyto Lietuvos Respublikos saugomų teritorijų įstatymo 28 straipsnio 2 dalies 7 punktą iš jį išdėstyti taip:\n\n„7) pajūrio juostos žemyninės dalies tvarkymo planas (rengiamas pajūrio juostos žemyninės dalies riboms ir kraštovaizdžio tvarkymo zonoms joje nustatyti ir keisti). Pajūrio juostos žemyninės dalies tvarkymo planą tvirtina aplinkos ministras.“"
    },
    {
      "provision_ref": "art3",
      "section": "3",
      "title": "3 straipsnis. 1 straipsnyje išdėstyto Lietuvos Respublikos saugomų teritorijų įstatymo 34 straipsnio pakeitimas",
      "content": "1. Pakeisti 1 straipsnyje išdėstyto Lietuvos Respublikos saugomų teritorijų įstatymo 34 straipsnio 7 dalį ir ją išdėstyti taip:\n\n„7. Kompensacijų už saugomose teritorijose nustatytus veiklos apribojimus apskaičiavimo ir išmokėjimo tvarką, kompensacijas išmokančias institucijas nustato Vyriausybė. Kompensacijos išmokamos per vienus metus nuo administracinio sprendimo skirti kompensaciją patvirtinimo, kuris priimamas išnagrinėjus prašymą gauti kompensaciją Vyriausybės nustatyta tvarka. Kai kasmetinei kompensacijai gauti nereikia kasmet pateikti prašymo gauti kompensaciją, kasmetinės kompensacijos už einamuosius metus išmokėjimo terminas – iki kitų metų vasario 1 dienos.“\n\n2. Pakeisti 1 straipsnyje išdėstyto Lietuvos Respublikos saugomų teritorijų įstatymo 34 straipsnio 12 dalį ir ją išdėstyti taip:\n\n„12. Jeigu dėl žemės savininko kaltės sunaikinamos gamtos vertybės privačioje saugomoje vietovėje, kompensaciją išmokėjusi institucija imasi veiksmų dėl išmokėtos kompensacijos susigrąžinimo. Apsaugos sutartis dėl privačios saugomos vietovės nutraukiama ir žemės savininkas privalo grąžinti jam išmokėtą kompensacijos sumą su netesybomis, kurios apskaičiuojamos kaip 3,5 procento metinių palūkanų nuo išmokėtos kompensacijos sumos, jas skaičiuojant už kiekvienus turėtos kompensacijos metus.“"
    },
    {
      "provision_ref": "art4",
      "section": "4",
      "title": "4 straipsnis. 2 straipsnio pakeitimas",
      "content": "1. Pakeisti 2 straipsnio 3 dalies nuostatą iki dvitaškio ir ją išdėstyti taip:\n\n„3. Iki šio įstatymo įsigaliojimo dienos pradėti rengti teritorijų planavimo dokumentai, dėl kurių rengimo kreiptasi planavimo sąlygų, baigiami rengti, derinami, viešinami, tikrinami ir tvirtinami pagal iki šio įstatymo įsigaliojimo dienos galiojusį teisinį reglamentavimą. Šie dokumentai, taip pat iki šio įstatymo įsigaliojimo dienos parengtuose ir patvirtintuose saugomų teritorijų specialiojo teritorijų planavimo dokumentuose nurodytos kraštovaizdžio tvarkymo zonos, kurių kraštovaizdžio apsaugai, naudojimui ir tvarkymui taikomas saugomų teritorijų tipinis apsaugos reglamentas, galioja, kol bus patvirtinti juos keičiantys teritorijų planavimo dokumentai.  Iki šio įstatymo įsigaliojimo dienos parengti ir patvirtinti teritorijų planavimo dokumentai prilyginami:“.\n\n2. Pripažinti netekusiomis galios 2 straipsnio 4 ir 5 dalis.\n\n3. Pakeisti 2 straipsnio 7 dalį ir ją išdėstyti taip:\n\n„7. Prašymai dėl buvusios sodybos atstatymo saugomoje teritorijoje teikiami Vyriausybės nustatytoms institucijoms pagal Vyriausybės nustatytą tvarką iki 2027 m. gruodžio 31 d. Prašymai dėl buvusios sodybos atstatymo, pateikti iki 2027 m. gruodžio 31 d., nagrinėjami, sprendimai priimami ir buvusios sodybos, dėl kurių atstatymo priimti teigiami sprendimai, atstatomos pagal iki 2027 m. gruodžio 31 d. galiojusį teisinį reglamentavimą dėl buvusių sodybų atstatymo.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
