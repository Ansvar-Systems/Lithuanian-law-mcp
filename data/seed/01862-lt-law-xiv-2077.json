{
  "id": "lt-law-xiv-2077",
  "type": "statute",
  "title": "Lietuvos Respublikos administracinių nusižengimų kodekso 488 straipsnio pakeitimo įstatymas",
  "short_name": "XIV-2077",
  "status": "in_force",
  "issued_date": "2023-06-15",
  "in_force_date": "2023-06-24",
  "url": "https://e-tar.lt/portal/lt/legalAct/48b2f0f0119511ee9f7ec2ffce8b47bc/xkMMMcstzY",
  "provisions": [
    {
      "provision_ref": "art1",
      "section": "1",
      "title": "1 straipsnis. 488 straipsnio pakeitimas",
      "content": "Pakeisti 488 straipsnį ir jį išdėstyti taip:\n\n„488 straipsnis. Viešosios rimties trikdymas\n\n1. Šauksmai, švilpimas, garsus dainavimas arba grojimas muzikos instrumentais, kitokiais garsiniais aparatais ar kiti triukšmą keliantys veiksmai gatvėse, aikštėse, parkuose, paplūdimiuose, viešajame transporte ir kitose viešosiose vietose, o vakaro (nuo 19 val. iki 22 val.) ir nakties (nuo 22 val. iki 7 val.) metu – ir gyvenamosiose patalpose, įmonėse, įstaigose ar organizacijose, kai tai trikdo asmenų ramybę, poilsį ar darbą,\nužtraukia baudą asmenims nuo aštuoniasdešimt iki dviejų šimtų eurų ir juridinių asmenų vadovams arba kitiems atsakingiems asmenims – nuo dviejų šimtų iki trijų šimtų eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą asmenims nuo dviejų šimtų iki trijų šimtų eurų ir juridinių asmenų vadovams ar kitiems atsakingiems asmenims – nuo trijų šimtų iki keturių šimtų eurų.\n\n3. Už šio straipsnio 1, 2 dalyse numatytus administracinius nusižengimus, padarytus viešojoje vietoje vykstančiame renginyje, gali būti skiriamas draudimas lankytis viešosiose vietose vykstančiuose renginiuose nuo vieno mėnesio iki vienų metų.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_c13d2e4c120c43c5809d058ba6000f8c_end"
    }
  ],
  "definitions": []
}
