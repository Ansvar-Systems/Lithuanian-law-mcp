{
  "id": "lt-law-xii-1955",
  "type": "statute",
  "title": "Lietuvos Respublikos medicinos praktikos įstatymo Nr. I-1555 4, 6, 7, 8 ir 10 straipsnių pakeitimo įstatymas",
  "short_name": "XII-1955",
  "status": "in_force",
  "issued_date": "2015-10-15",
  "in_force_date": "2016-01-01",
  "url": "https://e-tar.lt/portal/lt/legalAct/30ed41107c6e11e5b7eba10a9b5a9c5f/QQZTaSvnVU",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "1. Pakeisti 4 straipsnio 5 dalį ir ją išdėstyti taip:\n\n„5. Licencija išduodama neterminuotam laikui, jeigu yra įvykdytos licencijos išdavimo sąlygos:\n\n1) gydytojas yra Lietuvos Respublikos pilietis arba turi teisę gyventi ir dirbti Lietuvos Respublikoje;\n\n2) gydytojo valstybinės kalbos mokėjimo kategorija atitinka Lietuvos Respublikos Vyriausybės nustatytus reikalavimus;\n\n3) gydytojas yra įgijęs profesinę kvalifikaciją šio Įstatymo 3 straipsnyje nustatyta tvarka;\n\n4) gydytojas neserga trukdančiomis verstis medicinos praktika ligomis, kurių sąrašą nustato sveikatos apsaugos ministras;\n\n5) gydytojas sveikatos apsaugos ministro nustatyta tvarka tobulino savo profesinę kvalifikaciją, jeigu po profesinės kvalifikacijos įgijimo praėjo daugiau kaip dveji metai;\n\n6) gydytojas įvykdė šio Įstatymo 7 straipsnyje nustatytus reikalavimus, jeigu licencijos galiojimas jam buvo panaikintas.“\n\n2. Pakeisti 4 straipsnio 6 dalį ir ją išdėstyti taip:\n\n„6. Licenciją gydytojui išduoda, atsisako ją išduoti, jos galiojimą sustabdo, panaikina jos galiojimo sustabdymą, licencijos galiojimą panaikina, licencijos duomenis tikslina ir popierinės formos licencijos dublikatą išduoda licencijas išduodanti institucija, vadovaudamasi šiuo Įstatymu ir sveikatos apsaugos ministro patvirtintomis Medicinos praktikos licencijavimo taisyklėmis.“\n\n3. Pakeisti 4 straipsnio 8 dalį ir ją išdėstyti taip:\n\n„8. Gydytojas, siekiantis gauti licenciją, turi atitikti šio straipsnio 5 dalyje nustatytas licencijos išdavimo sąlygas. Jeigu gydytojas, siekiantis gauti licenciją, profesinę kvalifikaciją įgijo ne anksčiau kaip prieš dvejus metus iki kreipimosi dėl licencijos išdavimo dienos, laikoma, kad licencija yra išduota kitą dieną nuo deklaracijos apie ketinimą verstis medicinos praktika (toliau – deklaracija), kuria gydytojas deklaruoja minėto reikalavimo bei licencijos išdavimo sąlygų atitiktį ir įsipareigoja per 30 dienų nuo deklaracijos pateikimo dienos pateikti Medicinos praktikos licencijavimo taisyklėse nurodytus licencijai gauti reikalingus dokumentus (toliau – licencijai gauti reikalingi dokumentai), jeigu jie nepateikiami kartu su deklaracija, pateikimo licencijas išduodančiai institucijai dienos arba nuo deklaracijoje nurodytos dienos, jeigu ši diena yra vėlesnė negu deklaracijos pateikimo licencijas išduodančiai institucijai diena. Kitais atvejais licencijas išduodanti institucija nuo tos dienos, kai gydytojas pateikė paraišką ir licencijai gauti reikalingus dokumentus, išduoda licenciją arba pateikia motyvuotą atsisakymą ją išduoti:\n\n1) ne vėliau kaip per 3 mėnesius, jeigu gydytojui taikytina kitoje valstybėje narėje įgytos profesinės kvalifikacijos pripažinimo procedūra;\n\n2) ne vėliau kaip per 30 dienų, jeigu gydytojui netaikytina įgytos profesinės kvalifikacijos pripažinimo procedūra.“\n\n4. Pripažinti netekusia galios 4 straipsnio 9 dalį.\n\n5. Pakeisti 4 straipsnio 10 dalį ir ją išdėstyti taip:\n\n„10. Paraišką ir licencijai gauti reikalingus dokumentus pateikusiam gydytojui licenciją išduoti atsisakoma, kai:\n\n1) pateikti klaidingi duomenys, netinkamai įforminti ar ne visi licencijai gauti reikalingi dokumentai ir gydytojas per Medicinos praktikos licencijavimo taisyklėse nustatytą terminą nepašalina šio licencijas išduodančios institucijos nurodyto trūkumo;\n\n2) gydytojas pateikė suklastotus dokumentus licencijai gauti;\n\n3) gydytojas neįvykdė bent vienos šio straipsnio 5 dalyje nustatytos licencijos išdavimo sąlygos.“\n\n6. Papildyti 4 straipsnį 101 dalimi:\n\n„101. Už licencijos išdavimą, licencijos duomenų tikslinimą ar popierinės formos licencijos dublikato išdavimą imama nustatyto dydžio valstybės rinkliava.“\n\n7. Pakeisti 4 straipsnio 12 dalį ir ją išdėstyti taip:\n\n„12. Licencijas išduodanti institucija apie priimtą sprendimą dėl licencijos išdavimo, atsisakymo ją išduoti, jos galiojimo sustabdymo, galiojimo sustabdymo panaikinimo, licencijos galiojimo panaikinimo, licencijos duomenų tikslinimo ar popierinės formos licencijos dublikato išdavimo privalo pranešti registro tvarkytojui registro nuostatuose nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 1 dalies 2 punktą ir jį išdėstyti taip:\n\n„2) gydytojas per vienus metus nepašalino licencijas išduodančios institucijos nurodytų trūkumų, kai licencijos galiojimas buvo sustabdytas vadovaujantis šio Įstatymo 8 straipsnio 1 dalies 1, 2, 3 ar 5 punktu;“.\n\n2. Pakeisti 6 straipsnio 1 dalies 3 punktą ir jį išdėstyti taip:\n\n„3) profesinės kompetencijos vertinimo komisija nustato, kad gydytojas padarė grubią medicinos praktikos klaidą arba per kalendorinius metus padarė dvi ar daugiau medicinos praktikos klaidų ir jos sukėlė arba galėjo sukelti paciento sveikatos pablogėjimą ar grėsmę jo gyvybei;“."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Licencijos išdavimo sąlygos gydytojui, kuriam anksčiau buvo panaikintas licencijos galiojimas\n\n1. Gydytojas, kurio licencijos galiojimas buvo panaikintas, dėl naujos licencijos išdavimo gali kreiptis Medicinos praktikos licencijavimo taisyklėse nustatyta tvarka pateikdamas paraišką ir licencijai gauti reikalingus dokumentus:\n\n1) praėjus trims mėnesiams nuo licencijos galiojimo panaikinimo dienos, jeigu licencijos galiojimas buvo panaikintas vadovaujantis šio Įstatymo 6 straipsnio 1 dalies 4 punktu;\n\n2) praėjus šešiems mėnesiams nuo licencijos galiojimo panaikinimo dienos, jeigu licencijos galiojimas buvo panaikintas vadovaujantis šio Įstatymo 6 straipsnio 1 dalies 1 punktu;\n\n3) praėjus vieniems metams nuo licencijos galiojimo panaikinimo dienos, jeigu licencijos galiojimas buvo panaikintas vadovaujantis šio Įstatymo 6 straipsnio 1 dalies 3 punktu.\n\n2. Gydytojas, kurio licencijos galiojimas buvo panaikintas vadovaujantis šio Įstatymo 6 straipsnio 1 dalies 2, 5 ar 6 punktu, gali kreiptis dėl naujos licencijos išdavimo, kai išnyksta licencijos galiojimo panaikinimo pagrindas ir įvykdytos šio Įstatymo 4 straipsnio 5 dalyje nustatytos licencijos išdavimo sąlygos, Medicinos praktikos licencijavimo taisyklėse nustatyta tvarka pateikdamas paraišką ir licencijai gauti reikalingus dokumentus.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "1. Pakeisti 8 straipsnio 1 dalį ir ją išdėstyti taip:\n\n„1. Licencijos galiojimas sustabdomas, jeigu:\n\n1) deklaraciją pateikęs gydytojas per 30 dienų nuo deklaracijos pateikimo licencijas išduodančiai institucijai dienos nepateikė licencijai gauti reikalingų dokumentų, jeigu jie nebuvo pateikti kartu su deklaracija;\n\n2) deklaraciją pateikęs gydytojas pateikė klaidingus duomenis, netinkamai įformintus ar ne visus licencijai gauti reikalingus dokumentus ir per Medicinos praktikos licencijavimo taisyklėse nustatytą terminą nepašalino šio licencijas išduodančios institucijos nurodyto trūkumo;\n\n3) profesinės kompetencijos vertinimo komisija nusprendžia, kad gydytojo profesinė kvalifikacija neatitinka licencijoje nurodytos profesinės kvalifikacijos reikalavimų;\n\n4) gydytojas dėl sveikatos būklės negali atlikti profesinių pareigų;\n\n5) gydytojas neįvykdė bent vienos iš šio Įstatymo 10 straipsnio 2 ar 3 punkte nustatytų profesinių pareigų ir per Medicinos praktikos licencijavimo taisyklėse nustatytą terminą nepašalino šio licencijas išduodančios institucijos nurodyto trūkumo.“\n\n2. Pakeisti 8 straipsnio 2 dalies 2 punktą ir jį išdėstyti taip:\n\n„2) jeigu gydytojas šiurkščiai arba du ar daugiau kartų per kalendorinius metus pažeidžia bent vieną iš šio Įstatymo 10 straipsnio 4, 5, 6, 7, 8, 9, 10 ar 11 punktuose nustatytų profesinių pareigų.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "1. Papildyti 10 straipsnį nauju 1 punktu:\n\n„1) per 30 dienų nuo deklaracijos pateikimo licencijas išduodančiai institucijai dienos pateikti licencijai gauti reikalingus dokumentus, jeigu jie nebuvo pateikti kartu su deklaracija;“.\n\n2. Buvusius 10 straipsnio 1–10 punktus laikyti atitinkamai 2–11 punktais."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. sausio 1 d.\n\n2. Lietuvos Respublikos sveikatos apsaugos ministras iki 2015 m. gruodžio 31 d. priima šio įstatymo įgyvendinamuosius teisės aktus.\n\n3. Medicinos praktikos licencijos, dėl kurių išdavimo gydytojai kreipėsi iki šio įstatymo įsigaliojimo, išduodamos iki šio įstatymo įsigaliojimo galiojusių teisės aktų nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
