{
  "id": "lt-law-xiv-1031",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 2 ir 15 straipsnių pakeitimo įstatymas",
  "short_name": "XIV-1031",
  "status": "in_force",
  "issued_date": "2022-04-21",
  "in_force_date": "2023-01-01",
  "url": "https://e-tar.lt/portal/lt/legalAct/96bb2d70c6f111ec8d9390588bf2de65/CNHNQQJemA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Papildyti 2 straipsnį 131 dalimi:\n\n„131. Padalinys – įstaigos struktūrinis vienetas ar tokiame struktūriniame vienete esantis kitas struktūrinis vienetas.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "1. Pakeisti 15 straipsnio 1 dalį ir ją išdėstyti taip:\n\n„1. LNSS valstybės ir savivaldybių biudžetinių ir viešųjų įstaigų vadovai į darbą priimami viešo konkurso būdu. LNSS valstybės ir savivaldybių biudžetinių ir viešųjų įstaigų, išskyrus viešąsias įstaigas, kuriose dirba dešimt ar mažiau sveikatos priežiūros specialistų, turinčių medicinos praktikos licenciją, vadovai į darbą priimami penkerių metų kadencijai. Tos pačios LNSS valstybės ar savivaldybės biudžetinės ar viešosios įstaigos vadovu tas pats asmuo gali būti skiriamas ne daugiau kaip dvi kadencijas iš eilės ir ne anksčiau kaip po penkerių metų nuo paskutinės kadencijos pabaigos, jeigu paskutinė kadencija buvo iš eilės antra. Viešą konkursą organizuoja ir jo nuostatus tvirtina įstaigos savininko teises ir pareigas įgyvendinanti institucija arba visuotinis dalininkų susirinkimas. Likus šešiems mėnesiams iki LNSS valstybės ar savivaldybės biudžetinės ar viešosios įstaigos vadovo kadencijos pabaigos, jeigu įstaigos vadovo kadencija nustatoma pagal šios dalies nuostatas, šios įstaigos savininko teises ir pareigas įgyvendinanti institucija arba visuotinis dalininkų susirinkimas skelbia viešą konkursą LNSS valstybės ar savivaldybės biudžetinės ar viešosios įstaigos vadovo pareigoms eiti. Jeigu su LNSS valstybės ar savivaldybės biudžetinės įstaigos vadovu, kurio kadencijos terminas nėra pasibaigęs, arba viešosios įstaigos vadovu, kurio kadencija nenustatoma pagal šios dalies nuostatas arba kurio kadencijos terminas nėra pasibaigęs, darbo sutartis nutraukiama, ne vėliau kaip per dešimt darbo dienų nuo darbo sutarties nutraukimo dienos skelbiamas viešas konkursas LNSS valstybės ar savivaldybės biudžetinės ar viešosios įstaigos vadovo pareigoms eiti.“\n\n2. Pakeisti 15 straipsnio 2 dalį ir ją išdėstyti taip:\n\n„2. LNSS valstybės ir savivaldybių biudžetinių ir viešųjų įstaigų padalinių ir filialų vadovai į darbą priimami viešo konkurso būdu. LNSS valstybės ir savivaldybių viešųjų įstaigų, išskyrus viešąsias įstaigas, kuriose dirba dešimt ar mažiau sveikatos priežiūros specialistų, turinčių medicinos praktikos licenciją, padalinių ir filialų vadovai į darbą priimami penkerių metų kadencijai. Viešą konkursą organizuoja ir jo nuostatus tvirtina įstaigos vadovas. Likus šešiems mėnesiams iki įstaigos padalinio ar filialo vadovo kadencijos pabaigos, jeigu padalinio ar filialo vadovo kadencija nustatoma pagal šios dalies nuostatas, šios įstaigos vadovas skelbia viešą konkursą viešosios įstaigos padalinio ar filialo vadovo pareigoms eiti. Jeigu su LNSS valstybės ar savivaldybės biudžetinės  įstaigos padalinio ar filialo vadovu arba viešosios įstaigos padalinio ar filialo vadovu, kurių kadencija nenustatoma pagal šios dalies nuostatas arba kurių kadencijos terminas nėra pasibaigęs, darbo sutartis nutraukiama, ne vėliau kaip per dešimt darbo dienų nuo darbo sutarties nutraukimo dienos skelbiamas viešas konkursas LNSS valstybės ar savivaldybės biudžetinės ar viešosios įstaigos padalinio ar filialo vadovo pareigoms eiti. Įstaigos vadovas turi teisę organizuoti padalinių ir filialų vadovų atestaciją.“\n\n3. Papildyti 15 straipsnį 9 dalimi:\n\n„9. Šio straipsnio nuostatos netaikomos LNSS biudžetinėms įstaigoms, kurios turi įstaigos prie ministerijos statusą pagal Lietuvos Respublikos Vyriausybės įstatymo 30 straipsnį.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. sausio 1 d.\n\n2. Sveikatos apsaugos ministras iki 2022 m. gruodžio 31 d. priima šio įstatymo įgyvendinamuosius teisės aktus."
    },
    {
      "provision_ref": "art4",
      "section": "4",
      "title": "4 straipsnis. Įstatymo taikymas",
      "content": "1. Iki šio įstatymo įsigaliojimo dienos į LNSS valstybės ir savivaldybių biudžetinių ir viešųjų įstaigų vadovų arba šių įstaigų padalinių ar filialų vadovų pareigas tam tikram nustatytam terminui paskirti asmenys toliau eina atitinkamų įstaigų vadovų arba šių įstaigų padalinių ar filialų vadovų pareigas iki šio termino pabaigos.\n\n2. LNSS valstybės ir savivaldybių biudžetinių ir viešųjų įstaigų vadovai bei šių įstaigų padalinių ir filialų vadovai, kurie iki šio įstatymo įsigaliojimo dienos buvo paskirti į atitinkamų įstaigų vadovų arba įstaigų padalinių ar filialų vadovų pareigas neterminuotai, toliau eina šių įstaigų vadovų arba įstaigų padalinių ar filialų vadovų pareigas iki šioje dalyje nurodytos dienos:\n\n1) jeigu asmuo įstaigos arba įstaigos padalinio ar filialo vadovo pareigas iki šio įstatymo įsigaliojimo dienos ėjo aštuonerius metus ir daugiau, – iki 2024 m. sausio 1 d.;\n\n2) jeigu asmuo įstaigos arba įstaigos padalinio ar filialo vadovo pareigas iki šio įstatymo įsigaliojimo dienos ėjo daugiau negu šešerius metus, tačiau mažiau negu aštuonerius metus, – iki 2025 m. sausio 1d.;\n\n3) jeigu asmuo įstaigos arba įstaigos padalinio ar filialo vadovo pareigas iki šio įstatymo įsigaliojimo dienos ėjo daugiau negu ketverius metus, tačiau mažiau negu šešerius metus, – iki 2026 m. sausio 1 d.;\n\n4) jeigu asmuo įstaigos arba įstaigos padalinio ar filialo vadovo pareigas iki šio įstatymo įsigaliojimo dienos ėjo daugiau negu dvejus metus, tačiau mažiau negu ketverius metus, – iki 2027 m. sausio 1 d.;\n\n5) jeigu asmuo įstaigos arba įstaigos padalinio ar filialo vadovo pareigas iki šio įstatymo įsigaliojimo dienos ėjo dvejus metus ar mažiau, – iki 2028 m. sausio 1 d.\n\n3. Šio įstatymo 2 straipsnio 1 dalimi keičiamoje Lietuvos Respublikos sveikatos priežiūros įstaigų įstatymo 15 straipsnio 1 dalyje nurodytų asmenų pirma kadencija pradedama skaičiuoti jiems laimėjus konkursą ir priėmus juos į pareigas po šio įstatymo įsigaliojimo dienos.\n\n4. Jeigu LNSS valstybės ir savivaldybių biudžetinių ir viešųjų įstaigų vadovų ir šių įstaigų padalinių ar filialų vadovų, kurių kadencijos nebuvo nustatytos arba kurių kadencijų terminai nebuvo pasibaigę, darbo sutartys nutrūko iki šio įstatymo įsigaliojimo dienos ir nėra paskelbtų viešųjų konkursų į LNSS valstybės ir savivaldybių biudžetinių ir viešųjų įstaigų vadovų ir šių įstaigų padalinių ar filialų vadovų pareigas, vieši konkursai į šių įstaigų vadovų ir įstaigų padalinių ar filialų vadovų pareigas turi būti paskelbti per dešimt darbo dienų nuo šio įstatymo įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
