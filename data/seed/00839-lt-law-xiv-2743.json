{
  "id": "lt-law-xiv-2743",
  "type": "statute",
  "title": "Lietuvos Respublikos karių materialinės atsakomybės įstatymo Nr. VIII-1857 1, 4, 10, 21, 25  ir 26 straipsnių pakeitimo įstatymas",
  "short_name": "XIV-2743",
  "status": "in_force",
  "issued_date": "2024-06-13",
  "in_force_date": "2024-07-01",
  "url": "https://e-tar.lt/portal/lt/legalAct/20650f70337c11efbdaea558de59136c/PvPoLgfkEU",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 2 dalį ir ją išdėstyti taip:\n\n„2. Kariams savanoriams ir kitiems savanoriškos nenuolatinės karo tarnybos kariams, taip pat aktyviojo kariuomenės personalo rezervo kariams ir rezervo kariams šis įstatymas taikomas mokymų, pratybų ir užduočių vykdymo laikotarpiu.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Kariai savanoriai ir kiti savanoriškos nenuolatinės karo tarnybos kariai, taip pat aktyviojo kariuomenės personalo rezervo kariai ir rezervo kariai, pašaukti į tarnybą, pratybas ar mokymus, už tarnybos turto, piniginių lėšų ar kitų materialinių vertybių praradimą, sugadinimą ar sunaikinimą, padarytą dėl neatsargumo einant tarnybines pareigas, atsako pusės jų padarytos žalos dydžio suma, bet ne didesne kaip mėnesinis tarnybą rezerve arba savanorišką nenuolatinę karo tarnybą atliekančio kario tarnybinis atlyginimas.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Pakeisti 10 straipsnio 2 dalį ir ją išdėstyti taip:\n\n„2. Kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario ir rezervo kario mėnesiniu tarnybiniu atlyginimu, kurio dydžiu karys materialiai atsako už padarytą žalą esant ribotai materialinei atsakomybei, laikomas žalos padarymo dieną galiojęs nustatytas mėnesinis tarnybą rezerve arba savanorišką nenuolatinę karo tarnybą atliekančio kario atlyginimas mokymų, pratybų, gynybos apsaugos ar kitokių karinių užduočių vykdymo laikotarpiu.“"
    },
    {
      "provision_ref": "art4",
      "section": "4",
      "title": "4 straipsnis. 21 straipsnio pakeitimas",
      "content": "Pakeisti 21 straipsnio 2 dalį ir ją išdėstyti taip:\n\n„2. Kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario ir rezervo kario padaryta žala, esant ribotai materialinei atsakomybei, jeigu žalos atlyginimo klausimas neišspręstas šio įstatymo 20 straipsnyje nurodytu būdu, taip pat kariui pažeidus susitarimu nustatytas žalos atlyginimo sąlygas, atlyginama vado (viršininko) įsakymu, išskaitant iš kario savanorio ar kito savanoriškos nenuolatinės karo tarnybos kario arba aktyviojo kariuomenės personalo rezervo kario ar rezervo kario tarnybinio atlyginimo, kitų pajamų ar turto.“"
    },
    {
      "provision_ref": "art5",
      "section": "5",
      "title": "5 straipsnis. 25 straipsnio pakeitimas",
      "content": "Pakeisti 25 straipsnio 2 dalį ir ją išdėstyti taip:\n\n„2. Vado (viršininko) įsakymas atlyginti materialinę žalą, padarytą kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario ar rezervo kario, kai žala neviršija šių asmenų vieno tarnybinio atlyginimo dydžio, perduodamas krašto apsaugos sistemos institucijos, kurioje tarnauja karys, finansinės apskaitos padaliniui išieškoti iš kario tarnybinio atlyginimo. Jeigu žala, padaryta kario savanorio ar kito savanoriškos nenuolatinės karo tarnybos kario, taip pat aktyviojo kariuomenės personalo rezervo kario ar rezervo kario, viršija nurodytą dydį, ji išieškoma per antstolį įstatymų nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 26 straipsnio pakeitimas",
      "content": "Pakeisti 26 straipsnio 1 dalį ir ją išdėstyti taip:\n\n„1. Mėnesiniai išskaitymai už padarytą žalą negali viršyti 20 procentų profesinės karo tarnybos kario, aktyviojo kariuomenės personalo rezervo kario ar rezervo kario, kario savanorio ar kito savanoriškos nenuolatinės karo tarnybos kario tarnybinio atlyginimo, kariūno stipendijos ir 50 procentų privalomosios pradinės karo tarnybos kario išmokų buitinėms išlaidoms. Kai žala padaryta nusikalstama veika ir išieškojimas nėra nukreiptas į kitą turtą arba kai atliekami ir kiti išskaitymai, jei išieškojimas nėra nukreiptas į kario turtą, išskaitymai už padarytą žalą negali viršyti 50 procentų profesinės karo tarnybos kario, aktyviojo kariuomenės personalo rezervo kario ar rezervo kario, kario savanorio ar kito savanoriškos nenuolatinės karo tarnybos kario tarnybinio atlyginimo, kariūno stipendijos ar 70 procentų privalomosios pradinės karo tarnybos kario išmokų buitinėms išlaidoms.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2024 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
