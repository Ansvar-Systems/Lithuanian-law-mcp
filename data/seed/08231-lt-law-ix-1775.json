{
  "id": "lt-law-ix-1775",
  "type": "statute",
  "title": "Lietuvos Respublikos pelno mokesčio įstatymo 2, 58 straipsnių pakeitimo ir papildymo bei Pelno mokesčio įstatymo 28 ir 58 straipsnių papildymo ir pakeitimo įstatymo 2 straipsnio pripažinimo netekusiu galios įstatymas",
  "short_name": "IX-1775",
  "status": "in_force",
  "issued_date": "2003-10-14",
  "in_force_date": "2003-11-05",
  "url": "https://e-tar.lt/portal/lt/legalAct/TAR.529B982B975B",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Papildyti 2 straipsnį nauja 26 dalimi:\n\n„26. Žemės ūkio veikla – veikla, apimanti žemės ūkio produktų gamybą ir apdorojimą, savo pagamintų ir apdorotų žemės ūkio produktų perdirbimą, maisto produktų gamybą iš savo pagamintų ir apdorotų žemės ūkio produktų ir šių produktų pardavimą, taip pat su žemės ūkio ministru suderintame ir finansų ministro patvirtintame paslaugų žemės ūkiui, kurioms taikoma pelno mokesčio lengvata, sąraše nurodytų paslaugų teikimą.“\n\n2. Buvusias 2 straipsnio 26, 27 ir 28 dalis laikyti atitinkamai 27, 28 ir 29 dalimis."
    },
    {
      "provision_ref": "art2",
      "section": "2",
      "title": "2 straipsnis. 58 straipsnio 16 dalies pakeitimas ir papildymas",
      "content": "1. 58 straipsnio 16 dalies pirmojoje pastraipoje vietoj žodžių „produkciją gaminančių juridinių asmenų ir paslaugas žemės ūkiui teikiančių specializuotų įmonių“ įrašyti žodžius „veiklą vykdančių vienetų bei kooperatinių bendrovių (kooperatyvų), parduodančių iš savo narių įsigytus šių narių pagamintus žemės ūkio produktus ir (arba) parduodančių savo nariams degalus, trąšas, sėklas, pašarus, priemones nuo kenkėjų ir piktžolių bei materialųjį turtą, skirtą naudoti tik savo narių žemės ūkio veikloje“, išbraukti žodžius „pinigines ir pinigines-daiktines loterijas rengiančių įmonių“, prieš žodį „apmokestinamasis“ įrašyti žodžius „kredito unijų ir Centrinės kredito unijos“ ir šią pastraipą išdėstyti taip:\n\n„16. Iki atskiro Lietuvos Respublikos Seimo sprendimo žemės ūkio veiklą vykdančių vienetų bei kooperatinių bendrovių (kooperatyvų), parduodančių iš savo narių įsigytus šių narių pagamintus žemės ūkio produktus ir (arba) parduodančių savo nariams degalus, trąšas, sėklas, pašarus, priemones nuo kenkėjų ir piktžolių bei materialųjį turtą, skirtą naudoti tik savo narių žemės ūkio veikloje, laisvųjų ekonominių zonų įmonių, juridinių asmenų, kuriuose dirba riboto darbingumo asmenys, kredito unijų ir Centrinės kredito unijos apmokestinamasis pelnas apmokestinamas šioje dalyje nustatyta tvarka:“.\n\n2. 58 straipsnio 16 dalies 1 punkte vietoj žodžių „produkciją gaminančių juridinių asmenų ir paslaugas žemės ūkiui teikiančių specializuotų įmonių“ įrašyti žodžius „veiklą vykdančių vienetų pajamų iš“, vietoj žodžių „produkcijos ir paslaugų žemės ūkiui“ įrašyti žodį „veiklos“, vietoj žodžių ir skaičiaus „realizavimo pajamose didesnė kaip 50 procentų“ įrašyti žodžius ir skaičių „sudaro 50 ir daugiau procentų pajamų“ ir šį punktą išdėstyti taip:\n\n„1) jeigu žemės ūkio veiklą vykdančių vienetų pajamų iš žemės ūkio veiklos dalis sudaro 50 ir daugiau procentų pajamų, šių vienetų apmokestinamasis pelnas apmokestinamas taikant 0 procentų pelno mokesčio tarifą;“.\n\n3. 58 straipsnio 16 dalies 4 punktą pripažinti netekusiu galios.\n\n4. Pakeisti 58 straipsnio 16 dalies 5 punktą ir jį išdėstyti taip:\n\n„5) kredito unijos, Centrinė kredito unija atleidžiamos nuo pelno mokesčio pirmuosius tris mokestinius laikotarpius skaičiuojant nuo jų įregistravimo Lietuvos Respublikos įstatymų nustatyta tvarka dienos, o pradedant ketvirtuoju mokestiniu laikotarpiu, mokėtina pelno mokesčio suma mažinama 70 procentų;“.\n\n5. Papildyti 58 straipsnio 16 dalį 6 punktu:\n\n„6) jeigu kooperatinės bendrovės (kooperatyvai) neatitinka šios dalies 1 punkte nustatytų kriterijų, tačiau jų pajamų iš šios dalies 1 punkte nustatytos veiklos ir (arba) pajamų už parduotus įsigytus iš savo narių (vienetų, kuriems gali būti taikomos šios dalies 1 punkto nuostatos, ar gyventojų, kuriems gali būti taikomos Lietuvos Respublikos gyventojų pajamų mokesčio įstatymo 17 straipsnio 1 dalies 24 ir 25 punktų nuostatos dėl pajamų iš žemės ūkio produktų pardavimo) šių narių pagamintus žemės ūkio produktus ir (arba) savo nariams (vienetams, kuriems gali būti taikomos šios dalies 1 punkto nuostatos, ar gyventojams, kuriems gali būti taikomos Lietuvos Respublikos gyventojų pajamų mokesčio įstatymo 17 straipsnio 1 dalies 24 ir 25 punktų nuostatos dėl pajamų iš žemės ūkio produktų pardavimo) parduotus degalus, trąšas, sėklas, pašarus, priemones nuo kenkėjų ir piktžolių bei materialųjį turtą, skirtą naudoti tik savo narių žemės ūkio veikloje, dalis sudaro 85 ir daugiau procentų pajamų, šių kooperatinių bendrovių (kooperatyvų) apmokestinamasis pelnas apmokestinamas taikant 0 procentų pelno mokesčio tarifą.“\n\nANTRASIS SKIRSNIS\nLIETUVOS RESPUBLIKOS\nPelno mokesčio įstatymo 28 ir 58 straipsnių papildymo ir pakeitimo įstatymo 2 straipsnio pripažinimas netekusiu galios\n\n(Žin., 2003, Nr. 73-3343)"
    },
    {
      "provision_ref": "art1",
      "section": "1",
      "title": "1 straipsnis. 2 straipsnio pripažinimas netekusiu galios",
      "content": "2 straipsnį pripažinti netekusiu galios.\n\nTREČIASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art1",
      "section": "1",
      "title": "1 straipsnis. Įstatymo įsigaliojimas ir taikymas",
      "content": "1. Šio Įstatymo pirmojo skirsnio 2 straipsnio 1 dalies nuostata – išbraukti žodžius „pinigines ir pinigines-daiktines loterijas rengiančių įmonių“ ir 3 dalis įsigalioja nuo 2004 m. sausio 1 d.\n\n2. Šis Įstatymas, išskyrus pirmojo skirsnio 2 straipsnio 1 dalies nuostatą – išbraukti žodžius „pinigines ir pinigines-daiktines loterijas rengiančių įmonių“ ir 3 dalį, taikomas apskaičiuojant 2003 metais prasidėjusio ir vėlesnių mokestinių laikotarpių apmokestinamąjį pelną.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
