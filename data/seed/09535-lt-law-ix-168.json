{
  "id": "lt-law-ix-168",
  "type": "statute",
  "title": "Lietuvos Respublikos valstybinių pašalpų šeimoms, auginančioms vaikus, įstatymo 1, 2, 3, 4, 4(1) straipsnių pakeitimo ir papildymo įstatymas",
  "short_name": "IX-168",
  "status": "in_force",
  "issued_date": "2001-01-25",
  "in_force_date": "2001-07-01",
  "url": "https://e-tar.lt/portal/lt/legalAct/TAR.8C4A000A4D04",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas ir papildymas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis įstatymas reglamentuoja valstybinių pašalpų mokėjimą auginančioms vaikus šeimoms, kurioms labiausiai reikalinga valstybės socialinė parama, taip pat našlaičių ir likusių be tėvų globos vaikų rėmimą.\n\nĮstatymo nustatytos pašalpos, jeigu kitaip nenustatyta kituose Lietuvos Respublikos įstatymuose ir Lietuvos Respublikos tarptautinėse sutartyse, mokamos:\n\n1) Lietuvos Respublikos piliečiams, kurių nuolatinė gyvenamoji vieta yra Lietuvos Respublikoje;\n\n2) užsieniečiams (užsienio valstybės pilietybę turintiems asmenims arba asmenims be pilietybės), turintiems leidimą nuolat gyventi Lietuvos Respublikoje;\n\n3) asmenims, įstatymų nustatyta tvarka Lietuvos Respublikoje turintiems pabėgėlio statusą.\n\nJei šio straipsnio antrojoje dalyje nurodytas sąlygas atitinka tik vienas iš tėvų, šio įstatymo 2, 4, 41, 6 straipsniuose nustatytos pašalpos mokamos jam tuomet, kai vaikas gyvena kartu su juo.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Vienkartinė pašalpa gimus kūdikiui\n\nGimus kūdikiui, šeimai mokama 6 minimalių gyvenimo lygių (toliau – MGL) dydžio vienkartinė pašalpa. Ji mokama už kiekvieną gimusį gyvą kūdikį vieno iš tėvų (ar turimo vienintelio iš tėvų) prašymu. Jei tėvai arba vienas iš tėvų yra miręs, atsisakė kūdikio, jo neaugina arba tėvai yra išsituokę, pašalpa išmokama vaiką auginančiai motinai (tėvui) ar globėjui.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1 dalies pakeitimas",
      "content": "3 straipsnio 1 dalyje vietoj žodžio „Valstybinio“ įrašyti žodžius „Ligos ir motinystės“ ir šią dalį išdėstyti taip:\n\n„Moterims, besimokančioms mokymo įstaigų dieniniuose skyriuose ir pagal Ligos ir motinystės socialinio draudimo įstatymą nėštumo ir gimdymo laikotarpiu neturinčioms teisės gauti motinystės pašalpos, mokama 0,75 MGL dydžio nėštumo pašalpa kas mėnesį.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio pakeitimas ir papildymas",
      "content": "Pakeisti 4 straipsnį ir jį išdėstyti taip:\n\n„4 straipsnis. Šeimos pašalpa\n\nŠeimai, pagal Ligos ir motinystės socialinio draudimo įstatymą neturinčiai teisės gauti motinystės (tėvystės) pašalpos, gimus kūdikiui, mokama 0,75 MGL dydžio pašalpa kas mėnesį už kiekvieną vaiką nuo jo gimimo iki trejų metų.\n\nŠeimai, pagal Ligos ir motinystės socialinio draudimo įstatymą turinčiai teisę gauti motinystės (tėvystės) pašalpą, gimus kūdikiui, mokama 0,75 MGL dydžio pašalpa kas mėnesį už kiekvieną nuo vienerių iki trejų metų vaiką.\n\nPašalpa mokama vieno iš tėvų (ar turimo vienintelio iš tėvų) prašymu. Jei vienas iš tėvų yra miręs, atsisakė vaiko, jo neaugina arba tėvai yra išsituokę, pašalpa mokama vaiką auginančiai motinai (tėvui). Už vaiką, kuris nuolat arba darbo dienomis išlaikomas (nakvynė ir maistas) valstybės ar savivaldybės finansuojamoje įstaigoje, ir už vaiką, kuriam įstatymų nustatyta tvarka įsteigta globa, ši pašalpa nemokama.“"
    },
    {
      "provision_ref": "art5",
      "section": "5",
      "title": "5 straipsnis. 41 straipsnio pakeitimas ir papildymas",
      "content": "Pakeisti 41 straipsnį ir jį išdėstyti taip:\n\n„41 straipsnis. Pašalpa šeimoms, auginančioms tris ir daugiau vaikų\n\nŠeimai už tris ir daugiau vaikų iki 16 metų ir vyresnius, iki jie baigs dienines bendrojo lavinimo mokyklas, aukštųjų, aukštesniųjų ir profesinių mokyklų dieninius skyrius, mokama vieno MGL dydžio pašalpa per mėnesį. Už ketvirtą ir kiekvieną paskesnį vaiką pašalpa didinama 0,3 MGL.\n\nŠio straipsnio pirmojoje dalyje nurodyta pašalpa šeimai už tris vaikus iki 16 metų ir vyresnius, iki jie baigs dienines bendrojo lavinimo mokyklas, aukštųjų, aukštesniųjų ir profesinių mokyklų dieninius skyrius, mokama, jeigu šeimos pajamos, tenkančios vienam jos nariui, yra mažesnės už trigubo dydžio Vyriausybės tvirtinamas valstybės remiamas pajamas.\n\nPašalpa mokama vieno iš tėvų (ar turimo vienintelio iš tėvų) prašymu. Jei vienas iš tėvų yra miręs, atsisakė vaikų, jų neaugina arba tėvai yra išsituokę, pašalpa mokama vaikus auginančiai motinai (tėvui). Už vaiką, kuris nuolat arba darbo dienomis išlaikomas (nakvynė ir maistas) valstybės ar savivaldybės finansuojamoje įstaigoje, ir už vaiką, kuriam įstatymų nustatyta tvarka įsteigta globa, ši pašalpa nemokama.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. liepos 1 d., išskyrus šio įstatymo 3 straipsnį ir 4 straipsnyje išdėstyto 4 straipsnio 1 ir 2 dalis.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
