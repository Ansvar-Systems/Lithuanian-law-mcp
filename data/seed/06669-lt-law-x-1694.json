{
  "id": "lt-law-x-1694",
  "type": "statute",
  "title": "Lietuvos Respublikos Valstybių Šiaurės Atlanto sutarties dalyvių ir kitų valstybių, dalyvaujančių programoje ,,Partnerystė taikos labui\", susitarimo dėl jų karinių pajėgų statuso ir šio susitarimo papildomo protokolo ratifikavimo įstatymo papildymo priedu įstatymas",
  "short_name": "X-1694",
  "status": "in_force",
  "issued_date": "2008-07-14",
  "in_force_date": "2008-07-31",
  "url": "https://e-tar.lt/portal/lt/legalAct/TAR.08E5211F532F",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas priedu",
      "content": "Lietuvos Respublikos Seimas, atsižvelgdamas į Respublikos Prezidento 2008 m. birželio 4 d. dekretą Nr. 1K-1368, papildo Lietuvos Respublikos Valstybių Šiaurės Atlanto sutarties dalyvių ir kitų valstybių, dalyvaujančių programoje „Partnerystė taikos labui“, susitarimo dėl jų karinių pajėgų statuso ir šio susitarimo papildomo protokolo ratifikavimo įstatymą priedu:\n\n„Lietuvos Respublikos\nValstybių Šiaurės Atlanto sutarties\ndalyvių ir kitų valstybių,\ndalyvaujančių programoje\n„Partnerystė taikos labui“, susitarimo\ndėl jų karinių pajėgų statuso ir šio\nsusitarimo papildomo protokolo\nratifikavimo įstatymo\npriedas\n\nLietuvos Respublikos pareiškimas\ndėl 2007 m. rugpjūčio 28 d. Rusijos Federacijos pareiškimo, padaryto ratifikuojant Valstybių Šiaurės Atlanto sutarties dalyvių ir kitų valstybių, dalyvaujančių programoje „Partnerystė taikos labui“, susitarimą dėl jų karinių pajėgų statuso ir šio susitarimo papildomą protokolą\n\nLietuvos Respublikos Seimas,\n\nvadovaudamasis Vienos konvencijos dėl tarptautinių sutarčių teisės (Žin., 2002, Nr. 13-480) 20 straipsnio 4 ir 5 dalimis,\n\natsižvelgdamas į 2007 m. rugpjūčio 28 d. Rusijos Federacijos pareiškimą, padarytą ratifikuojant Valstybių Šiaurės Atlanto sutarties dalyvių ir kitų valstybių, dalyvaujančių programoje „Partnerystė taikos labui“, susitarimą dėl jų karinių pajėgų statuso (toliau – PTL susitarimas) ir šio susitarimo papildomą protokolą (toliau – Rusijos Federacijos pareiškimas),\n\npareiškia, kad:\n\n1. Lietuvos Respublika šias Rusijos Federacijos pareiškimo nuostatas laiko išlygomis tiek, kiek jos neatitinka PTL susitarimo pagrindu taikomo 1951 m. birželio 19 d. Londone sudaryto Šiaurės Atlanto sutarties šalių susitarimo dėl jų karinių pajėgų statuso (toliau – NATO susitarimas) nuostatų ar jas keičia:\n\n1) dėl NATO susitarimo VII straipsnio 2 dalies c punkto, kaip jos išdėstytos Rusijos Federacijos pareiškimo 3 punkte;\n\n2) dėl NATO susitarimo VII straipsnio 4 dalies, kaip jos išdėstytos Rusijos Federacijos pareiškimo 4 punkte;\n\n3) dėl NATO susitarimo VII straipsnio 6 dalies a punkto, kaip jos išdėstytos Rusijos Federacijos pareiškimo 5 punkte;\n\n4) dėl NATO susitarimo XI straipsnio 3 dalies, kaip jos išdėstytos Rusijos Federacijos pareiškimo 6 punkto 3 pastraipoje;\n\n5) dėl NATO susitarimo XI straipsnio 4 dalies, kaip jos išdėstytos Rusijos Federacijos pareiškimo 6 punkto 2 pastraipoje;\n\n6) dėl NATO susitarimo XI straipsnio 2, 4, 5 ir 6 dalių, kaip jos išdėstytos Rusijos Federacijos pareiškimo 6 punkto 1 pastraipos 2 sakinyje;\n\n7) dėl NATO susitarimo XI straipsnio, kaip jos išdėstytos Rusijos Federacijos pareiškimo 6 punkto 4 pastraipoje;\n\n8) dėl NATO susitarimo XI straipsnio 11 dalies, kaip jos išdėstytos Rusijos Federacijos pareiškimo 6 punkto 6 pastraipoje;\n\n9) dėl NATO susitarimo XI straipsnio, kaip jos išdėstytos Rusijos Federacijos pareiškimo 6 punkto 8 pastraipoje.\n\n2. Lietuvos Respublika neprieštarauja šio pareiškimo 1 dalyje nurodytoms Rusijos Federacijos pareiškimo nuostatoms tiek, kiek šių nuostatų įgyvendinimas bus suderintas su NATO susitarimo objektu ir tikslu ir (ar) nesukels Lietuvos Respublikai papildomų pareigų, kurių nenumato NATO susitarimas ar kurios nesusijusios su jo nuostatomis.\n\n3. Lietuvos Respublika šias Rusijos Federacijos pareiškimo nuostatas taikys abipusiškumo pagrindu:\n\n1) dėl NATO susitarimo VI straipsnio nuostatų, kaip jos išdėstytos Rusijos Federacijos pareiškimo 2 punkte;\n\n2) dėl NATO susitarimo XI straipsnio 2, 4, 5 ir 6 dalių nuostatų, kaip jos išdėstytos Rusijos Federacijos pareiškimo 6 punkto 1 pastraipos 1 sakinyje;\n\n3) dėl NATO susitarimo XI straipsnio 2, 5 ir 6 dalių nuostatų, kaip jos išdėstytos Rusijos Federacijos pareiškimo 6 punkto 7 pastraipoje;\n\n4) dėl NATO susitarimo XI straipsnio nuostatų, kaip jos išdėstytos Rusijos Federacijos pareiškimo 6 punkto 5 pastraipoje;\n\n5) dėl NATO susitarimo nuostatų, susijusių su Rusijos Federacijos pareiškimo 7 punktu.\n\n4. Lietuvos Respublika supranta, kad:\n\n1) Rusijos Federacijos pareiškimo 6 punkte išdėstytos nuostatos niekaip neapriboja Rusijos Federacijos įsipareigojimo neapmokestinti NATO susitarimo XI straipsnyje minimų prekių ir įrangos  muitais ir mokesčiais reeksporto metu;\n\n2) Rusijos Federacijos pareiškimo 6 punkto 6 pastraipoje išdėstytos nuostatos niekaip neapriboja Rusijos Federacijos įsipareigojimo neapmokestinti muitais ir mokesčiais NATO susitarimo XI straipsnyje minimų naftos produktų, skirtų naudoti eksploatuojant karinių pajėgų ar civilių komponento tarnybines transporto priemones, lėktuvus ir laivus, juos įsigyjant Rusijos Federacijos teritorijoje.\n\n5. Šiame pareiškime minimą nuostatą „NATO susitarimo objektas ir tikslas“ Lietuvos Respublika supranta kaip „NATO susitarimo objektas ir tikslas, kiek jis yra susijęs su PTL susitarimo objektu ir tikslu“; nuostatą „NATO susitarimo įgyvendinimas“ Lietuvos Respublika supranta kaip „NATO susitarimo įgyvendinimas, kiek jis yra susijęs su PTL susitarimo įgyvendinimu“."
    },
    {
      "provision_ref": "art2",
      "section": "2",
      "title": "2 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki 2008 m. spalio 1 d. priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
