{
  "id": "lt-law-xiv-2087",
  "type": "statute",
  "title": "Lietuvos Respublikos smurtiniais nusikaltimais padarytos žalos kompensavimo įstatymo Nr. X-296 pakeitimo įstatymo Nr. XIII-1928 2 straipsnio pakeitimo įstatymas",
  "short_name": "XIV-2087",
  "status": "in_force",
  "issued_date": "2023-06-22",
  "in_force_date": "2024-01-01",
  "url": "https://e-tar.lt/portal/lt/legalAct/a45527b01b2811eeb233e8b04dc9bb3d/lquVzxZvYs",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 2 dalį ir ją išdėstyti taip:\n\n„2. Šio įstatymo nuostatos taikomos kompensuojant žalą, atsiradusią dėl po šio įstatymo įsigaliojimo padarytų smurtinių nusikaltimų, išskyrus šio įstatymo 1 straipsnyje išdėstyto Lietuvos Respublikos smurtiniais nusikaltimais padarytos žalos kompensavimo įstatymo 3 straipsnio 2 ir 3 dalių nuostatas, kurios taikomos kompensuojant žalą ir dėl iki šio įstatymo įsigaliojimo padarytų smurtinių nusikaltimų.“\n\n2. Pakeisti 2 straipsnio 3 dalį ir ją išdėstyti taip:\n\n„3. Prašymai kompensuoti dėl iki šio įstatymo įsigaliojimo padarytų smurtinių nusikaltimų atsiradusią žalą nagrinėjami ir sprendimai dėl smurtiniais nusikaltimais padarytos žalos kompensavimo priimami pagal iki šio įstatymo įsigaliojimo nustatytą tvarką, išskyrus šio straipsnio 2 dalyje nurodytą išimtį.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. sausio 1 d.\n\n2. Teisingumo ministras iki 2023 m. gruodžio 31 d. priima šio įstatymo įgyvendinamuosius teisės aktus.\n\n3. Šio įstatymo 1 straipsnyje išdėstytoje Lietuvos Respublikos smurtiniais nusikaltimais padarytos žalos kompensavimo įstatymo Nr. X-296 pakeitimo įstatymo 2 straipsnio 2 dalyje nurodytos išimties atvejais asmenys turi teisę paduoti prašymus dėl smurtiniu nusikaltimu padarytos žalos kompensavimo, jeigu iki 2019 m. birželio 30 d. nebuvo pasibaigęs Lietuvos Respublikos smurtiniais nusikaltimais padarytos žalos kompensavimo įstatymo 4 straipsnio 1 dalies 3 punkte nustatytas prašymo padavimo terminas, ne vėliau kaip per 10 metų nuo šio įstatymo įsigaliojimo dienos. Jeigu šioje dalyje nurodytas prašymo padavimo terminas buvo praleistas, jo atnaujinimo klausimą sprendžia teismas Lietuvos Respublikos civilinio proceso kodekso nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_64f748ce24c64eeba1a655937e791821_end"
    }
  ],
  "definitions": []
}
