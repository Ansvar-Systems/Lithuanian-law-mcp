{
  "id": "lt-law-i-2675",
  "type": "statute",
  "title": "Lietuvos Respublikos žemės mokesčio įstatymas",
  "short_name": "I-2675",
  "status": "in_force",
  "issued_date": "1992-06-25",
  "in_force_date": "1992-07-03",
  "url": "https://e-tar.lt/portal/lt/legalAct/TAR.D267FBDC094B/mPCtjrlMnz",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato žemės apmokestinimo žemės mokesčiu (toliau – mokestis) tvarką."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Apleistos žemės ūkio naudmenos – sumedėjusiais augalais (išskyrus želdinius) apaugę žemės sklype ar jo dalyje esančių žemės ūkio naudmenų plotai, nustatyti nuotoliniais kartografavimo metodais Lietuvos Respublikos Vyriausybės (toliau –Vyriausybė) ar jos įgaliotos institucijos nustatyta tvarka.\n\n2. Fizinis asmuo – Lietuvos Respublikos pilietis, užsienio valstybės pilietis ar asmuo be pilietybės.\n\n21. Individualusis žemės vertinimas (toliau – individualusis vertinimas) – žemės vertinimas, atliekamas pagal šio įstatymo 9 straipsnį ir Lietuvos Respublikos privalomojo turto ir verslo vertinimo įstatymą.\nPapildyta straipsnio dalimi:\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n3. Juridinis asmuo – Lietuvos Respublikos teisės aktų nustatyta tvarka įregistruotas juridinis asmuo, užsienio valstybės juridinis asmuo, taip pat užsienio valstybės organizacija, pagal Lietuvos Respublikos ar šios užsienio valstybės įstatymus pripažįstama teisės subjektu.\n\n31. Kolektyvinio investavimo subjektas – kaip ši sąvoka apibrėžta Lietuvos Respublikos pelno mokesčio įstatyme.\nPapildyta straipsnio dalimi:\nNr. XIII-2245, 2019-06-13, paskelbta TAR 2019-06-27, i. k. 2019-10376\n\n4. Neteko galios nuo 2026-05-01\nStraipsnio dalies naikinimas:\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n5. Žemės sklypo vidutinės rinkos vertės nustatymo modelis – matematinė formulė, taikoma žemės sklypo vidutinei rinkos vertei apskaičiuoti, atsižvelgiant į Nekilnojamojo turto kadastro duomenis, žemės verčių zonų žemėlapio sprendinius ir žemės rinkos duomenis.\n\n6. Žemės vidutinė rinkos vertė – šio įstatymo 10 straipsnyje nustatyta tvarka apskaičiuota žemės vertė.\n\n7. Žemės verčių zonų žemėlapis – žemėlapis, kuriame, atlikus masinį nekilnojamojo turto vertinimą, pažymėtos skirtingą vidutinę vertę turinčios zonos (teritorijos), zonų žemės vertės rodikliai ir duomenys, reikalingi atskirų žemės sklypų vidutinei rinkos vertei apskaičiuoti.\nStraipsnio dalies pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n8. Kitos šiame įstatyme vartojamos sąvokos suprantamos taip, kaip jos apibrėžiamos (prioriteto tvarka) Lietuvos Respublikos mokesčių administravimo įstatyme, kituose mokesčių įstatymuose, Lietuvos Respublikos žemės įstatyme, Lietuvos Respublikos nekilnojamojo turto kadastro įstatyme ir Lietuvos Respublikos civiliniame kodekse. Šiame įstatyme nurodytos pagrindinės žemės naudojimo paskirtys ir būdai atitinka registruojamus Nekilnojamojo turto registre.\nStraipsnio dalies pakeitimai:\nNr. XII-846, 2014-04-24, paskelbta TAR 2014-05-02, i. k. 2014-05002\nNr. XIV-2579, 2024-04-25, paskelbta TAR 2024-05-02, i. k. 2024-08220"
    },
    {
      "provision_ref": "art3",
      "section": "3",
      "title": "3 straipsnis. Mokesčio mokėtojas",
      "content": "1. Mokestį moka žemės savininkas – fizinis asmuo ir juridinis asmuo.\n\n2. Kolektyvinio investavimo subjekto, kuris nėra juridinis asmuo, žemės savininkams šio įstatymo nustatytas prievoles vykdančiu ir teises įgyvendinančiu asmeniu (mokesčio mokėtoju) yra šio kolektyvinio investavimo subjekto valdymo įmonė."
    },
    {
      "provision_ref": "art4",
      "section": "4",
      "title": "4 straipsnis. Mokesčio objektas",
      "content": "Mokesčio objektas yra fiziniams ir juridiniams asmenims nuosavybės teise priklausanti Lietuvos Respublikoje esanti privati žemė, išskyrus miško žemę ir žemės ūkio paskirties žemę, kurioje įveistas miškas Lietuvos Respublikos įstatymų ir kitų teisės aktų nustatyta tvarka."
    },
    {
      "provision_ref": "art5",
      "section": "5",
      "title": "5 straipsnis. Mokesčio bazė",
      "content": "Mokesčio bazė yra žemės mokestinė vertė."
    },
    {
      "provision_ref": "art6",
      "section": "6",
      "title": "6 straipsnis. Mokesčio tarifas",
      "content": "1. Mokesčio tarifas – nuo 0,01 procento iki 4 procentų žemės mokestinės vertės, jeigu šiame straipsnyje nenustatyta kitaip.\n\n2. Savivaldybės taryba, siekdama, kad naujas konkretus mokesčio tarifas galiotų šios savivaldybės teritorijoje nuo kito mokestinio laikotarpio pradžios, naują konkretų mokesčio tarifą turi nustatyti iki einamojo mokestinio laikotarpio liepos 1 dienos, neviršydama šio straipsnio 1 dalyje nustatytų ribų, jeigu šiame straipsnyje nenustatyta kitaip. Jeigu, vadovaujantis šio įstatymo 10 straipsnio 4 dalimi, nuo kito mokestinio laikotarpio žemės mokestinė vertė nustatoma atsižvelgiant į naujai atlikto masinio nekilnojamojo turto vertinimo (toliau – masinis vertinimas) rezultatus, kitą mokestinį laikotarpį galiosiantį naują konkretų mokesčio tarifą savivaldybės taryba gali nustatyti iki einamojo mokestinio laikotarpio gruodžio 1 dienos. Jeigu savivaldybės taryba per šioje dalyje nurodytus terminus nenustato naujų konkrečių mokesčio tarifų, kitą mokestinį laikotarpį galioja paskutiniai nustatyti konkretūs mokesčio tarifai.\nStraipsnio dalies pakeitimai:\nNr. XIII-2245, 2019-06-13, paskelbta TAR 2019-06-27, i. k. 2019-10376\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n3. Savivaldybės taryba gali nustatyti ir kelis konkrečius mokesčio tarifus, kurie diferencijuojami tik atsižvelgiant į vieną arba kelis iš šių kriterijų:\n\n1) pagrindinę žemės naudojimo paskirtį;\n\n2) žemės sklypo naudojimo būdą;\nStraipsnio punkto pakeitimai:\nNr. XII-846, 2014-04-24, paskelbta TAR 2014-05-02, i. k. 2014-05002\n\n3) žemės sklypo naudojimą arba nenaudojimą;\n\n4) žemės sklypo dydį;\n\n5) mokesčio mokėtojų kategorijas (dydį ar teisinę formą, ar socialinę padėtį);\n\n6) žemės sklypo buvimo savivaldybės teritorijoje vietą (pagal strateginio planavimo ir teritorijų planavimo dokumentuose nustatytus prioritetus).\n\n4. Jeigu savivaldybės taryba kito mokestinio laikotarpio konkrečius mokesčio tarifus nustato arba pakeičia po šio straipsnio 2 dalyje nurodytų terminų, nustatyti (pakeisti) konkretūs mokesčio tarifai savivaldybės teritorijoje taikomi dar kitą mokestinį laikotarpį po ateinančio mokestinio laikotarpio.\nStraipsnio dalies pakeitimai:\nNr. XIII-2245, 2019-06-13, paskelbta TAR 2019-06-27, i. k. 2019-10376"
    },
    {
      "provision_ref": "art7",
      "section": "7",
      "title": "7 straipsnis. Mokesčio mokestinis laikotarpis",
      "content": "Mokesčio mokestinis laikotarpis sutampa su kalendoriniais metais."
    },
    {
      "provision_ref": "art8",
      "section": "8",
      "title": "8 straipsnis. Mokesčio lengvatos",
      "content": "1. Mokesčio nemoka:\n\n1) užsienio valstybių diplomatinės atstovybės ir konsulinės įstaigos, pagal tarptautinę teisę specialų statusą turinčių subjektų ar kitų subjektų, su kuriais Lietuvos Respublikos tarptautinis bendradarbiavimas atitinka Lietuvos Respublikos Seimo priimtuose teisės aktuose nustatytus užsienio politikos ir nacionalinio saugumo tikslus, atstovybės, akredituotos Vyriausybės nustatyta tvarka, tarptautinės tarpvyriausybinės organizacijos ir jų atstovybės;.\nStraipsnio punkto pakeitimai:\nNr. XIV-996, 2022-03-31, paskelbta TAR 2022-04-06, i. k. 2022-07162\n\n2) bankrutavusios įmonės;\n\n3) Lietuvos bankas;\n\n4) žemės savininkai, kurių mokėtinas mokestis mokestiniu laikotarpiu už visus nuosavybės teise turimus žemės sklypus neviršija 2 eurų.\nStraipsnio punkto pakeitimai:\nNr. XII-1133, 2014-09-23, paskelbta TAR 2014-10-02, i. k. 2014-13466\n\n2. Mokesčiu neapmokestinama:\n\n1) bendro naudojimo kelių užimta žemė;\n\n2) mėgėjiško sodo teritorijoje esanti bendrojo naudojimo žemė;\n\n3) fiziniams asmenims, kurių šeimose mokestinio laikotarpio pradžioje nėra darbingų asmenų ir kuriems nustatytas 0–40 procentų dalyvumo lygis arba kurie yra sukakę senatvės pensijos amžių ar yra nepilnamečiai, priklausančio žemės sklypo plotas, neviršijantis savivaldybių tarybų iki einamojo mokestinio laikotarpio rugsėjo 1 dienos nustatyto neapmokestinamojo žemės sklypo dydžio. Fiziniam asmeniui nuosavybės teise priklausantys keli žemės sklypai, esantys tos pačios savivaldybės teritorijos vietovėse (vietovėje), kurioms (kuriai) nustatytas vienodas neapmokestinamasis žemės sklypo dydis, šiuo atveju laikomi vienu žemės sklypu. Jeigu fizinis asmuo turi teisę į mokesčio lengvatą ir turi ne vieną žemės sklypą, taikoma didžiausia lengvata vienam žemės sklypui. Taikant šią nuostatą, šeima laikomi sutuoktiniai, asmenys, vieni auginantys vaikus (įvaikius), ir su jais gyvenantys jų vaikai (įvaikiai, posūniai, podukros), iki jiems sukaks 18 metų, o prie darbingų asmenų nepriskiriami mokyklų mokiniai ir aukštųjų mokyklų studentai, studijuojantys pagal nuolatinės ir ištęstinės studijų formų programas;\nStraipsnio punkto pakeitimai:\nNr. XII-1578, 2015-03-26, paskelbta TAR 2015-04-13, i. k. 2015-05692\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n4) valstybinių parkų, kraštovaizdžio, kultūrinių, geologinių, geomorfologinių, botaninių, zoologinių, botaninių-zoologinių, hidrografinių ir pedologinių draustinių teritorijų ir jų apsaugos zonų žemė, išskyrus minėtose teritorijose esančias žemės ūkio naudmenas, taip pat užstatytų teritorijų, kelių ir vandenų užimtą žemę;\nStraipsnio punkto pakeitimai:\nNr. XIII-2197, 2019-06-06, paskelbta TAR 2019-06-19, i. k. 2019-09856\n\n5) paviršinių vandens telkinių pakrančių apsaugos juostų žemė;\nStraipsnio punkto pakeitimai:\nNr. XIII-2197, 2019-06-06, paskelbta TAR 2019-06-19, i. k. 2019-09856\n\n6) gamtos paminklų žemė, išskyrus užstatytų teritorijų ir kelių užimtą žemę;\n\n7) į Kultūros vertybių registrą įrašytų archeologinių (išskyrus senamiesčių kultūrinius sluoksnius) ir memorialinių (neveikiančių kapinių ir laidojimo vietų) nekilnojamojo kultūros paveldo objektų teritorijų žemė, išskyrus minėtose teritorijose esančių užstatytų teritorijų, kelių ir vandenų užimtą žemę;\n\n8) į Kultūros vertybių registrą įrašytų istorinių, architektūrinių ir dailės nekilnojamojo kultūros paveldo objektų teritorijų žemė kaimo vietovėse ir etnografinių kaimų teritorijose esančių etnografinių sodybų žemė;\n\n9) ūkininko ūkiui steigti įgyta žemė – tris mokesčio mokestinius laikotarpius nuo nuosavybės teisės įgijimo. Tokio pobūdžio lengvata, įskaitant iki šio įstatymo įsigaliojimo taikytą, tam pačiam asmeniui taikoma tik vieną kartą;\n\n10) žemė, nuosavybės teise priklausanti tradicinėms ir kitoms valstybės pripažintoms religinėms bendruomenėms, bendrijoms ir centrams;\nPapildyta straipsnio punktu:\nNr. XII-2159, 2015-12-10, paskelbta TAR 2015-12-16, i. k. 2015-19857\n\n11) žemė, patenkanti į Lietuvos Respublikos specialiųjų žemės naudojimo sąlygų įstatyme nurodytas teritorijas, nustatytas tenkinant viešąjį interesą Specialiųjų žemės naudojimo sąlygų įstatyme nurodytais atvejais, kai dėl specialiųjų žemės naudojimo sąlygų taikymo šiose teritorijose žemės savininkas netenka galimybės naudoti žemės sklypą pagal nustatytą pagrindinę žemės naudojimo paskirtį ir (ar) žemės sklypo naudojimo būdą (būdus). Ši nuostata netaikoma, jeigu, pakeitus nustatytą pagrindinę žemės naudojimo paskirtį ir (ar) žemės sklypo naudojimo būdą, žemės savininkas galėtų naudoti žemės sklypą pagal iš naujo nustatytą pagrindinę žemės naudojimo paskirtį ir (ar) žemės sklypo naudojimo būdą.\nPapildyta straipsnio punktu:\nNr. XIII-2197, 2019-06-06, paskelbta TAR 2019-06-19, i. k. 2019-09856\n\n3. Savivaldybių tarybos turi teisę savo biudžeto sąskaita sumažinti mokestį arba visai nuo jo atleisti.\n\n4. Šio straipsnio 1 ir 2 dalyse numatytos mokesčio lengvatos taikomos už visą mokesčio mokestinį laikotarpį.\n\n5. Šio straipsnio 3 dalyje numatytos lengvatos taikomos atitinkamuose savivaldybių tarybų sprendimuose nustatyta tvarka.\n\nII SKYRIUS\nŽEMĖS MOKESTINĖ VERTĖ"
    },
    {
      "provision_ref": "art9",
      "chapter": "II SKYRIUS ŽEMĖS MOKESTINĖ VERTĖ",
      "section": "9",
      "title": "9 straipsnis. Žemės mokestinė vertė",
      "content": "1. Žemės mokestinė vertė yra žemės vidutinė rinkos vertė, jeigu šiame straipsnyje nenustatyta kitaip.\n\n2. Žemės mokestine verte šio įstatymo 11 straipsnio 2 dalyje nustatyta tvarka gali būti laikoma žemės vertė, nustatyta atlikus individualųjį vertinimą, jeigu:\n\n1) masinio nekilnojamojo turto vertinimo įmonės (toliau – masinio vertinimo įmonė) nustatyta žemės vidutinė rinkos vertė skiriasi nuo atlikus individualųjį vertinimą nustatytos žemės vertės daugiau kaip 20 procentų ir\n\n2) masinio vertinimo įmonės nustatytos žemės vidutinės rinkos vertės ir atlikus individualųjį vertinimą nustatytos žemės vertės skirtumas susidarė ne dėl žemės naudojimo ne pagal numatytą paskirtį, būdą, disponavimo ja suvaržymų dėl hipotekos ar kitų savininko prievolių, ir\n\n3) individualusis vertinimas atitinka Vyriausybės nustatytus reikalavimus.\n\n3. Mokesčio mokėtojo prašymas žemės mokestine verte laikyti žemės vertę, nustatytą atlikus individualųjį vertinimą, kartu su šios žemės individualiojo vertinimo ataskaita (toliau – prašymas) pateikiamas masinio vertinimo įmonei ir nagrinėjamas šio įstatymo 11 straipsnio 2 dalyje nustatyta tvarka. Jeigu prašymas tenkinamas, individualiojo vertinimo metu nustatyta žemės vertė šios žemės mokestine verte laikoma nuo to mokestinio laikotarpio, kurį pateiktas prašymas, pradžios tol, kol masinio vertinimo įmonė šio įstatymo ir Vyriausybės nustatyta tvarka nustato (patvirtina) naują šios žemės mokestinę vertę.\n\n4. Žemės ūkio paskirties žemės, išskyrus apleistas žemės ūkio naudmenas, mokestinė vertė yra jos vidutinė rinkos vertė arba vertė, nustatyta atlikus individualųjį vertinimą, padauginta iš koeficiento 0,35.\n\nStraipsnio pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220"
    },
    {
      "provision_ref": "art10",
      "chapter": "II SKYRIUS ŽEMĖS MOKESTINĖ VERTĖ",
      "section": "10",
      "title": "10 straipsnis. Žemės vertinimas",
      "content": "1. Masinį vertinimą atlieka masinio vertinimo įmonė.\n\n2. Masinis vertinimas atliekamas naudojant masinio vertinimo būdu parengtus žemės verčių zonų žemėlapius ir žemės sklypo vidutinės rinkos vertės nustatymo modelius.\n\n3. Vyriausybė nustato masinio vertinimo atlikimo procedūras, įskaitant žemės verčių zonų žemėlapių ir žemės sklypo vidutinės rinkos vertės nustatymo modelių sudarymo tvarką ir žemės vidutinių rinkos verčių apskaičiavimo tvarką konkretiems žemės sklypams.\n\n4. Masinis vertinimas žemės mokestinėms vertėms apskaičiuoti Vyriausybės nustatyta tvarka atliekamas ne rečiau kaip kas 5 metai.\n\nStraipsnio pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220"
    },
    {
      "provision_ref": "art11",
      "chapter": "II SKYRIUS ŽEMĖS MOKESTINĖ VERTĖ",
      "section": "11",
      "title": "11 straipsnis. Skundai ir prašymai dėl žemės mokestinės vertės",
      "content": "1. Mokesčio mokėtojas skundą dėl masinio vertinimo įmonės nustatytos žemės vidutinės rinkos vertės, naudojamos mokestinėms žemės vertėms apskaičiuoti, gali pateikti masinio vertinimo įmonei per 3 mėnesius nuo žemės mokestinės vertės nustatymo. Masinio vertinimo įmonė išnagrinėja skundą ir priima sprendimą per 2 mėnesius nuo skundo gavimo dienos. Masinio vertinimo įmonės sprendimas gali būti skundžiamas Lietuvos Respublikos administracinių bylų teisenos įstatymo nustatyta tvarka.\n\n2. Mokesčio mokėtojai vieną kartą per mokestinį laikotarpį, per 3 mėnesius nuo mokestinio laikotarpio pradžios, masinio vertinimo įmonei gali pateikti prašymą žemės mokestine verte laikyti žemės vertę, nustatytą atlikus individualųjį vertinimą. Šį prašymą masinio vertinimo įmonė išnagrinėja ir sprendimą priima per 3 mėnesius (tuo mokestiniu laikotarpiu, kai įsigalioja nauji Vyriausybės nustatyta tvarka patvirtinti masinio vertinimo dokumentai, – per 4 mėnesius) nuo prašymo gavimo dienos. Masinio vertinimo įmonės sprendimas gali būti skundžiamas Administracinių bylų teisenos įstatymo nustatyta tvarka.\n\n3. Masinio vertinimo įmonė apie mokesčio mokėtojo skundo arba prašymo gavimą ir dėl jo priimtą sprendimą informuoja mokesčių administratorių ne vėliau kaip per 3 darbo dienas nuo skundo arba prašymo gavimo ar sprendimo dėl jo priėmimo dienos.\n\n4. Mokesčio mokėtojo skundo pateikimas masinio vertinimo įmonei mokesčio ir su juo susijusių sumų išieškojimą sustabdo iki masinio vertinimo įmonės sprendimo priėmimo arba teismo sprendimo (nutarties) įsiteisėjimo dienos, jeigu mokesčio mokėtojas masinio vertinimo įmonės sprendimą apskundė Administracinių bylų teisenos įstatymo nustatyta tvarka, tačiau tai nėra kliūtis taikyti mokestinės prievolės įvykdymo užtikrinimo būdus, nurodytus Mokesčių administravimo įstatymo 95 straipsnyje, arba pagrindas juos naikinti.\n\nStraipsnio pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220\n\nIII SKYRIUS\nMOKESČIO APSKAIČIAVIMAS, DEKLARAVIMAS, MOKĖJIMAS IR ATSAKOMYBĖ"
    },
    {
      "provision_ref": "art12",
      "chapter": "III SKYRIUS MOKESČIO APSKAIČIAVIMAS, DEKLARAVIMAS, MOKĖJIMAS IR ATSAKOMYBĖ",
      "section": "12",
      "title": "12 straipsnis. Mokesčio apskaičiavimas, deklaravimas ir mokėjimas",
      "content": "1. Mokestis apskaičiuojamas žemės mokestinei vertei taikant šio įstatymo 6 straipsnio 1 dalyje nustatytą mokesčio tarifą.\n\n2. Taikant šio įstatymo 8 straipsnio 2 dalies 2 punkte nurodytą mokesčio lengvatą, šio straipsnio 1 dalyje nustatyta tvarka apskaičiuota mokesčio suma mažinama proporcingai žemės sklypo daliai, kuriai taikoma mokesčio lengvata.\n\n3. Mokestį moka asmuo, buvęs žemės savininku mokestinio laikotarpio birželio 30 dieną. Preziumuojama, kad žemės savininku yra asmuo, tokiu nurodytas Nekilnojamojo turto registre.\n\n4. Mokestį apskaičiuoja, centrinio mokesčių administratoriaus nustatytos formos mokesčio deklaracijas užpildo ir centrinio mokesčių administratoriaus nustatyta tvarka iki einamojo mokestinio laikotarpio lapkričio 1 dienos jas mokesčio mokėtojams pateikia mokesčio administratorius.\n\n5. Mokestis sumokamas iki einamojo mokestinio laikotarpio lapkričio 15 dienos.\n\n6. Mokesčio permoka grąžinama (įskaitoma) Mokesčių administravimo įstatymo nustatyta tvarka."
    },
    {
      "provision_ref": "art13",
      "chapter": "III SKYRIUS MOKESČIO APSKAIČIAVIMAS, DEKLARAVIMAS, MOKĖJIMAS IR ATSAKOMYBĖ",
      "section": "13",
      "title": "13 straipsnis. Duomenų, reikalingų mokesčiui apskaičiuoti, pateikimas",
      "content": "1. Nekilnojamojo turto registro ir Nekilnojamojo turto kadastro duomenis (įskaitant asmens duomenis), reikalingus mokesčiui apskaičiuoti, taip pat Vyriausybės įgaliotos institucijos nustatytus duomenis (įskaitant asmens duomenis) apie apleistas žemės ūkio naudmenas masinio vertinimo įmonė pateikia mokesčių administratoriui masinio vertinimo įmonės ir centrinio mokesčių administratoriaus sutartyje nustatytais būdais ir terminais, bet ne vėliau kaip iki kiekvieno mokestinio laikotarpio rugsėjo 1 dienos.\n\n2. Masinio vertinimo įmonė sudaro galimybes savo interneto svetainėje mokesčių mokėtojams neatlygintinai sužinoti jų žemės mokestinę vertę.\n\nStraipsnio pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220"
    },
    {
      "provision_ref": "art14",
      "chapter": "III SKYRIUS MOKESČIO APSKAIČIAVIMAS, DEKLARAVIMAS, MOKĖJIMAS IR ATSAKOMYBĖ",
      "section": "14",
      "title": "14 straipsnis. Atsakomybė",
      "content": "Pažeidus šio įstatymo nuostatas, baudos skiriamos ir delspinigiai apskaičiuojami Mokesčių administravimo įstatymo nustatyta tvarka.\n\nIV SKYRIUS\nMOKESČIO ĮSKAITYMAS"
    },
    {
      "provision_ref": "art15",
      "chapter": "IV SKYRIUS MOKESČIO ĮSKAITYMAS",
      "section": "15",
      "title": "15 straipsnis. Mokesčio įskaitymas",
      "content": "1. Mokestis įskaitomas į savivaldybės, kurios teritorijoje yra žemė, biudžetą.\n\n2. Jeigu žemė yra kelių savivaldybių teritorijoje, mokestis įskaitomas proporcingai žemės sklypo daliai, tenkančiai atitinkamai savivaldybei.\n\nLIETUVOS RESPUBLIKOS\nAUKŠČIAUSIOSIOS TARYBOS PIRMININKAS                           VYTAUTAS LANDSBERGIS\n\nVilnius, 1992 m. birželio 25 d.\nNr. I-2675"
    }
  ],
  "definitions": [
    {
      "term": "Apleistos žemės ūkio naudmenos",
      "definition": "sumedėjusiais augalais (išskyrus želdinius) apaugę žemės sklype ar jo dalyje esančių žemės ūkio naudmenų plotai, nustatyti nuotoliniais kartografavimo metodais Lietuvos Respublikos Vyriausybės (toliau –Vyriausybė) ar jos įgaliotos institucijos nustatyta tvarka.",
      "source_provision": "art2"
    },
    {
      "term": "Fizinis asmuo",
      "definition": "Lietuvos Respublikos pilietis, užsienio valstybės pilietis ar asmuo be pilietybės.",
      "source_provision": "art2"
    },
    {
      "term": "Individualusis žemės vertinimas (toliau",
      "definition": "individualusis vertinimas) – žemės vertinimas, atliekamas pagal šio įstatymo 9 straipsnį ir Lietuvos Respublikos privalomojo turto ir verslo vertinimo įstatymą.\nPapildyta straipsnio dalimi:\nNr. XIV-2579, 2024-04-25, paskelbta TAR 2024-05-02, i. k. 2024-08220",
      "source_provision": "art2"
    },
    {
      "term": "Juridinis asmuo",
      "definition": "Lietuvos Respublikos teisės aktų nustatyta tvarka įregistruotas juridinis asmuo, užsienio valstybės juridinis asmuo, taip pat užsienio valstybės organizacija, pagal Lietuvos Respublikos ar šios užsienio valstybės įstatymus pripažįstama teisės subjektu.",
      "source_provision": "art2"
    },
    {
      "term": "Kolektyvinio investavimo subjektas",
      "definition": "kaip ši sąvoka apibrėžta Lietuvos Respublikos pelno mokesčio įstatyme.\nPapildyta straipsnio dalimi:\nNr. XIII-2245, 2019-06-13, paskelbta TAR 2019-06-27, i. k. 2019-10376",
      "source_provision": "art2"
    },
    {
      "term": "Neteko galios nuo 2026",
      "definition": "05-01\nStraipsnio dalies naikinimas:\nNr. XIV-2579, 2024-04-25, paskelbta TAR 2024-05-02, i. k. 2024-08220",
      "source_provision": "art2"
    },
    {
      "term": "Žemės sklypo vidutinės rinkos vertės nustatymo modelis",
      "definition": "matematinė formulė, taikoma žemės sklypo vidutinei rinkos vertei apskaičiuoti, atsižvelgiant į Nekilnojamojo turto kadastro duomenis, žemės verčių zonų žemėlapio sprendinius ir žemės rinkos duomenis.",
      "source_provision": "art2"
    },
    {
      "term": "Žemės vidutinė rinkos vertė",
      "definition": "šio įstatymo 10 straipsnyje nustatyta tvarka apskaičiuota žemės vertė.",
      "source_provision": "art2"
    },
    {
      "term": "Žemės verčių zonų žemėlapis",
      "definition": "žemėlapis, kuriame, atlikus masinį nekilnojamojo turto vertinimą, pažymėtos skirtingą vidutinę vertę turinčios zonos (teritorijos), zonų žemės vertės rodikliai ir duomenys, reikalingi atskirų žemės sklypų vidutinei rinkos vertei apskaičiuoti.\nStraipsnio dalies pakeitimai:\nNr. XIV-2579, 2024-04-25, paskelbta TAR 2024-05-02, i. k. 2024-08220\n\n8. Kitos šiame įstatyme vartojamos sąvokos suprantamos taip, kaip jos apibrėžiamos (prioriteto tvarka) Lietuvos Respublikos mokesčių administravimo įstatyme, kituose mokesčių įstatymuose, Lietuvos Respublikos žemės įstatyme, Lietuvos Respublikos nekilnojamojo turto kadastro įstatyme ir Lietuvos Respublikos civiliniame kodekse. Šiame įstatyme nurodytos pagrindinės žemės naudojimo paskirtys ir būdai atitinka registruojamus Nekilnojamojo turto registre.\nStraipsnio dalies pakeitimai:\nNr. XII-846, 2014-04-24, paskelbta TAR 2014-05-02, i. k. 2014-05002\nNr. XIV-2579, 2024-04-25, paskelbta TAR 2024-05-02, i. k. 2024-08220",
      "source_provision": "art2"
    }
  ]
}
