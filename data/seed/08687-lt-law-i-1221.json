{
  "id": "lt-law-i-1221",
  "type": "statute",
  "title": "Lietuvos Respublikos Klaipėdos miesto ir Klaipėdos rajono savivaldybių teritorijų administracinių ribų pakeitimo įstatymas",
  "short_name": "I-1221",
  "status": "in_force",
  "issued_date": "1996-03-12",
  "in_force_date": "1996-03-29",
  "url": "https://e-tar.lt/portal/lt/legalAct/TAR.64175F443E4E",
  "provisions": [
    {
      "provision_ref": "art1",
      "section": "1",
      "title": "1 straipsnis. Klaipėdos miesto savivaldybei priskiriamos gyvenamosios vietovės ar jų dalys",
      "content": "Priskirti Klaipėdos miesto savivaldybei šias Klaipėdos rajono savivaldybės gyvenamąsias vietoves ar jų dalis:\n\n1) Kukuliškių gyvenamosios vietovės dalį (Kretingos miškų urėdijos Klaipėdos girininkijos naudojama žemė – 73 ha), iš viso – 73 hektarai;\n\n2) Labrenciškės, Tauralaukio, Virkučių, Daugulių, Šaulių, Paupių, Barškių, Sendvario gyvenamąsias vietoves ir Kalotės, Purmalių, Budrikų, Sudmantų, Jakų gyvenamųjų vietovių dalis (Klaipėdos miesto Labrenciškių individualių gyvenamųjų namų kvartalo I statybos eilės naudojama žemė – 43,2 ha, akcinės bendrovės „Klaipėdos vanduo“ prievažos – 0,2 ha, buvusio Klaipėdos arklių penėjimo ūkio – 40 ha, Plytinės gyvenamosios vietovės – 22 ha, Klaipėdos miesto individualių gyvenamųjų namų statybos kvartalų – 38,5 ha, automobilių stovėjimo aikštelės – 4,2 ha, krašto kelio Nr. 168 Klaipėda-Kretinga - 6,4 ha, rajoninio kelio Nr. 2250 (Tauralaukio prievaža) – 3,2 ha, Purmalių piliakalnio – 0,6 ha, sodininkų bendrijos „Tauras“ – 43,3 ha, valstybės įmonės „Minonas“ – 7,9 ha, bendros Lietuvos-Rusijos įmonės „Stella-Vitae“ – 8,5 ha, uždarosios akcinės bendrovės „Rūta“ – 9,1 ha, akcinės bendrovės „Klaipėdos mediena“ – 6,5 ha, akcinės bendrovės „Lietuvos kuras“ Klaipėdos filialo – 4,5 ha, Tauralaukio pradinės mokyklos – 0,6 ha, Virkučių kaimo kapinių – 0,3 ha, Tauralaukio akmens (vadinamo Velnio akmeniu) – 0,1 ha, Klaipėdos elektros tinklų 110/10 kW Tauralaukio transformatorinės pastotės – 0,4 ha, uždarosios akcinės bendrovės „Irvaja“ – 1 ha, pusės Danės upės – 19 ha, privačių ūkių – 50,3 ha, buvusios Tauralaukio žemės ūkio įmonės – 843,3 ha, Paupių kaimo kapinių – 0,2 ha, Klaipėdos aukštesniosios žemės ūkio mokyklos – 31 ha, rajoninio kelio Nr. 2203 Klaipėda– Jokūbavas – 2,9 ha, rajoninio kelio Nr. 2212 Klaipėda-Triušeliai-Kretinga – 2,8 ha, Klaipėdos miesto individualių gyvenamųjų namų statybos kvartalo – 13,8 ha, buvusios Klaipėdos aukštesniosios žemės ūkio mokyklos įmonės – 182,7 ha, Klaipėdos miesto metalinių garažų aikštelės – 3,3 ha, akcinės bendrovės „Sirijus“ – 7,7 ha, uždarosios akcinės bendrovės „Tauras“ – 8,3 ha, magistralinių dujotiekių firmos dujotiekio Šiauliai-Klaipėda – 2,2 ha, Sudmantų kaimo II kapinių – 0,3 ha, S. Gvažiausko komercinės firmos – 2 ha, H.Just prekybos namų „Neuhof Birgit“ – 1,9 ha, akcinės bendrovės „Švyturys“ ir akcinės bendrovės „Klaipėdos grūdai“ – 25,4 ha, akcinės bendrovės „Klaipėdos mediena“ kanalizacijos ir kanalizacijos linijos prievažos – 5,5 ha, akcinės bendrovės „Lietuvos dujos“ firmos „Vakarų dujos“ automobilių pildymo suskystintomis dujomis stoties – 1,4 ha, magistralinių dujotiekių firmos Klaipėdos automobilių dujų užpildymo stoties – 3,5 ha, akcinės bendrovės „Lietuvos kuras“ degalinės – 1,7 ha, magistralinio kelio Nr. A 1 Vilnius-Kaunas-Klaipėda – 14,6 ha, rajoninio kelio Nr. 2215 (Klaipėdos prievaža) – 3,5 ha, uždarosios akcinės bendrovės „Philip Morris Lietuva“ – 14,7 ha, specialiosios paskirties akcinės bendrovės „Lietuvos geležinkeliai“ geležinkelio ruožo Nr. 19 Černiachovskas-Priekulė – 28,5 ha, buvusios Jakų žemės ūkio įmonės – 355,7 ha), iš viso – 1866,7 hektaro;\n\n3) Lypkių, Žardės gyvenamąsias vietoves ir Švepelių, Rimkų, Budelkiemio, Laistų gyvenamųjų vietovių dalis (Klaipėdos šilumos tinklų rytinės katilinės ir jos prievažos naudojama žemė – 5,2 ha, akcinės bendrovės „Klaipėdos vanduo“ perpumpavimo stoties – 0,6 ha, specialiosios paskirties akcinės bendrovės „Lietuvos geležinkeliai“ geležinkelio ruožo Nr.19 Černiachovskas-Priekulė – 28,6 ha, specialiosios paskirties akcinės bendrovės „Lietuvos geležinkeliai“ geležinkelio ruožo Nr.28 Rimkai-Gargždai – 2,7 ha, buvusio Klaipėdos mėsos kombinato pagalbinio ūkio – 161,5 ha, krašto kelio Nr.141 Kaunas-Klaipėda per Jurbarką – 2,4 ha, Rimkų pradinės mokyklos – 0,3 ha, Rimkų parduotuvės – 0,1 ha, akcinės bendrovės „Moskvičius“ techninio aptarnavimo ir garantinio remonto stoties – 2,5 ha, Klaipėdos miesto metalinių garažų aikštelės ir požeminių komunikacijų – 34 ha, Budelkiemio kaimo kapinių – 0,1 ha, Žardės piliakalnio – 3,9 ha, Žardės kaimo kapinių – 0,1 ha, Žardės I senovės gyvenvietės – 8 ha, Žardės II senovės gyvenvietės – 2,4 ha, Žardės III senovės gyvenvietės – 2,2 ha, uždarosios akcinės bendrovės „Dega“ – 0,6 ha, uždarosios akcinės bendrovės „Irvaja“ – 2,2 ha, uždarosios akcinės bendrovės „Vilniaus autotransportas“ – 1,9 ha, akcinės bendrovės „Klaipėdos vanduo“ – 6,3 ha, Smeltalės upelio – 4,9 ha, buvusios Lėbartų žemės ūkio įmonės –514 ha), iš viso – 784,5 hektaro;\n\n4) Kairių gyvenamosios vietovės dalį (Kretingos miškų urėdijos Klaipėdos girininkijos naudojama žemė – 6 ha), iš viso – 6 hektarus."
    },
    {
      "provision_ref": "art2",
      "section": "2",
      "title": "2 straipsnis. Klaipėdos miesto savivaldybės teritorijos administracinės ribos",
      "content": "Nustatyti šias Klaipėdos miesto savivaldybės teritorijos administracines ribas:\n\n1) miesto šiaurės riba – Kretingos miškų urėdijos Klaipėdos girininkijos Kukuliškių miško 12 kvartalo šiaurės riba, vaikų vasaros poilsio stovyklos „Žuvėdra“ vakarų, šiaurės ir rytų ribos, Kretingos miškų urėdijos Klaipėdos girininkijos Kukuliškių miško 14 kvartalo šiaurės ir rytų ribos, specialiosios paskirties akcinės bendrovės „Lietuvos geležinkeliai“ geležinkelio ruožo Nr. 19 Černiachovskas- Priekulė pietų riba;\n\n2) miesto rytų riba – magistralinis kelias Nr. A 13 Klaipėda-Liepoja, krašto kelias Nr. 168 Klaipėda-Kretinga, Purmalės upelio vaga, Danės upės vaga, Ringelio upelio vaga, magistralinis kelias Nr. A 13 Klaipėda-Liepoja, krašto kelias Nr. 141 Kaunas-Jurbarkas-Šilutė-Klaipėda, buvusios Jakų žemės ūkio įmonės pietų riba, specialiosios paskirties akcinės bendrovės „Lietuvos geležinkeliai“ geležinkelio ruožo Nr. 28 Rimkai-Gargždai pietų riba, krašto kelias Nr. 141 Kaunas- Jurbarkas-Šilutė-Klaipėda;\n\n3) miesto pietų riba – Smeltalės upelio vaga, specialiosios paskirties akcinės bendrovės „Lietuvos geležinkeliai“ geležinkelio ruožo Nr. 19 Černiachovskas- Priekulė rytų riba, specialiosios paskirties akcinės bendrovės „Lietuvos geležinkeliai“ geležinkelio stoties „Draugystė“ pietų riba, Klaipėdos miesto metalinių garažų aikštelės pietų ir vakarų ribos, Kretingos miškų urėdijos Klaipėdos girininkijos dalies (pagal viaduką) šiaurės riba, akcinės bendrovės „Klaipėdos vanduo“ III miesto vandenvietės I (griežto režimo) sanitarinės apsaugos zonos rytų, pietų ir vakarų ribos, Kretingos miškų urėdijos Klaipėdos girininkijos dalies šiaurės riba, Kuršių marios, Kuršių nerijos nacionalinio parko 24, 22, 20, 18, 16, 14, 12 kvartalų rytų ribos, Kuršių nerijos nacionalinio parko 8, 9 ir 10 kvartalų pietų ribos;\n\n4) miesto vakarų riba – Baltijos jūros krantas."
    },
    {
      "provision_ref": "art3",
      "section": "3",
      "title": "3 straipsnis. Klaipėdos miesto savivaldybės teritorijos administracinių ribų pažymėjimas geodeziniais ženklais",
      "content": "Įpareigoti Klaipėdos miesto savivaldybę per metus nuo šio įstatymo įsigaliojimo pažymėti Klaipėdos miesto savivaldybės teritorijos administracines ribas geodeziniais ženklais."
    },
    {
      "provision_ref": "art4",
      "section": "4",
      "title": "4 straipsnis. Lietuvos Respublikos Aukščiausiosios Tarybos Prezidiumo įsako pripažinimas netekusiu galios",
      "content": "Pripažinti netekusiu galios Lietuvos Respublikos Aukščiausiosios Tarybos Prezidiumo 1987 m. rugsėjo 30 d. įsaką Nr. XI-1925 „Dėl Klaipėdos miesto ribų nustatymo“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
