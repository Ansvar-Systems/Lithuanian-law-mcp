{
  "id": "lt-law-x-599",
  "type": "statute",
  "title": "Lietuvos Respublikos miškų įstatymo 14 straipsnio pakeitimo įstatymas",
  "short_name": "X-599",
  "status": "in_force",
  "issued_date": "2006-05-09",
  "in_force_date": "2006-05-31",
  "url": "https://e-tar.lt/portal/lt/legalAct/TAR.DE6172F73647",
  "provisions": [
    {
      "provision_ref": "art1",
      "section": "1",
      "title": "1 straipsnis. 14 straipsnio 1, 2 ir 3 dalių pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Miškotvarkos projektas – tai dokumentas, pagal kurį organizuojama miškų ūkio veikla ir atliekami visi miškų atkūrimo, naudojimo ir miško žemių tvarkymo darbai.“\n\n2. Pakeisti 14 straipsnio 2 dalį ir ją išdėstyti taip:\n\n„2. Skiriami šie miškotvarkos projektų tipai:\n1) miškų tvarkymo schemos – tai specialiojo teritorijų planavimo dokumentai, rengiami valstybinių miškų valdytojų bei regionų teritorijoms ir skiriami bendrajai miško žemių naudojimo politikai nustatyti, jų tvarkymo koncepcijai parengti;\n2) vidinės miškotvarkos projektai – tai miškų ūkio veiklos planai, rengiami visoms valstybinių miškų valdytojų bei privačioms miškų valdoms ir skiriami konkrečių tvarkymo priemonių sistemai jose nustatyti.“\n\n3. Pakeisti 14 straipsnio 3 dalį ir ją išdėstyti taip:\n\n„3. Miškotvarkos projektai rengiami pagal Aplinkos ministerijos patvirtintas šių projektų rengimo taisykles bei metodiką ir jose nustatytus kriterijus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n\n______________"
    }
  ],
  "definitions": []
}
