{
  "id": "lt-law-xiv-3030",
  "type": "statute",
  "title": "Lietuvos Respublikos sveikatos priežiūros įstaigų įstatymo Nr. I-1367 5 ir 45 straipsnių pakeitimo įstatymas",
  "short_name": "XIV-3030",
  "status": "in_force",
  "issued_date": "2024-10-15",
  "in_force_date": "2025-01-01",
  "url": "https://e-tar.lt/portal/lt/legalAct/fc510a1091f111efa605b9842742bf37/OEQkPXCXTv",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 11 dalies 2 punkto nuostatą iki dvitaškio ir ją išdėstyti taip:\n\n„2) ne ilgiau kaip trims mėnesiams, kai paaiškėja, kad asmens sveikatos priežiūros įstaiga pažeidžia šio straipsnio 4 dalyje nurodytus reikalavimus (išskyrus atvejus, kai paslaugų teikimas stabdomas šio įstatymo 54 straipsnyje nustatyta tvarka) ir (arba) nevykdo šio įstatymo 45 straipsnio 1 dalies 41, 6 ir (arba) 17 punktuose nustatytų pareigų, ir yra bent viena iš šių sąlygų:“.\n\n2. Pakeisti 5 straipsnio 11 dalies 2 punkto nuostatą iki dvitaškio ir ją išdėstyti taip:\n\n„2) ne ilgiau kaip trims mėnesiams, kai paaiškėja, kad asmens sveikatos priežiūros įstaiga pažeidžia šio straipsnio 4 dalyje nurodytus reikalavimus (išskyrus atvejus, kai paslaugų teikimas stabdomas šio įstatymo 54 straipsnyje nustatyta tvarka) ir (arba) nevykdo šio įstatymo 45 straipsnio 1 dalies 41 ir (arba) 6, ir (arba) 17, ir (arba) 18 punktuose nustatytų pareigų, ir yra bent viena iš šių sąlygų:“.\n\n3. Pakeisti 5 straipsnio 111 dalį ir ją išdėstyti taip:\n\n„111. Asmens sveikatos priežiūros veiklos licencijos ar jos dalies galiojimas stabdomas tik dėl tų asmens sveikatos priežiūros paslaugų, kurias teikiant nustatyta pažeidimų. Jeigu asmens sveikatos priežiūros įstaiga nevykdo šio įstatymo 45 straipsnio 1 dalies 41 punkte nustatytos pareigos Sveikatos apsaugos ministerijos valdomos Elektroninės sveikatos paslaugų ir bendradarbiavimo infrastruktūros informacinės sistemos (toliau – ESPBI IS) veiklą reguliuojančių teisės aktų nustatyta tvarka sudaryti sutartį dėl naudojimosi ESPBI IS ir (arba) šio įstatymo 45 straipsnio 1 dalies 6 ir (arba) 17 punktuose nustatytų pareigų, asmens sveikatos priežiūros veiklos licencijos galiojimas stabdomas dėl visų asmens sveikatos priežiūros paslaugų.“\n\n4. Pakeisti 5 straipsnio 111 dalį ir ją išdėstyti taip:\n\n„111. Asmens sveikatos priežiūros veiklos licencijos ar jos dalies galiojimas stabdomas tik toms asmens sveikatos priežiūros paslaugoms, kurias teikiant nustatyti pažeidimai. Jeigu asmens sveikatos priežiūros įstaiga nevykdo šio įstatymo 45 straipsnio 1 dalies 41 punkte nustatytos pareigos Sveikatos apsaugos ministerijos valdomos Elektroninės sveikatos paslaugų ir bendradarbiavimo infrastruktūros informacinės sistemos (toliau – ESPBI IS) veiklą reguliuojančių teisės aktų nustatyta tvarka sudaryti sutartį dėl naudojimosi ESPBI IS ir (arba) šio įstatymo 45 straipsnio 1 dalies 6 ir (arba) 17 punktuose nustatytų pareigų, ir (arba) šio įstatymo 45 straipsnio 1 dalies 18 punkte nustatytos pareigos prisijungti prie Sveikatos apsaugos ministerijos valdomos Išankstinės pacientų registracijos informacinės sistemos (toliau – IPR IS), asmens sveikatos priežiūros veiklos licencijos galiojimas stabdomas visoms asmens sveikatos priežiūros paslaugoms.“"
    },
    {
      "provision_ref": "art2",
      "section": "2",
      "title": "2 straipsnis. 45 straipsnio pakeitimas",
      "content": "1. Papildyti 45 straipsnio 1 dalį 17 punktu:\n\n„17) teikti į valstybės informacinę sistemą, skirtą sveikatos priežiūros, kitos sveikatinimo veiklos bei farmacijos specialistų profesinės kompetencijos įgijimo ir tobulinimo bei profesinės veiklos duomenims kaupti, šios sistemos veiklą reguliuojančiuose teisės aktuose nustatytus duomenis, susijusius su asmens sveikatos priežiūros įstaigos darbuotojų ir kitais pagrindais įstaigoje veiklą vykdančių asmenų, nurodytų šios sistemos veiklą reguliuojančiuose teisės aktuose, profesine kvalifikacija ir darbo santykiais arba veiklos vykdymu, šiuose teisės aktuose nustatyta tvarka;“.\n\n2. Papildyti 45 straipsnio 1 dalį 18 punktu:\n\n„18) prisijungti prie IPR IS ir sveikatos apsaugos ministro nustatyta tvarka IPR IS registruoti apdraustuosius Privalomojo sveikatos draudimo fondo biudžeto lėšomis apmokamoms asmens sveikatos priežiūros paslaugoms gauti, jeigu asmens sveikatos priežiūros įstaiga su Valstybine ligonių kasa yra sudariusi Lietuvos Respublikos sveikatos draudimo įstatymo 26 straipsnyje nurodytą sutartį.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 1 straipsnio 2 ir 4 dalis, 2 straipsnio 2 dalį, šio straipsnio 3 ir 4 dalis, įsigalioja 2025 m. sausio 1 d.\n\n2. Šio įstatymo 1 straipsnio 2 ir 4 dalys, 2 straipsnio 2 dalis įsigalioja 2026 m. sausio 1 d.\n\n3. Sveikatos apsaugos ministras ir jo įgaliota institucija iki 2024 m. lapkričio 30 d. priima teisės aktus, reikalingus šio įstatymo 1 straipsnio 1 ir 3 dalių, 2 straipsnio 1 dalies nuostatoms įgyvendinti.\n\n4. Sveikatos apsaugos ministras iki 2025 m. rugsėjo 30 d. priima teisės aktus, reikalingus šio įstatymo 1 straipsnio 2 ir 4 dalių, 2 straipsnio 2 dalies nuostatoms įgyvendinti.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
