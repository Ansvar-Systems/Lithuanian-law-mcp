{
  "id": "lt-law-i-1376",
  "type": "statute",
  "title": "Lietuvos Respublikos įstatymas dėl Europos laukinės gamtos ir gamtinės aplinkos apsaugos konvencijos (Berno konvencijos) ratifikavimo",
  "short_name": "I-1376",
  "status": "in_force",
  "issued_date": "1996-06-11",
  "in_force_date": "1996-06-21",
  "url": "https://e-tar.lt/portal/lt/legalAct/TAR.791560E4D4DB",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu ir atsižvelgdamas į Respublikos Prezidento 1996 m. balandžio 5 d. dekretą „Dėl pateikimo Lietuvos Respublikos Seimui ratifikuoti Europos laukinės gamtos ir gamtinės aplinkos apsaugos konvenciją (Berno konvenciją)“, ratifikuoja 1979 m. rugsėjo 19 d. Europos laukinės gamtos ir gamtinės aplinkos apsaugos konvenciją (Berno konvenciją), pasirašytą 1994 m. rugsėjo 28 d. Strasbūre."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimas",
      "content": "Lietuvos Respublikos Seimas, vadovaudamasis Europos laukinės gamtos ir gamtinės aplinkos apsaugos konvencijos 22 straipsniu, pareiškia, kad Lietuvos Respublikoje:\n\n1) negalioja šie Konvencijos IV priedėlyje numatyti draudimai:\n\na) medžioklėje naudoti taikinių apšvietimo priemones (jos gali būti naudojamos tik šernų medžioklėje iš bokštelio tamsiu paros metu);\n\nb) medžioklėje naudoti pusautomačius ginklus, kurių apkaboje telpa daugiau kaip du šoviniai (naudojami tik stambiųjų kanopinių žvėrių ir paukščių medžioklėje);\n\nc) naudoti spąstus žvėrims gaudyti (gali būti naudojami tik specialios konstrukcijos selektyviniai bei neleidžiantys žvėreliams kankintis spąstai bebrams ir ondatroms gaudyti);\n\n2) vilkams (Canis lupus) taikomos ne Konvencijos II priedėlyje, o III priedėlyje numatytas apsaugos režimas.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
