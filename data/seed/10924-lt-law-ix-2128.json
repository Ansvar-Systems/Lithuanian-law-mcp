{
  "id": "lt-law-ix-2128",
  "type": "statute",
  "title": "Lietuvos Respublikos atsiskaitymų baigtinumo mokėjimo ir vertybinių popierių atsiskaitymo sistemose įstatymo 2 ir 9 straipsnių pakeitimo įstatymas",
  "short_name": "IX-2128",
  "status": "in_force",
  "issued_date": "2004-04-15",
  "in_force_date": "2004-05-01",
  "url": "https://e-tar.lt/portal/lt/legalAct/TAR.D410BD580062/vswBYELjYH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 7 dalies papildymas",
      "content": "Papildyti 2 straipsnio 7 dalį antru sakiniu ir šią dalį išdėstyti taip:\n\n„7. Įkaitas – įkeistas finansinis turtas (įskaitant pinigus), taip pat pagal atpirkimo arba panašų sandorį perleistas finansinis turtas teisėms ir įsipareigojimams, galintiems atsirasti dėl naudojimosi sistema, užtikrinti arba pateiktas Lietuvos bankui, valstybių narių centriniams bankams ar Europos centriniam bankui kaip prievolės šiems bankams įvykdymo užtikrinimas. Įkaitu pagal šį Įstatymą laikomas ir finansinis užstatas pagal Finansinio užtikrinimo susitarimų įstatymą.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio 1 dalies pakeitimas",
      "content": "9 straipsnio 1 dalyje išbraukti žodžius „raštu įspėję skolininką“, vietoj žodžių „sutartyje numatytu būdu“ įrašyti žodžius „teisės aktų nustatyta tvarka“ ir šią dalį išdėstyti taip:\n\n„1. Jeigu sistemos dalyvis arba Lietuvos banko, valstybių narių centrinių bankų ir Europos centrinio banko sandorio šalis laiku neįvykdo įkaitu užtikrintos prievolės, kitas sistemos dalyvis arba minėti bankai turi teisę perimti įkaitą ir jį realizuoti teisės aktų nustatyta tvarka. Ši teisė taikoma neatsižvelgiant į sistemos dalyvio arba Lietuvos banko, valstybių narių centrinių bankų ir Europos centrinio banko sandorio šalies operacijų sustabdymą ir (ar) pradėtą bankroto procesą. Patenkinus įkaitu apsaugotus reikalavimus, likusi suma išmokama įkaito davėjui arba skiriama kitų kreditorių reikalavimams tenkinti.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis Įstatymas įsigalioja nuo 2004 m. gegužės 1 d.\n\nSkelbiu šį Lietuvos Respublikos Seimo priimtą įstatymą.\n\nLAIKINAI EINANTIS\nRESPUBLIKOS PREZIDENTO PAREIGAS                                      ARTŪRAS PAULAUSKAS"
    }
  ],
  "definitions": []
}
