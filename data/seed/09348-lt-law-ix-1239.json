{
  "id": "lt-law-ix-1239",
  "type": "statute",
  "title": "Lietuvos Respublikos paveldimo turto mokesčio įstatymas",
  "short_name": "IX-1239",
  "status": "in_force",
  "issued_date": "2002-12-10",
  "in_force_date": "2003-01-01",
  "url": "https://e-tar.lt/portal/lt/legalAct/TAR.88AB9A18D270/QOpcnCVYir",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis Įstatymas nustato gyventojų paveldimo turto apmokestinimą."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio Įstatymo sąvokos",
      "content": "1. Gyventojas – nuolatinis ir nenuolatinis Lietuvos gyventojas.\n\n2. Nuolatinis Lietuvos gyventojas – fizinis asmuo, kuris laikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą.\n\n3. Nenuolatinis Lietuvos gyventojas – fizinis asmuo, kuris nelaikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą.\n\n4. Turtas – tai nekilnojamasis daiktas, kilnojamasis daiktas, vertybiniai popieriai ir pinigai."
    },
    {
      "provision_ref": "art3",
      "section": "3",
      "title": "3 straipsnis. Paveldimo turto mokesčio mokėtojai",
      "content": "Paveldimo turto mokesčio (toliau – mokestis) mokėtojai yra gyventojai."
    },
    {
      "provision_ref": "art4",
      "section": "4",
      "title": "4 straipsnis. Mokesčio objektas",
      "content": "1. Nuolatinio Lietuvos gyventojo mokesčio objektas yra paveldimas turtas.\n\n2. Nenuolatinio Lietuvos gyventojo mokesčio objektas yra paveldimas kilnojamasis daiktas, jeigu šios rūšies daiktui pagal Lietuvos Respublikos teisės aktus privaloma teisinė registracija ir šis daiktas yra (ar privalo būti) įregistruotas Lietuvoje, taip pat nekilnojamasis daiktas, esantis Lietuvos Respublikoje."
    },
    {
      "provision_ref": "art5",
      "section": "5",
      "title": "5 straipsnis. Mokesčio bazė",
      "content": "1. Mokesčio bazė yra paveldimo turto apmokestinamoji vertė.\n\n2. Paveldimo turto apmokestinamoji vertė apskaičiuojama Lietuvos Respublikos Vyriausybės nustatyta tvarka."
    },
    {
      "provision_ref": "art6",
      "section": "6",
      "title": "6 straipsnis. Mokesčio tarifai",
      "content": "Mokestis apskaičiuojamas procentais nuo paveldimo turto apmokestinamosios vertės taikant šiuos tarifus:\n\n1) jeigu paveldimo turto apmokestinamoji vertė ne didesnė kaip 150 000 eurų – 5 procentai;\n\n2) jeigu paveldimo turto apmokestinamoji vertė viršija 150 000 eurų – 10 procentų.\nTAR pastaba. 6 straipsnio nuostatos taikomos mokant paveldimo turto mokestį nuo 2015 m. sausio 1 d.\n\nStraipsnio pakeitimai:\nNr. XII-1132, 2014-09-23, paskelbta TAR 2014-10-02, i. k. 2014-13468"
    },
    {
      "provision_ref": "art7",
      "section": "7",
      "title": "7 straipsnis. Mokesčio lengvatos",
      "content": "1. Mokesčiu neapmokestinama:\n\n1) vienam sutuoktiniui mirus kito sutuoktinio paveldimas turtas;\n\n2) vaikų (įvaikių), tėvų (įtėvių), globėjų (rūpintojų), globotinių (rūpintinių), senelių, vaikaičių, brolių, seserų paveldimas turtas;\n\n3) paveldimo turto apmokestinamoji vertė, neviršijanti 3 000 eurų.\nTAR pastaba. 3 punkto nuostatos taikomos mokant paveldimo turto mokestį nuo 2015 m. sausio 1 d\nStraipsnio punkto pakeitimai:\nNr. XII-1132, 2014-09-23, paskelbta TAR 2014-10-02, i. k. 2014-13468\n\n2. Savivaldybės taryba gali atidėti mokesčio sumokėjimo terminus ne ilgesniam kaip vienerių metų laikotarpiui po paveldėjimo teisės liudijimo išdavimo.\n\n3. Savivaldybės taryba savo biudžeto sąskaita turi teisę gyventojams mažinti mokestį arba visai nuo jo atleisti.\n\nII SKYRIUS\nMOKESČIO APSKAIČIAVIMAS, DEKLARAVIMAS IR MOKĖJIMAS"
    },
    {
      "provision_ref": "art8",
      "chapter": "II SKYRIUS MOKESČIO APSKAIČIAVIMAS, DEKLARAVIMAS IR MOKĖJIMAS",
      "section": "8",
      "title": "8 straipsnis. Mokesčio apskaičiavimas, deklaravimas ir mokėjimas",
      "content": "1. Mokestį apskaičiuoja paveldėjimo teisės liudijimus išduodantys Lietuvos Respublikos įstatymų įgalioti asmenys pagal jiems pateiktus paveldimo turto įvertinimo duomenis bei kitus dokumentus, kurių reikia nuosavybės teisei įforminti ir mokesčio lengvatoms pateisinti.\n\n2. Gyventojas mokestį sumoka prieš paveldėjimo teisės liudijimo išdavimą, išskyrus tuos atvejus, kai savivaldybės taryba atidėjo mokesčio sumokėjimo terminus arba nuo jo atleido, bei šio straipsnio 4 dalyje numatytą atvejį.\n\n3. Jeigu mokestis nesumokėtas, paveldėjimo teisės liudijimas neišduodamas, išskyrus tuos atvejus, kai savivaldybės taryba atidėjo mokesčio sumokėjimo terminus arba nuo jo atleido.\n\n4. Nuolatinis Lietuvos gyventojas, kalendoriniais metais paveldėjęs turtą užsienio valstybėse, iki kalendorinių metų, einančių po kalendorinių metų, kuriais buvo paveldėtas turtas, kovo 1 dienos privalo pats arba per savo įgaliotą asmenį pateikti vietos mokesčio administratoriui mokesčio deklaraciją ir sumokėti mokestį.\n\n5. Mokesčio deklaracijos formą ir jos pildymo tvarką nustato centrinis mokesčio administratorius."
    },
    {
      "provision_ref": "art9",
      "chapter": "II SKYRIUS MOKESČIO APSKAIČIAVIMAS, DEKLARAVIMAS IR MOKĖJIMAS",
      "section": "9",
      "title": "9 straipsnis. Paveldimo turto mokesčio, sumokėto užsienio valstybėse, atskaitymai",
      "content": "1. Nuolatinis Lietuvos gyventojas iš šio Įstatymo nustatyta tvarka apskaičiuoto paveldimo turto mokesčio sumos gali atskaityti nustatyto paveldimo turto mokesčio arba jam tapataus mokesčio sumą, sumokėtą užsienio valstybėje nuo paveldimo turto, esančio toje valstybėje, jeigu ta valstybė įtraukta į finansų ministro tvirtinamą sąrašą.\n\n2. Jeigu nuo paveldimo turto, esančio užsienio valstybėje, šio Įstatymo nustatyta tvarka apskaičiuota paveldimo turto mokesčio suma yra mažesnė, negu nustatyto paveldimo turto mokesčio arba jam tapataus mokesčio suma, sumokėta nuo to paveldimo turto užsienio valstybėje, tai atskaitoma tik šio Įstatymo nustatyta tvarka apskaičiuota paveldimo turto mokesčio suma.\n\n3. Jeigu nuolatinis Lietuvos gyventojas paveldi turtą keliose užsienio valstybėse, tai atskaitoma paveldimo turto mokesčio suma apskaičiuojama atskirai pagal kiekvieną valstybę, kurioje yra paveldimas turtas.\n\n4. Atskaityti iš apskaičiuotos paveldimo turto mokesčio sumos šiame straipsnyje nustatyta tvarka leidžiama tik tuo atveju, jeigu yra pateikti užsienio valstybės mokesčio administratoriaus patvirtinti dokumentai apie toje valstybėje esantį paveldimą turtą bei nuo jo apskaičiuotą ir sumokėtą nustatyto paveldimo turto mokesčio arba jam tapataus mokesčio sumą."
    },
    {
      "provision_ref": "art10",
      "chapter": "II SKYRIUS MOKESČIO APSKAIČIAVIMAS, DEKLARAVIMAS IR MOKĖJIMAS",
      "section": "10",
      "title": "10 straipsnis. Mokesčio įskaitymas",
      "content": "Mokestis įskaitomas:\n\n1) kai paveldimas nekilnojamasis daiktas, įskaitant atvejus, kai kartu paveldimas ir kilnojamasis daiktas, vertybiniai popieriai, pinigai, – į savivaldybės, kurios teritorijoje yra nekilnojamasis daiktas, biudžetą;\n\n2) kai paveldimas tik kilnojamasis daiktas, vertybiniai popieriai, pinigai, – į savivaldybės, kurios teritorijoje kilnojamojo daikto, vertybinių popierių, pinigų paveldėjimas įformintas, biudžetą;\n\n3) kai paveldimas užsienio valstybėse esantis turtas, – į savivaldybės, kurios teritorijoje nuolatinis Lietuvos gyventojas turi nuolatinę gyvenamąją vietą, biudžetą."
    },
    {
      "provision_ref": "art11",
      "chapter": "II SKYRIUS MOKESČIO APSKAIČIAVIMAS, DEKLARAVIMAS IR MOKĖJIMAS",
      "section": "11",
      "title": "11 straipsnis. Mokesčio išieškojimas ir grąžinimas",
      "content": "Mokestinė nepriemoka išieškoma ir mokesčio permoka grąžinama (įskaitoma) Lietuvos Respublikos mokesčių administravimo įstatymo nustatyta tvarka.\n\nIII SKYRIUS\nATSAKOMYBĖ. GINČŲ NAGRINĖJIMAS"
    },
    {
      "provision_ref": "art12",
      "chapter": "III SKYRIUS ATSAKOMYBĖ. GINČŲ NAGRINĖJIMAS",
      "section": "12",
      "title": "12 straipsnis. Atsakomybė",
      "content": "Asmenys, pažeidę šį Įstatymą, atsako Lietuvos Respublikos įstatymų nustatyta tvarka."
    },
    {
      "provision_ref": "art13",
      "chapter": "III SKYRIUS ATSAKOMYBĖ. GINČŲ NAGRINĖJIMAS",
      "section": "13",
      "title": "13 straipsnis. Ginčų nagrinėjimas",
      "content": "Ginčai dėl šio Įstatymo taikymo nagrinėjami Lietuvos Respublikos įstatymų nustatyta tvarka.\n\nIV SKYRIUS\nBAIGIAMOSIOS NUOSTATOS"
    },
    {
      "provision_ref": "art14",
      "chapter": "IV SKYRIUS BAIGIAMOSIOS NUOSTATOS",
      "section": "14",
      "title": "14 straipsnis. Įstatymo įsigaliojimas",
      "content": "1. Šis Įstatymas įsigalioja nuo 2003 m. sausio 1 d.\n\n2. Nuo 2003 m. sausio 1 d. pripažįstami netekusiais galios:\n\n1) Lietuvos Respublikos paveldimo ar dovanojamo turto mokesčio įstatymas (Žin., 1995, Nr. 52-1277);\n\n2) Lietuvos Respublikos paveldimo ar dovanojamo turto mokesčio įstatymo 8 straipsnio pakeitimo įstatymas (Žin., 1996, Nr. 46-1115);\n\n3) Lietuvos Respublikos paveldimo ar dovanojamo turto mokesčio įstatymo 11 straipsnio pakeitimo įstatymas (Žin., 1996, Nr. 62-1462);\n\n4) Lietuvos Respublikos paveldimo ar dovanojamo turto mokesčio įstatymo 6, 7, 8 straipsnių pakeitimo ir papildymo įstatymas (Žin., 1997, Nr. 94-2357).\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": [
    {
      "term": "Gyventojas",
      "definition": "nuolatinis ir nenuolatinis Lietuvos gyventojas.",
      "source_provision": "art2"
    },
    {
      "term": "Nuolatinis Lietuvos gyventojas",
      "definition": "fizinis asmuo, kuris laikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą.",
      "source_provision": "art2"
    },
    {
      "term": "Nenuolatinis Lietuvos gyventojas",
      "definition": "fizinis asmuo, kuris nelaikomas nuolatiniu Lietuvos gyventoju pagal Lietuvos Respublikos gyventojų pajamų mokesčio įstatymą.",
      "source_provision": "art2"
    },
    {
      "term": "Turtas",
      "definition": "tai nekilnojamasis daiktas, kilnojamasis daiktas, vertybiniai popieriai ir pinigai.",
      "source_provision": "art2"
    }
  ]
}
