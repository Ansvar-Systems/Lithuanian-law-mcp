{
  "id": "lt-law-xi-1543",
  "type": "statute",
  "title": "Lietuvos Respublikos potencialiai pavojingų įrenginių priežiūros įstatymo 1 ir 8 straipsnių pakeitimo įstatymas",
  "short_name": "XI-1543",
  "status": "in_force",
  "issued_date": "2011-06-28",
  "in_force_date": "2011-10-01",
  "url": "https://e-tar.lt/portal/lt/legalAct/TAR.1EFCC3884E8C/mzbJfZrKgF",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis ir taikymas\n\n1. Šis įstatymas nustato naudojamų potencialiai pavojingų įrenginių, kurių grupės nurodytos šio įstatymo 3 straipsnyje, priežiūros ir jos atlikimo kontrolės bendruosius principus, siekiant užtikrinti saugų įrenginių darbą ir žmonių gyvybės, sveikatos ir aplinkos apsaugą nuo galimo žalingo šių įrenginių poveikio. Šis įstatymas taip pat taikomas branduolinės energetikos objektuose esantiems potencialiai pavojingiems įrenginiams, kurie branduolinės energetikos objekto projekte priskiriami prie neturinčių įtakos branduolinei saugai, ir įrenginių, sumontuotų ir naudojamų geležinkelių ar automobilių transporto priemonėse, priežiūrai. Pavojingų medžiagų talpykloms, gabenamoms geležinkeliu, šis įstatymas taikomas tik atliekant jų techninės būklės tikrinimą.\n\n2. Šis įstatymas netaikomas įrenginiams, kurie projektuojami, įrengiami ir eksploatuojami pagal Branduolinės energijos įstatymo, Branduolinės saugos įstatymo, Radioaktyviųjų atliekų tvarkymo įstatymo, Radiacinės saugos įstatymo nuostatas ir kitų branduolinę ir radiacinę saugą reglamentuojančių teisės aktų reikalavimus, taip pat įrenginiams, naudojamiems išimtinai gynybos tikslams.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 1 dalies 6 punkto pakeitimas",
      "content": "Pakeisti 8 straipsnio 1 dalies 6 punktą ir jį išdėstyti taip:\n\n„6) nustačius, kad gali įvykti įrenginio avarija ar atsirasti sutrikimų, keliančių pavojų darbuotojų ir kitų žmonių sveikatai, gyvybei, turtui ar aplinkai, apie tai nedelsiant raštu informuoti įrenginio savininką ir Valstybinę darbo inspekciją, o jeigu tai susiję su potencialiai pavojingais įrenginiais, esančiais branduolinės energetikos objekte, – taip pat Valstybinę atominės energetikos saugos inspekciją.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2011 m. spalio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
