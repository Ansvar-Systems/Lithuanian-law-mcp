{
  "id": "lt-law-xii-433",
  "type": "statute",
  "title": "Lietuvos Respublikos valstybinių socialinio draudimo pensijų įstatymo 24, 56 straipsnių pakeitimo ir papildymo įstatymas",
  "short_name": "XII-433",
  "status": "in_force",
  "issued_date": "2013-06-27",
  "in_force_date": "2013-10-14",
  "url": "https://e-tar.lt/portal/lt/legalAct/TAR.47E18DAC569F",
  "provisions": [
    {
      "provision_ref": "art1",
      "section": "1",
      "title": "1 straipsnis. 24 straipsnio papildymas ir pakeitimas",
      "content": "1. Papildyti 24 straipsnį nauja 3 dalimi:\n\n„3. Asmenų, turinčių valstybinio socialinio pensijų draudimo stažą, įgytą dirbant pagal darbo sutartį, narystės ar tarnybos pagrindu iki 1994 m. sausio 1 d., ir pasirinkusių dalyvauti pensijų kaupime pagal Pensijų sistemos reformos įstatymą, valstybinės socialinio draudimo senatvės pensijos papildoma dalis apskaičiuojama pagal formulę 0,005 x s x Kn x D + 0,005 x S x K x D. Joje:\nKn – asmens draudžiamųjų pajamų koeficientas po 1994 m. sausio 1 d., apskaičiuotas netaikant šio įstatymo 17 straipsnio 4 dalies nuostatų.\nKiti dydžiai nurodyti šio straipsnio 2 dalyje.“\n\n2. Buvusią 24 straipsnio 3 dalį laikyti 4 dalimi."
    },
    {
      "provision_ref": "art2",
      "section": "2",
      "title": "2 straipsnis. 56 straipsnio 2 dalies pakeitimas",
      "content": "Pakeisti 56 straipsnio 2 dalį ir ją išdėstyti taip:\n\n„2. Asmenims, turintiems valstybinio socialinio pensijų draudimo stažo, įgyto dirbant pagal darbo sutartį, narystės ar tarnybos pagrindu (toliau šiame straipsnyje – stažas) iki 1994 m. sausio 1 d., nuo 1995 m. sausio 1 d. asmens draudžiamųjų pajamų koeficientai apskaičiuojami atskirai pagal penkerius paeiliui einančius asmeniui palankiausius kalendorinius jo stažo metus iš laikotarpio nuo 1984 m. sausio 1 d. iki 1994 m. sausio 1 d. ir atskirai pagal visus metus, įskaitytus į stažą nuo 1994 m. sausio 1 d. Asmenims, kuriems valstybinė socialinio draudimo senatvės pensija skiriama nuo datų, buvusių iki 2013 m. sausio 1 d., valstybinės socialinio draudimo senatvės pensijos papildomos dalies apskaičiavimo formulė (24 straipsnis) sudaroma iš dviejų atskirų dalių: 0,005 x s x k x D + 0,005 x S x K x D. Senatvės pensijos papildomos dalies pirmojoje dalyje įrašomas asmens stažas ir draudžiamųjų pajamų koeficientas iki 1994 m. sausio 1 d., antrojoje dalyje – asmens stažas ir draudžiamųjų pajamų koeficientas nuo 1994 m. sausio 1 d. Asmenims, kuriems valstybinė socialinio draudimo senatvės pensija skiriama nuo 2013 m. sausio 1 d. ir vėlesnių datų, valstybinės socialinio draudimo senatvės pensijos papildomos dalies apskaičiavimo formulė sudaroma iš vienos dalies, kurioje įrašomas visas asmens stažas ir draudžiamųjų pajamų koeficientas nuo 1994 m. sausio 1 d. (24 straipsnio 1 dalis), arba iš dviejų atskirų dalių, kurios pirmojoje dalyje įrašomas asmens stažas ir draudžiamųjų pajamų koeficientas iki 1994 m. sausio 1 d., antrojoje dalyje – asmens stažas ir draudžiamųjų pajamų koeficientas nuo 1994 m. sausio 1 d. (24 straipsnio 2 dalis). Senatvės pensijos papildoma dalis pagal šio įstatymo 24 straipsnio 2 dalyje nurodytą formulę apskaičiuojama, jeigu asmuo to prašo ir jam tai naudinga. Asmenims, pasirinkusiems dalyvauti pensijų kaupime pagal Pensijų sistemos reformos įstatymą, valstybinės socialinio draudimo senatvės pensijos papildoma dalis apskaičiuojama pagal dviejų atskirų dalių formulę (pagal 24 straipsnio 3 dalį arba, asmenų pageidavimu, pagal 24 straipsnio 2 dalį).“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja po trijų mėnesių nuo šio įstatymo oficialaus paskelbimo dienos."
    },
    {
      "provision_ref": "art4",
      "section": "4",
      "title": "4 straipsnis. Baigiamosios nuostatos",
      "content": "Pensijų kaupimo dalyviams, kuriems pensijos buvo paskirtos nuo 2013 m. sausio 1 d. iki šio įstatymo įsigaliojimo taikant Valstybinių socialinio draudimo pensijų įstatymo 24 straipsnio 1 dalies nuostatas, pensijos perskaičiuojamos pagal šio įstatymo nuostatas nuo šio įstatymo įsigaliojimo dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
