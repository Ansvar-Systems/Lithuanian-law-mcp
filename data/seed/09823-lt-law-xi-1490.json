{
  "id": "lt-law-xi-1490",
  "type": "statute",
  "title": "Lietuvos Respublikos vienos valstybės ribas peržengiančio ribotos atsakomybės bendrovių jungimosi įstatymo 6, 11 straipsnių pakeitimo ir papildymo, Įstatymo priedo pakeitimo įstatymas",
  "short_name": "XI-1490",
  "status": "in_force",
  "issued_date": "2011-06-21",
  "in_force_date": "2011-07-05",
  "url": "https://e-tar.lt/portal/lt/legalAct/TAR.993F7365B2F6/AYeMkykovU",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio papildymas ir pakeitimas",
      "content": "1. Papildyti 6 straipsnį nauja 4 dalimi:\n\n„4. Juridinių asmenų registro tvarkytojas paskelbia apie gautas jungimosi sąlygas.“\n\n2. Papildyti 6 straipsnį 5 dalimi:\n\n„5. Šio straipsnio 4 dalyje nustatytas reikalavimas netaikomas, jeigu besijungianti akcinė bendrovė ar uždaroji akcinė bendrovė ne vėliau kaip pirmą viešo paskelbimo apie parengtas jungimosi sąlygas besijungiančios bendrovės įstatuose nurodytame šaltinyje dieną juridinių asmenų registro tvarkytojui kartu su šio straipsnio 3 dalyje nurodytais dokumentais pateikia besijungiančios bendrovės interneto svetainės, kurioje skelbiamos jungimosi sąlygos, nuorodą, suteikiančią prieigą prie šių jungimosi sąlygų ir jų paskelbimo besijungiančios bendrovės interneto svetainėje datos. Tokiu atveju juridinių asmenų registro tvarkytojas paskelbia besijungiančios bendrovės pateiktą interneto svetainės nuorodą.“\n\n3. Papildyti 6 straipsnį 6 dalimi:\n\n„6. Šio straipsnio 5 dalyje nurodytu atveju besijungianti akcinė bendrovė ar uždaroji akcinė bendrovė visą laikotarpį, prasidedantį ne vėliau kaip pirmą viešo paskelbimo apie parengtas jungimosi sąlygas besijungiančios bendrovės įstatuose nurodytame šaltinyje dieną ir pasibaigiantį ne anksčiau kaip jungimosi užbaigimo dieną, jungimosi sąlygas privalo viešai ir neatlygintinai skelbti savo interneto svetainėje ir nurodyti jų paskelbimo šioje interneto svetainėje datą.“\n\n4. Papildyti 6 straipsnį 7 dalimi:\n\n„7. Juridinių asmenų registro tvarkytojas informaciją apie gautas jungimosi sąlygas ar besijungiančios akcinės bendrovės ar uždarosios akcinės bendrovės pateiktą interneto svetainės nuorodą skelbia iki jungimosi užbaigimo. Su šia informacija ar nuoroda kiekvienas asmuo turi teisę susipažinti neatlygintinai.“\n\n5. Buvusią 6 straipsnio 4 dalį laikyti 8 dalimi."
    },
    {
      "provision_ref": "art2",
      "section": "2",
      "title": "2 straipsnis. 11 straipsnio 2 dalies pakeitimas",
      "content": "Pakeisti 11 straipsnio 2 dalį ir ją išdėstyti taip:\n\n„2. Jeigu įsigyjanti bendrovė yra ne mažiau kaip 90 procentų įsigyjamos bendrovės dalių, išreiškiančių įsigyjamos bendrovės kapitalą, ar kitų vertybinių popierių, suteikiančių teisę balsuoti įsigyjamos bendrovės visuotiniame dalyvių susirinkime, savininkė, šio įstatymo 4 straipsnyje nurodytos jungimosi sąlygų vertinimo ataskaitos nereikalaujama, jeigu pagal nors vienai iš besijungiančių bendrovių valstybės narės taikytiną teisę nenustatyta kitaip.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas ir papildymas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos vienos valstybės\nribas peržengiančio ribotos atsakomybės\nbendrovių jungimosi įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2005 m. spalio 26 d. Europos Parlamento ir Tarybos direktyva 2005/56/EB dėl ribotos atsakomybės bendrovių jungimųsi, peržengiančių vienos valstybės ribas (OL 2005 L 310, p. 1).\n\n2. 2009 m. rugsėjo 16 d. Europos Parlamento ir Tarybos direktyva 2009/109/EB, iš dalies keičianti Tarybos direktyvų 77/91/EEB, 78/855/EEB ir 82/891/EEB bei Direktyvos 2005/56/EB nuostatas dėl ataskaitų bei dokumentų rengimo ir teikimo reikalavimų jungiant ir skaidant bendroves (OL 2009 L 259, p. 14).“"
    },
    {
      "provision_ref": "art4",
      "section": "4",
      "title": "4 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė arba jos įgaliota valstybės institucija iki 2011 m. rugsėjo 30 d. priima šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
