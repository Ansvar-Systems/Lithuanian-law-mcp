{
  "id": "lt-law-xi-766",
  "type": "statute",
  "title": "Lietuvos Respublikos sveikatos sistemos įstatymo 9, 12, 13, 32, 41, 46, 64, 68 straipsnių pakeitimo ir 66 straipsnio pripažinimo netekusiu galios įstatymas",
  "short_name": "XI-766",
  "status": "in_force",
  "issued_date": "2010-04-20",
  "in_force_date": "2010-07-01",
  "url": "https://e-tar.lt/portal/lt/legalAct/TAR.C797F81F2EBA",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnio 1 dalies 1 punkto pakeitimas",
      "content": "9 straipsnio 1 dalies 1 punkte išbraukti žodžius „apskričių viršininkai“ ir šį punktą išdėstyti taip:\n\n„1) sveikatinimo veiklos valstybinio valdymo subjektai (Vyriausybė, ministerijos, kitos Vyriausybės įstaigos);“."
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. LNSS veiklos organizavimo ir sveikatos priežiūros paslaugų lygiai bei LNSS priklausančių asmens sveikatos priežiūros įstaigų lygmenys\n\n1. LNSS veiklos organizavimo lygiai yra:\n\n1) savivaldybių;\n\n2) valstybės.\n\n2. Sveikatos priežiūros paslaugų lygiai yra:\n\n1) pirminis (pirminė sveikatos priežiūra);\n\n2) antrinis (antrinė sveikatos priežiūra);\n\n3) tretinis (tretinė sveikatos priežiūra).\n\n3. LNSS priklausančių stacionarinių asmens sveikatos priežiūros įstaigų, teikiančių sveikatos priežiūros paslaugas, finansuojamas iš Privalomojo sveikatos draudimo fondo biudžeto lėšų, lygmenys yra:\n\n1) rajonų;\n\n2) regionų;\n\n3) respublikos.\n\n4. Savivaldybių vykdomosios institucijos organizuoja pirminę asmens sveikatos priežiūrą. Pirminės asmens sveikatos priežiūros organizavimo tvarką nustato Vyriausybė ar jos įgaliota institucija. Savivaldybės vykdomos visuomenės sveikatos priežiūros apimtį ir vykdymo tvarką nustato šis įstatymas, Visuomenės sveikatos priežiūros įstatymas ir kiti teisės aktai.\n\n5. Savivaldybių vykdomosios institucijos taip pat įgyvendina įstatymo deleguotą valstybės funkciją – organizuoja antrinę asmens sveikatos priežiūrą. Savivaldybių vykdomosioms institucijoms gali būti deleguota valstybės funkcija organizuoti tretinę asmens sveikatos priežiūrą. Sprendimą dėl tretinės asmens sveikatos priežiūros organizavimo priima Sveikatos apsaugos ministerija, įvertinusi tretinės asmens sveikatos priežiūros poreikį tame regione. Antrinės ir tretinės asmens sveikatos priežiūros mastą ir profilius nustato Sveikatos apsaugos ministerija.\n\n6. Sveikatos apsaugos ministerija ir jai pavaldžios valstybės institucijos pagal kompetenciją organizuoja nustatyto masto asmens ir visuomenės sveikatos priežiūrą joms pavaldžiose LNSS įstaigose. Sveikatos priežiūros įstaigose, kurių steigėja yra Krašto apsaugos ministerija, Teisingumo ministerija arba Vidaus reikalų ministerija, nustatyto masto sveikatos priežiūrą organizuoja atitinkamai Krašto apsaugos ministerija, Teisingumo ministerija, Vidaus reikalų ministerija arba joms pavaldžios valstybės institucijos.\n\n7. Tretinio LNSS sveikatos priežiūros paslaugų lygio įstaigos pirmine ir antrine sveikatos priežiūra gali verstis tik mokslo ir mokymo tikslais. Pirminės ir antrinės sveikatos priežiūros mastą ir apimtį nustato Sveikatos apsaugos ministerija.\n\n8. Kriterijus, pagal kuriuos LNSS priklausančios stacionarinės asmens sveikatos priežiūros įstaigos, teikiančios sveikatos priežiūros paslaugas, finansuojamas iš Privalomojo sveikatos draudimo fondo biudžeto lėšų, skirstomos į lygmenis, nustato Vyriausybė.\n\n9. Sveikatos priežiūros mastą pagal LNSS veiklos organizavimo ir sveikatos priežiūros paslaugų lygius nustato Sveikatos apsaugos ministerija.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 1 dalies pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. LNSS veiklos ir teikiamų paslaugų užsakovai yra Vyriausybė, Sveikatos apsaugos ministerija, kitos valstybės institucijos, savivaldybių tarybos, Valstybinė ir teritorinės ligonių kasos ir kitos LNSS ištekliais disponuojančios institucijos.“"
    },
    {
      "provision_ref": "art4",
      "section": "4",
      "title": "4 straipsnis. 32 straipsnio 2 dalies pakeitimas",
      "content": "Pakeisti 32 straipsnio 2 dalį ir ją išdėstyti taip:\n\n„2. Sveikatos propagandą, remiančią sveikatos politikos iniciatyvas, per Lietuvos nacionalinį radiją ir televiziją bei kitas visuomenės informavimo priemones iš valstybės ar savivaldybių biudžetų lėšų pagal kompetenciją organizuoja Sveikatos apsaugos ministerija, kitos Vyriausybės įstaigos, savivaldybės vykdomoji institucija.“"
    },
    {
      "provision_ref": "art5",
      "section": "5",
      "title": "5 straipsnis. 41 straipsnio 4 dalies pakeitimas",
      "content": "Pakeisti 41 straipsnio 4 dalį ir ją išdėstyti taip:\n\n„4. Savivaldybės institucija ataskaitą, o prireikus – ir papildomą informaciją apie Savivaldybės visuomenės sveikatos rėmimo specialiosios programos priemonių vykdymą teikia Sveikatos apsaugos ministerijai ataskaitoje apie savivaldybės vykdomas visuomenės sveikatos priežiūros funkcijas Vyriausybės nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 46 straipsnio 2 dalies pakeitimas",
      "content": "46 straipsnio 2 dalyje išbraukti žodžius „apskričių viršininkai“ ir „apskričių (regionų)“ ir šią dalį išdėstyti taip:\n\n„2. Lietuvos sveikatos programoje nustatytiems uždaviniams įgyvendinti Vyriausybė, ministerijos, kitos Vyriausybės įstaigos, savivaldybės organizuoja valstybės ir savivaldybių sveikatos programų ir įstatymų nustatytų planavimo dokumentų rengimą bei jų įgyvendinimą arba numato šių uždavinių įgyvendinimo priemones kitose socialinio ir ekonominio plėtojimo programose.“"
    },
    {
      "provision_ref": "art7",
      "section": "7",
      "title": "7 straipsnis. 64 straipsnio 1, 3, 6, 7 ir 8 punktų pakeitimas",
      "content": "1. 64 straipsnio 1 punkte išbraukti žodį „pirminės“ ir šį punktą išdėstyti taip:\n\n„1) organizuoja Lietuvos sveikatos programos, valstybinių sveikatos programų įgyvendinimą, savivaldybės sveikatos priežiūros plėtojimo programos, kitų savivaldybės kompleksinių ir tikslinių sveikatos programų projektų rengimą ir savivaldybės tarybos patvirtintų programų, sveikatinimo veiklos įstatymų, kitų teisės aktų įgyvendinimą savivaldybės teritorijoje;“.\n\n2. 64 straipsnio 3 punkte po žodžio „organizuoja“ įrašyti žodžius „visuomenės sveikatos priežiūrą ir“, po žodžio „pirminę“ įrašyti žodį „asmens“, po žodžio „antrinę“ įrašyti žodžius „ir tretinę asmens“, po žodžio „priežiūrą“ įrašyti žodžius „pagal šio įstatymo 12 straipsnio 5 dalies reikalavimus“ ir šį punktą išdėstyti taip:\n\n„3) organizuoja visuomenės sveikatos priežiūrą ir pirminę asmens sveikatos priežiūrą ir vykdo valstybės deleguotą funkciją – organizuoja antrinę ir tretinę asmens sveikatos priežiūrą pagal šio įstatymo 12 straipsnio 5 dalies reikalavimus;“.\n\n3. 64 straipsnio 6 punkte išbraukti žodį „pirminės“ ir šį punktą išdėstyti taip:\n\n„6) vykdo savivaldybės nuosavybei priklausančių sveikatos priežiūros įstaigų projektavimo, statybos, kapitalinio remonto užsakovo funkcijas;“.\n\n4. 64 straipsnio 7 punkte išbraukti žodį „pirminės“ ir šį punktą išdėstyti taip:\n\n„7) organizuoja savivaldybei pavaldžių sveikatos priežiūros įstaigų vidaus medicininį ir visuomenės sveikatos priežiūros auditą;“.\n\n5. 64 straipsnio 8 punkte vietoj žodžių „pirminio lygio“ įrašyti žodžius „savivaldybei pavaldžiose“ ir šį punktą išdėstyti taip:\n\n„8) organizuoja pacientų teisių įgyvendinimo priežiūrą savivaldybei pavaldžiose asmens sveikatos priežiūros įstaigose;“."
    },
    {
      "provision_ref": "art8",
      "section": "8",
      "title": "8 straipsnis. 66 straipsnio pripažinimas netekusiu galios",
      "content": "66 straipsnį pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. 68 straipsnio 4 dalies 3 ir 4 punktų pakeitimas",
      "content": "1. 68 straipsnio 4 dalies 3 punkte išbraukti žodžius „apskričių viršininkams“, vietoj žodžių „savivaldos vykdomosioms institucijoms“ įrašyti žodžius „savivaldybės vykdomajai institucijai“ ir šį punktą išdėstyti taip:\n\n„3) pagal kompetenciją teikti siūlymus ministerijoms, kitoms Vyriausybės įstaigoms, savivaldybės vykdomajai institucijai;“.\n\n2. 68 straipsnio 4 dalies 4 punkte išbraukti žodžius „apskričių administracijose“, vietoj žodžių „savivaldos vykdomosiose institucijose“ įrašyti žodžius „savivaldybės vykdomojoje institucijoje“ ir šį punktą išdėstyti taip:\n\n„4) dalyvauti svarstant sveikatos politikos klausimus Vyriausybėje, savivaldybės vykdomojoje institucijoje, ministerijose, kitose Vyriausybės įstaigose;“."
    },
    {
      "provision_ref": "art10",
      "section": "10",
      "title": "10 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki 2010 m. gegužės 1 d. priima šio įstatymo įgyvendinamuosius teisės aktus."
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas",
      "content": "Šis įstatymas, išskyrus 10 straipsnį, įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
