{
  "id": "lt-law-xiii-772",
  "type": "statute",
  "title": "Lietuvos Respublikos aplinkos apsaugos valstybinės kontrolės įstatymo Nr. IX-1005 3, 6, 11, 27, 35, 37, 48 straipsnių pakeitimo ir 30 straipsnio pripažinimo netekusiu galios įstatymas",
  "short_name": "XIII-772",
  "status": "in_force",
  "issued_date": "2017-11-21",
  "in_force_date": "2018-07-01",
  "url": "https://e-tar.lt/portal/lt/legalAct/b0feca70d41111e7910a89ac20768b0f/vxwFOpsUfe",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "1. Pakeisti 3 straipsnio 9 punktą ir jį išdėstyti taip:\n\n„9) taiko aplinkos apsaugą ir gamtos išteklių naudojimą reglamentuojančių teisės aktų pažeidėjams šiame ir kituose įstatymuose nustatytas teisinio poveikio priemones – nustatyta tvarka skiria administracines nuobaudas (įstatymų nustatytais atvejais perduoda medžiagą teisėsaugos institucijoms spręsti klausimą dėl kaltų asmenų patraukimo baudžiamojon atsakomybėn) ir ekonomines baudas, sustabdo aplinkai kenksmingą veiklą, taiko kitas įstatymų nustatytas teisinio poveikio priemones;“.\n\n2. Pakeisti 3 straipsnio 17 punktą ir jį išdėstyti taip:\n\n„17) prireikus atlieka patikrinimus prieš išduodant ar pakeičiant taršos integruotos prevencijos ir kontrolės leidimus, taršos leidimus, taip pat prireikus ir jeigu būtina ištirti su aplinkosauga susijusius skundus, ekologinius įvykius, jų priežastis ir pasekmes, teršimo incidentus ir kitus aplinkos apsaugą reglamentuojančių teisės aktų reikalavimų pažeidimus.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnį ir jį išdėstyti taip:\n\n„6 straipsnis. Aplinkos apsaugos valstybinės kontrolės vykdymas\n\nAplinkos apsaugos valstybinę kontrolę Lietuvos Respublikoje vykdo biudžetinės įstaigos Aplinkos apsaugos departamentas, Aplinkos apsaugos agentūra, Valstybinė miškų tarnyba, Valstybinei saugomų teritorijų tarnybai prie Aplinkos ministerijos pavaldžios parkų ir rezervatų direkcijos, Lietuvos geologijos tarnyba prie Aplinkos ministerijos (toliau – aplinkos apsaugos valstybinę kontrolę vykdančios institucijos).“\n\n2. Pakeisti 6 straipsnį ir jį išdėstyti taip:\n\n„6 straipsnis. Aplinkos apsaugos valstybinės kontrolės vykdymas\n\nAplinkos apsaugos valstybinę kontrolę Lietuvos Respublikoje vykdo biudžetinė įstaiga Aplinkos apsaugos departamentas.“"
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "Pripažinti netekusiomis galios 11 straipsnio 2 ir 3 dalis."
    },
    {
      "provision_ref": "art4",
      "section": "4",
      "title": "4 straipsnis. 27 straipsnio pakeitimas",
      "content": "Pakeisti 27 straipsnį ir jį išdėstyti taip:\n\n„27 straipsnis. Atvejai, kai aplinkai kenksminga veikla sustabdoma nedelsiant\n\nŠio Įstatymo 25 straipsnio 2 ir 3 punktuose nustatytais atvejais aplinkos apsaugos valstybinės kontrolės pareigūnas aplinkai kenksmingą veiklą sustabdo nedelsdamas (nenustatomas pasirengimo sustabdyti aplinkai kenksmingą veiklą terminas) ir apie tai praneša Aplinkos apsaugos departamento vadovui ar jo įgaliotam pareigūnui ir aplinkos apsaugos valstybinės kontrolės priežiūrą atliekančiai institucijai.“"
    },
    {
      "provision_ref": "art5",
      "section": "5",
      "title": "5 straipsnis. 30 straipsnio pripažinimas netekusiu galios",
      "content": "Pripažinti netekusiu galios 30 straipsnį."
    },
    {
      "provision_ref": "art6",
      "section": "6",
      "title": "6 straipsnis. 35 straipsnio pakeitimas",
      "content": "Papildyti 35 straipsnį 3 dalimi:\n\n„3. Informaciją apie neįvykdytą nutarimą sustabdyti aplinkai kenksmingą veiklą aplinkos apsaugos valstybinės kontrolės institucija per 3 darbo dienas nuo šio nutarimo įvykdymo termino pabaigos raštu pateikia institucijai, kuri Lietuvos Respublikos aplinkos apsaugos įstatymo nustatyta tvarka turi teisę panaikinti taršos integruotos prevencijos ir kontrolės leidimo, taršos leidimo galiojimą arba išregistruoti įrenginį, kai stabdoma veikla yra vykdoma taršos integruotos prevencijos ir kontrolės leidimo, taršos leidimo pagrindu ar įregistravus įrenginį. Be to, šią informaciją aplinkos apsaugos valstybinės kontrolės institucija raštu pateikia aplinkos apsaugos valstybinės kontrolės priežiūrą atliekančiai institucijai per 3 darbo dienas nuo nutarimo sustabdyti aplinkai kenksmingą veiklą įvykdymo termino pabaigos.“"
    },
    {
      "provision_ref": "art7",
      "section": "7",
      "title": "7 straipsnis. 37 straipsnio pakeitimas",
      "content": "Pakeisti 37 straipsnio 1 dalį ir ją išdėstyti taip:\n\n„1. Aplinkos apsaugos valstybinės kontrolės pareigūno priimtas nutarimas sustabdyti aplinkai kenksmingą veiklą per 10 dienų nuo jo priėmimo gali būti skundžiamas aplinkos apsaugos valstybinės kontrolės priežiūrą atliekančiai institucijai.“"
    },
    {
      "provision_ref": "art8",
      "section": "8",
      "title": "8 straipsnis. 48 straipsnio pakeitimas",
      "content": "1. Pakeisti 48 straipsnio 3 dalį ir ją išdėstyti taip:\n\n„3. Pažymėjimus neetatiniams aplinkos apsaugos inspektoriams išduoda Aplinkos apsaugos departamentas.“\n\n2. Pakeisti 48 straipsnio 4 dalį ir ją išdėstyti taip:\n\n„4. Aplinkos apsaugos departamentas suteikia galias neetatiniams aplinkos apsaugos inspektoriams veikti visoje Lietuvos Respublikos teritorijoje ar jos dalyje.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 1 straipsnį, 2 straipsnio 2 dalį, 5, 6 straipsnius ir šio straipsnio 4 dalį, įsigalioja 2018 m. liepos 1 d.\n\n2. Šio įstatymo 1, 5 ir 6 straipsniai įsigalioja 2018 m. sausio 1 d.\n\n3. Šio įstatymo 2 straipsnio 2 dalis įsigalioja 2019 m. sausio 1 d.\n\n4. Lietuvos Respublikos Vyriausybė, Lietuvos Respublikos aplinkos ministras iki 2018 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
