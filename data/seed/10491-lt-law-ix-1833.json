{
  "id": "lt-law-ix-1833",
  "type": "statute",
  "title": "Lietuvos Respublikos sveikatos draudimo įstatymo 8, 18, 19 straipsnių pakeitimo ir Sveikatos draudimo įstatymo pakeitimo įstatymo 3 straipsnio pakeitimo įstatymas",
  "short_name": "IX-1833",
  "status": "in_force",
  "issued_date": "2003-11-18",
  "in_force_date": "2004-01-01",
  "url": "https://e-tar.lt/portal/lt/legalAct/TAR.B6E07E950C5B",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio 1 dalies pakeitimas",
      "content": "Pakeisti 8 straipsnio 1 dalį ir ją išdėstyti taip:\n\n„1. Valstybinė mokesčių inspekcija administruoja šio Įstatymo 17 straipsnio 2, 3, 4, 5 ir 6 dalyse nurodytas privalomojo sveikatos draudimo įmokas. Valstybinės ligonių kasos ir Valstybinės mokesčių inspekcijos prie Finansų ministerijos nustatyta tvarka teritorinės valstybinės mokesčių inspekcijos turi teikti Valstybinei ligonių kasai ir teritorinėms ligonių kasoms reikiamą informaciją apie juridinių ir fizinių asmenų sumokėtas ir nesumokėtas šio Įstatymo 17 straipsnio 2, 3, 4, 5 ir 6 dalyse nurodytas privalomojo sveikatos draudimo įmokas. Valstybinio socialinio draudimo fondo įstaigos surenka į Valstybinio socialinio draudimo fondo biudžeto sąskaitą šio Įstatymo 17 straipsnio 1 dalyje nurodytas privalomojo sveikatos draudimo įmokas, taip pat tikrina, ar jos yra sumokėtos. Valstybinio socialinio draudimo fondo įstaigos turi teikti Valstybinei ligonių kasai ir teritorinėms ligonių kasoms reikiamą informaciją apie atskirų juridinių ir fizinių asmenų nesumokėtas šio Įstatymo 17 straipsnio 1 dalyje nurodytas privalomojo sveikatos draudimo įmokas.“"
    },
    {
      "provision_ref": "art2",
      "section": "2",
      "title": "2 straipsnis. 18 straipsnio 3 dalies pakeitimas ir straipsnio papildymas 5 dalimi",
      "content": "1. 18 straipsnio 3 dalyje išbraukti skaičių „1“ ir šią dalį išdėstyti taip:\n\n„3. Šio Įstatymo 17 straipsnio 2, 3, 4, 5 ir 6 dalyse numatytas įmokas administruoja ir per tris dienas į Valstybinės ligonių kasos Privalomojo sveikatos draudimo fondo biudžeto sąskaitą perveda valstybinės mokesčių inspekcijos. Privalomojo sveikatos draudimo įmokų kontrolės ir administravimo tvarką nustato Valstybinė mokesčių inspekcija prie Finansų ministerijos kartu su Valstybine ligonių kasa.“\n\n2. Papildyti 18 straipsnį 5 dalimi:\n\n„5. Valstybinio socialinio draudimo fondo valdyba renka šio Įstatymo 17 straipsnio 1 dalyje nurodytas įmokas ir centralizuotai kas tris dienas perveda lėšas iš Valstybinio socialinio draudimo fondo biudžeto sąskaitos į Valstybinės ligonių kasos Privalomojo sveikatos draudimo fondo biudžeto sąskaitą.“"
    },
    {
      "provision_ref": "art3",
      "section": "3",
      "title": "3 straipsnis. 19 straipsnio pakeitimas",
      "content": "Pakeisti 19 straipsnį ir jį išdėstyti taip:\n\n„19 straipsnis. Atsakomybė už privalomojo sveikatos draudimo įmokų mokėjimą\n\n1. Atsakomybę už privalomojo sveikatos draudimo įmokų nesumokėjimą ar pavėluotą sumokėjimą, taip pat privalomojo sveikatos draudimo įmokų išieškojimo, grąžinimo tvarką nustato Lietuvos Respublikos mokesčių administravimo įstatymas. Valstybinės mokesčių inspekcijos perveda į Valstybinės ligonių kasos Privalomojo sveikatos draudimo fondo biudžeto sąskaitą 30 procentų papildomai išieškotų gyventojų pajamų mokesčio bei sankcijų, paskirtų už šio mokesčio nesumokėjimą ar pavėluotą sumokėjimą, sumų.\n\n2. Teisės aktų nustatyta tvarka Valstybinio socialinio draudimo fondo įstaigos ne ginčo tvarka išieško laiku nesumokėtas Valstybinio socialinio draudimo fondui priklausančias įmokas, delspinigius, baudas ir 3 procentus išieškotų sumų perveda į Valstybinės ligonių kasos Privalomojo sveikatos fondo biudžeto sąskaitą.\n\n3. Jeigu valstybinės mokesčių inspekcijos ir Valstybinio socialinio draudimo fondo įstaigos laiku neperveda į Valstybinės ligonių kasos Privalomojo sveikatos draudimo fondo biudžeto sąskaitą surinktų privalomojo sveikatos draudimo įmokų, jos moka delspinigius pagal finansų ministro nustatytą delspinigių normą, taikomą už pavėluotą mokesčio mokėjimą.“\n\nANTRASIS SKIRSNIS\nLIETUVOS RESPUBLIKOS\nsveikatos draudimo įstatymo pakeitimo įstatymo 3 straipsnio pakeitimas\n\n(Žin., 2002, Nr. 123-5512)"
    },
    {
      "provision_ref": "art1",
      "section": "1",
      "title": "1 straipsnis. 3 straipsnio 2 ir 3 dalių pripažinimas netekusiomis galios",
      "content": "1. 3 straipsnio 2 dalį pripažinti netekusia galios.\n\n2. 3 straipsnio 3 dalį pripažinti netekusia galios.\n\nTREČIASIS SKIRSNIS"
    },
    {
      "provision_ref": "art1",
      "section": "1",
      "title": "1 straipsnis. Įstatymo įsigaliojimas",
      "content": "Šis Įstatymas įsigalioja nuo 2004 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
