{
  "id": "lt-law-xii-1811",
  "type": "statute",
  "title": "Lietuvos Respublikos žemės gelmių įstatymo Nr. I-1034 13, 15 ir 21 straipsnių pakeitimo įstatymas",
  "short_name": "XII-1811",
  "status": "in_force",
  "issued_date": "2015-06-18",
  "in_force_date": "2015-07-01",
  "url": "https://e-tar.lt/portal/lt/legalAct/55be8a501b3711e586708c6593c243ce/vURcCdJvTr",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. Vyriausybė arba jos įgaliota institucija Vyriausybės nustatyta tvarka išduoda leidimus:\n\n1) naudoti tradicinių angliavandenilių, išsklaidytųjų angliavandenilių, metalų rūdų, vertingųjų mineralų, monomineralinio kvarcinio smėlio išteklius;\n\n2) įrengti ir naudoti dirbtines saugyklas radioaktyviosioms ir toksiškoms medžiagoms laikyti;\n\n3) naudoti natūralias žemės gelmių ertmes naftai ar dujoms laikyti;\n\n4) naudoti dirbtines žemės gelmių ertmes kasybos pramonės atliekoms ir kitoms atliekoms laidoti ar laikyti. Šio įstatymo 11 straipsnio 4 dalyje numatyta veikla gali būti vykdoma neturint šiame punkte nurodyto leidimo.“"
    },
    {
      "provision_ref": "art2",
      "section": "2",
      "title": "2 straipsnis. 15 straipsnio pakeitimas",
      "content": "Pakeisti 15 straipsnio 4 dalį ir ją išdėstyti taip:\n\n„4. Naudojant žemės gelmių išteklius, būtina stebėti jų būklę, prognozuoti kiekio ir kokybės kaitą, tvarkyti išgaunamų ir liekančių telkinyje išteklių apskaitą, ūkio subjektams vykdyti žemės gelmių monitoringą, kai tiriami ir (arba) naudojami išsklaidytieji angliavandeniliai arba jeigu tai yra numatyta išteklių ar ertmių naudojimo sutartyje, ir nustatyta tvarka teikti duomenis Žemės gelmių registrui.“"
    },
    {
      "provision_ref": "art3",
      "section": "3",
      "title": "3 straipsnis. 21 straipsnio pakeitimas",
      "content": "Pakeisti 21 straipsnio 4 dalį ir ją išdėstyti taip:\n\n„4. Aplinkos ministerijos įgaliotos institucijos kontroliuoja ūkio subjektų vykdomą žemės gelmių monitoringą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2015 m. liepos 1 d.\n\n2. Lietuvos Respublikos Vyriausybė ar jos įgaliota institucija iki 2015 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
