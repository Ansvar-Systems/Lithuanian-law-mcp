{
  "id": "lt-law-xiv-3092",
  "type": "statute",
  "title": "Lietuvos Respublikos elektros energetikos įstatymo Nr. VIII-1881 16, 22 ir 48-2 straipsnių pakeitimo ir Įstatymo papildymo 73-3 straipsniu įstatymas",
  "short_name": "XIV-3092",
  "status": "in_force",
  "issued_date": "2024-11-12",
  "in_force_date": "2025-05-01",
  "url": "https://e-tar.lt/portal/lt/legalAct/a02c5240a66d11ef90b5ee8931e5ce5e/nNlKgHKOlK",
  "provisions": [
    {
      "provision_ref": "art1",
      "section": "1",
      "title": "1 straipsnis. 16 straipsnio pakeitimas",
      "content": "1. Pakeisti 16 straipsnio 9 dalies nuostatą iki dvitaškio ir ją išdėstyti taip:\n\n„9. Leidimai gaminti elektros energiją ir leidimai generuoti elektros energiją iš energijos kaupimo įrenginių išduodami šio įstatymo nustatyta tvarka ir sąlygomis asmenims, atitinkantiems šio straipsnio 8 ir 15 dalyse nustatytus reikalavimus ir (ar) planuojamos vykdyti veiklos sąlygas ir:“.\n\n2. Pakeisti 16 straipsnio 15 dalies 1 punktą ir jį išdėstyti taip:\n\n„1) elektros energijos įrenginiai ir su jais susijusi įranga yra saugūs ir patikimi, taip pat neturės neigiamos įtakos elektros tinklams, prie kurių šie įrenginiai prijungti, ar nesudarys prielaidų tokiai neigiamai įtakai atsirasti ir elektros energijos įrenginių valdymo sistemos atitiks šio įstatymo 733 straipsnyje nurodytus reikalavimus;“."
    },
    {
      "provision_ref": "art2",
      "section": "2",
      "title": "2 straipsnis. 22 straipsnio pakeitimas",
      "content": "Pakeisti 22 straipsnio 3 dalį ir ją išdėstyti taip:\n\n„3. Tinklų operatorius neturi teisės atsisakyti prijungti gamintojų elektros energijos gamybos įrenginių prie elektros tinklų dėl ateityje galimo elektros tinklų pajėgumo apribojimo. Tinklų operatorius privalo prijungti gamintojo elektros energijos gamybos įrenginius prie elektros tinklų, atsižvelgdamas į leistiną naudoti galią, leistiną generuoti galią, elektros energijos gamybos įrenginių įrengtąją galią ir didžiausią pajėgumą, šio įstatymo 733 straipsnyje nurodytus reikalavimus, atitinkamų techninių norminių dokumentų reikalavimus, keliamus tokių įrenginių prijungimui, taip pat elektros tinklų įrengimui ir (ar) atnaujinimui gamintojo ir tinklų operatoriaus tinklų dalyje.“"
    },
    {
      "provision_ref": "art3",
      "section": "3",
      "title": "3 straipsnis. 482 straipsnio pakeitimas",
      "content": "Pakeisti 482 straipsnio 2 dalį ir ją išdėstyti taip:\n\n„2. Tinklų operatorius neturi teisės atsisakyti prijungti naujo energijos kaupimo įrenginio prie elektros tinklų dėl ateityje galimo elektros tinklų pajėgumo apribojimo. Tinklų operatorius privalo prijungti naują energijos kaupimo įrenginį prie elektros tinklų, atsižvelgdamas į atitinkamų techninių norminių dokumentų reikalavimus, keliamus tokių įrenginių prijungimui, šio įstatymo 733 straipsnyje nurodytus reikalavimus, taip pat reikalavimus, keliamus elektros tinklų įrengimui ir (ar) atnaujinimui tinklų naudotojo elektros tinklo ir tinklų operatoriaus tinklų dalyje.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 733 straipsniu",
      "content": "Papildyti Įstatymo vienuoliktąjį skirsnį 733 straipsniu:\n\n„733 straipsnis. Elektros energijos įrenginių valdymo sistemų saugumas\n\n1. Didesnės kaip 100 kW įrengtosios galios elektros energijos gamybos ir (ar) energijos kaupimo įrenginių informacijos valdymo sistemos ir gamybos valdymo sistemos saugumas turi būti užtikrinamas taip, kad prie šių sistemų nebūtų galima valstybių, kurios pagal Lietuvos Respublikos Seimo tvirtinamą nacionalinio saugumo strategiją kelia grėsmę Lietuvos Respublikos nacionaliniam saugumui ir nacionalinio saugumo interesų užtikrinimui, subjektų prieiga, leidžianti nuotoliniu būdu valdyti elektros energijos gamybos ir (ar) energijos kaupimo įrenginių galios keitimo parametrus ir įjungti ar išjungti šiuos įrenginius.\n\n2. Tinklų operatoriai parengia šio straipsnio 1 dalyje nurodyto elektros energijos įrenginių valdymo sistemų saugumo reikalavimo įgyvendinimo sąlygas ir jų įgyvendinimo deklaracijos formą, kurios nustatomos metodikoje dėl bendrųjų techninių reikalavimų ir (ar) tinklų operatoriaus Pasinaudojimo elektros tinklais tvarkos apraše.\n\n3. Tinklų naudotojas, valdantis šio straipsnio 1 dalyje nurodytus elektros energijos įrenginius, ar jo įgaliotas atstovas prieš tinklų operatoriaus Pasinaudojimo elektros tinklais tvarkos apraše nustatyta tvarka atliekamą šio straipsnio 1 dalyje nurodytų elektros energijos įrenginių atitikties nustatytiems techniniams reikalavimams patikrinimą tinklų operatoriui turi pateikti šio straipsnio 2 dalyje nurodytą deklaraciją, kuria patvirtina, kad yra įgyvendintas šio straipsnio 1 dalyje nurodytas elektros energijos įrenginių valdymo sistemų saugumo reikalavimas ir jo įgyvendinimą užtikrinančios sąlygos, nurodytos šio straipsnio 2 dalyje. Tinklų naudotojas atsako už šio straipsnio 2 dalyje nurodytoje deklaracijoje pateiktos informacijos teisingumą. Tinklų operatorius tinklų operatoriaus Pasinaudojimo elektros tinklais tvarkos apraše nustatyta tvarka atlikdamas šio straipsnio 1 dalyje nurodytų elektros energijos įrenginių atitikties nustatytiems techniniams reikalavimams patikrinimą nustatęs, kad elektros energijos gamybos ir (ar) energijos kaupimo įrenginių valdymo sistemų saugumas neatitinka šio straipsnio 1 dalyje nurodyto saugumo reikalavimo ir jo įgyvendinimą užtikrinančių sąlygų, nurodytų šio straipsnio 2 dalyje, apie tai informuoja Tarybą ir tinklų naudotoją. Taryba, įvertinusi tinklų operatoriaus pateiktą informaciją, vadovaudamasi Energetikos įstatymo 21 straipsnio 5 dalies 1 punktu, priima sprendimą dėl išduoto leidimo plėtoti elektros energijos gamybos pajėgumus galiojimo sustabdymo.\n\n4. Po leidimo gaminti elektros energiją ir (ar) leidimo generuoti elektros energiją iš energijos kaupimo įrenginių išdavimo Tarybos įgaliotam Tarybos administracijos valstybės tarnautojui nustačius, kad elektros energijos įrenginiai neatitinka šio straipsnio 1 dalyje nurodyto elektros energijos įrenginių valdymo sistemų saugumo reikalavimo ir jo įgyvendinimą užtikrinančių sąlygų, nurodytų šio straipsnio 2 dalyje, Tarybos įgaliotas Tarybos administracijos valstybės tarnautojas Energetikos įstatymo 242 straipsnyje nustatytais atvejais ir tvarka duoda privalomąjį nurodymą šiuos įrenginius eksploatuojančiam tinklų naudotojui. Tarybos įgaliotas Tarybos administracijos valstybės tarnautojas prieš priimdamas šioje dalyje nurodytą sprendimą dėl privalomojo nurodymo davimo turi teisę kreiptis į tinklų operatorių, kad jis pateiktų techninį vertinimą dėl šio straipsnio 1 dalyje nurodyto elektros energijos įrenginių valdymo sistemų saugumo reikalavimo ir jo įgyvendinimą užtikrinančių sąlygų, nurodytų šio straipsnio 2 dalyje, įgyvendinimo.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. gegužės 1 d.\n\n2. Valstybinė energetikos reguliavimo taryba ir elektros tinklų operatoriai iki 2025 m. vasario 1 d. priima šio įstatymo įgyvendinamuosius teisės aktus.\n\n3. Iki 2025 m. balandžio 30 d. pateiktos asmenų paraiškos dėl išankstinių prijungimo sąlygų, paraiškos dėl prijungimo sąlygų išdavimo, prašymai pasirašyti ketinimų protokolus ir (ar) prašymai išduoti Lietuvos Respublikos elektros energetikos įstatymo 16 straipsnio 1 dalies 1, 2, 8–10 punktuose nurodytus leidimus baigiami nagrinėti ir sprendimai priimami vadovaujantis paraiškos ar prašymo pateikimo dieną galiojusiomis Elektros energetikos įstatymo ir kitų teisės aktų nuostatomis.\n\n4. Asmenys, kurie iki 2025 m. balandžio 30 d. turi išduotus Elektros energetikos įstatymo 16 straipsnio 1 dalies 1 ir 10 punktuose nurodytus leidimus, asmenys, kuriems šie leidimai nereikalingi ir kurių įrengtų elektrinių ir (ar) energijos kaupimo įrenginių įrengtoji galia yra didesnė kaip 100 kW, ir šio straipsnio 3 dalyje nurodyti asmenys atitiktį šio įstatymo 4 straipsnyje išdėstytame Elektros energetikos įstatymo 733 straipsnyje nurodytiems reikalavimams privalo užtikrinti iki 2026 m. gegužės 1 d. Šioje dalyje nurodyti asmenys iki 2026 m. gegužės 31 d. tinklų operatoriui pateikia šio įstatymo 4 straipsnyje išdėstyto Elektros energetikos įstatymo 733 straipsnio 2 dalyje nurodytą deklaraciją. Asmenys, kurie pateikia prašymus dėl Elektros energetikos įstatymo 16 straipsnio 1 dalies 1 ir 10 punktuose nurodytų leidimų išdavimo po 2026 m. gegužės 1 d., atitiktį šio įstatymo 4 straipsnyje išdėstytame Elektros energetikos įstatymo 733 straipsnyje nurodytiems reikalavimams privalo užtikrinti ir šio įstatymo 4 straipsnyje išdėstyto Elektros energetikos įstatymo 733 straipsnio 2 dalyje nurodytą deklaraciją pateikti iki prašymų išduoti Elektros energetikos įstatymo 16 straipsnio 1 dalies 1 ir 10 punktuose nurodytus leidimus pateikimo.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
