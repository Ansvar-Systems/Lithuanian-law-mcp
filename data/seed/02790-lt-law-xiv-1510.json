{
  "id": "lt-law-xiv-1510",
  "type": "statute",
  "title": "Lietuvos Respublikos odontologijos praktikos ir burnos priežiūros praktikos įstatymo Nr. I-1246 2, 3, 5, 10 straipsnių pakeitimo ir Įstatymo papildymo 1, 2 priedais įstatymas",
  "short_name": "XIV-1510",
  "status": "in_force",
  "issued_date": "2022-11-10",
  "in_force_date": "2023-01-01",
  "url": "https://e-tar.lt/portal/lt/legalAct/6d3f9b70696211edbc04912defe897d1/pvDMeEJAmV",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 8 dalį ir ją išdėstyti taip:\n\n„8. Gydytojas odontologas rezidentas – asmuo, kuris studijuoja odontologijos rezidentūroje ir prižiūrimas gydytojo odontologo rezidento vadovo ar gydytojo odontologo rezidento mentoriaus dirba gydytoju odontologu rezidentu ir savarankiškai verčiasi odontologijos praktika pagal odontologijos rezidentūroje įgytas kompetencijas, nurodytas jam išduotame pakopinių kompetencijų patvirtinimo pažymėjime.“\n\n2. Papildyti 2 straipsnį 81 dalimi:\n\n„81. Gydytojo odontologo rezidento mentorius – edukacines kompetencijas suteikiančius kursus baigęs sveikatos priežiūros specialistas (ne universiteto darbuotojas), dirbantis odontologijos rezidentūros bazėje ir turintis ne trumpesnį kaip 5 metų darbo pagal odontologijos rezidentūros ciklo sritį atitinkančią profesinę kvalifikaciją stažą, vykdantis odontologijos rezidentūros studijas reglamentuojančiuose teisės aktuose gydytojo odontologo rezidento mentoriui priskirtas funkcijas.“\n\n3. Papildyti 2 straipsnį 82 dalimi:\n\n„82. Gydytojo odontologo rezidento vadovas – universiteto dėstytojas, dirbantis odontologijos rezidentūros bazėje, turintis ne trumpesnį kaip 5 metų darbo pagal odontologijos rezidentūros ciklo sritį atitinkančią profesinę kvalifikaciją stažą ir vadovaujantis gydytojui odontologui rezidentui odontologijos rezidentūros ciklo metu.“\n\n4. Pripažinti netekusia galios 2 straipsnio 11 dalį.\n\n5. Papildyti 2 straipsnį 171 dalimi:\n\n„171. Odontologijos rezidentūros bazė – universiteto ligoninė ar kita sveikatos priežiūros įstaiga, sveikatos apsaugos ministro ir švietimo, mokslo ir sporto ministro nustatyta tvarka įgijusi teisę vykdyti odontologijos rezidentūrą.“\n\n6. Papildyti 2 straipsnį 172 dalimi:\n\n„172. Odontologijos rezidentūros ciklas – odontologijos rezidentūros studijų programoje nustatytus tikslus ir numatomus pasiekti studijų rezultatus apimanti odontologijos rezidentūros studijų programos dalis, susidedanti iš profesinės praktikos, per kurią gydytojas odontologas rezidentas, padedamas gydytojo odontologo rezidento vadovo ar gydytojo odontologo rezidento mentoriaus, įgyja odontologijos rezidentūros studijų programoje numatytas žinias, gebėjimus, praktinius įgūdžius bei patirties, ir teorinės dalies, kurios užsiėmimai susiję su profesine praktika ir vyksta lygiagrečiai su ja.“\n\n7. Pakeisti 2 straipsnio 20 dalį ir ją išdėstyti taip:\n\n„20. Pakopinių kompetencijų patvirtinimo pažymėjimas – universiteto nustatyta tvarka odontologijos rezidentūros metu universiteto išduodamas pažymėjimas, kuriuo patvirtinama sveikatos apsaugos ministro nustatyta gydytojo odontologo rezidento kompetencija šio įstatymo nustatyta tvarka savarankiškai be gydytojo odontologo rezidento vadovo ar gydytojo odontologo rezidento mentoriaus priežiūros verstis odontologijos praktika odontologijos rezidentūros bazėje, vykdant odontologijos rezidentūros studijų programą.“\n\n8. Pripažinti netekusia galios 2 straipsnio 21 dalį.\n\n9. Pripažinti netekusia galios 2 straipsnio 24 dalį."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio pavadinimą ir jį išdėstyti taip:\n\n„3 straipsnis. Odontologo profesinės kvalifikacijos įgijimas ir gydytojo odontologo rezidento darbo užmokestis“.\n\n2. Pakeisti 3 straipsnio 5 dalį ir ją išdėstyti taip:\n\n„5. Odontologijos rezidentūros bazė su gydytoju odontologu rezidentu sudaro terminuotą darbo sutartį ir gydytojas odontologas rezidentas įdarbinamas gydytoju odontologu rezidentu odontologijos rezidentūros bazėje. Gydytojui odontologui rezidentui mokama pareiginė alga, kuri apskaičiuojama sumuojant gydytojo odontologo rezidento bazinį (tarifinį) darbo užmokestį ir papildomą darbo užmokesčio dalį. Gydytojo odontologo rezidento bazinis (tarifinis) darbo užmokestis apskaičiuojamas praėjusių kalendorinių metų paskutinį mėnesį galiojusį Lietuvos Respublikos Vyriausybės nustatytos minimaliosios mėnesinės algos dydį dauginant iš gydytojo odontologo rezidento atitinkamų rezidentūros studijų metų bazinio (tarifinio) darbo užmokesčio koeficiento (šio įstatymo 1 priedas). Kai Lietuvos Respublikos fiskalinės sutarties įgyvendinimo konstituciniame įstatyme nustatyta tvarka nustatomos ir paskelbiamos išskirtinės aplinkybės, apskaičiuojant gydytojo odontologo rezidento bazinį (tarifinį) darbo užmokesčio dydį, taikomas praėjusiais kalendoriniais metais paskutinį mėnesį taikytas minimaliosios mėnesinės algos dydis. Gydytojo odontologo rezidento papildomos darbo užmokesčio dalies dydis apskaičiuojamas taikant šio įstatymo 2 priede nurodytos papildomos darbo užmokesčio dalies dydžio procentą nuo gydytojui odontologui rezidentui pagal šią dalį apskaičiuoto bazinio (tarifinio) darbo užmokesčio dydžio ir nustatomas odontologijos rezidentūros bazės vadovo sprendimu. Į gydytojui odontologui rezidentui pagal šią dalį nustatomą ir mokamą papildomą darbo užmokesčio dalį neįskaičiuojamas gydytojui odontologui rezidentui mokamas darbo užmokestis už budėjimus, darbą poilsio ir švenčių dienomis, viršvalandinį darbą. Gydytojo odontologo rezidento bazinis (tarifinis) darbo užmokestis mokamas iš Lietuvos Respublikos sveikatos apsaugos ministerijai patvirtintų valstybės biudžeto asignavimų, o papildoma darbo užmokesčio dalis mokama iš odontologijos rezidentūros bazės lėšų. Odontologijos rezidentūros vietų, į kurias priimtiems asmenims bazinis (tarifinis) darbo užmokestis mokamas iš Sveikatos apsaugos ministerijai patvirtintų valstybės biudžeto asignavimų, skaičius neturi viršyti tais metais vientisąsias odontologijos studijas turinčių baigti asmenų skaičiaus. Lėšos odontologijos rezidentūros bazėms paskirstomos sveikatos apsaugos ministro nustatyta tvarka. Odontologijos rezidentūros studijų programų vykdymo reikalavimus ir jų priežiūros tvarką nustato Vyriausybė.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. Verstis odontologijos praktika Lietuvos Respublikoje turi teisę odontologas, turintis šio įstatymo nustatyta tvarka išduotą galiojančią odontologijos praktikos licenciją. Verstis odontologijos praktika odontologas gali tik asmens sveikatos priežiūros įstaigoje, kuri turi licenciją teikti odontologinės priežiūros (pagalbos) paslaugas. Gydytojas odontologas rezidentas verstis odontologijos praktika pagal rezidentūros studijų programą gali tik licenciją teikti odontologinės priežiūros (pagalbos) paslaugas turinčioje įstaigoje, kurioje atlieka rezidentūrą. Verstis odontologijos praktika pagal odontologijos rezidentūros studijų programą gydytojas odontologas rezidentas gali tik prižiūrimas gydytojo odontologo rezidento vadovo ar gydytojo odontologo rezidento mentoriaus, išskyrus gydytoją odontologą rezidentą, kuriam išduotas pakopinių kompetencijų patvirtinimo pažymėjimas. Gydytojui odontologui rezidentui, kuris turi pakopinių kompetencijų patvirtinimo pažymėjimą ir savarankiškai be gydytojo odontologo rezidento vadovo ar gydytojo odontologo rezidento mentoriaus priežiūros verčiasi odontologijos praktika, odontologijos rezidentūros bazė privalo užtikrinti galimybę konsultuotis su odontologijos rezidentūros bazėje dirbančiais gydytojais odontologais.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Asmens duomenų tvarkymas\n\nOdontologo ar burnos priežiūros specialisto darbdavys šio įstatymo 8 straipsnio 4 dalies 2 punkte bei 10 dalyje ir 9 straipsnio 4 dalyje nurodytais atvejais gautus asmens duomenis privalo tvarkyti vadovaudamasis Reglamentu (ES) 2016/679 ir Asmens duomenų teisinės apsaugos įstatymu ir juos naudoti tik sprendimui dėl odontologo ar burnos priežiūros specialisto nušalinimo nuo pareigų Darbo kodekso nustatyta tvarka ar kitiems sprendimams, susijusiems su licencijos turėtojo odontologijos praktika ar burnos priežiūros praktika, priimti.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 1 priedu",
      "content": "Papildyti Įstatymą 1 priedu:\n\n„Lietuvos Respublikos\nodontologijos praktikos ir\nburnos priežiūros praktikos įstatymo\n1 priedas\n\nODONTOLOGIJOS REZIDENTŪROS STUDIJŲ METŲ BAZINIO (TARIFINIO) DARBO UŽMOKESČIO KOEFICIENTAI\n\nOdontologijos rezidentūros studijų metai\nKoeficientas\n\nPirmieji metai\n2,55\n\nAntrieji metai\n2,65\n\nTretieji metai\n2,75\n\n_______________“."
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 2 priedu",
      "content": "Papildyti Įstatymą 2 priedu:\n\n„Lietuvos Respublikos\nodontologijos praktikos ir\nburnos priežiūros praktikos įstatymo\n2 priedas\n\nPAPILDOMOS DARBO UŽMOKESČIO DALIES PROCENTINIS DYDIS\n\nMetai\nDydis procentais\n\n2023\nNe mažiau kaip 1\n\n2024\nNe mažiau kaip 2\n\n2025\nNe mažiau kaip 3\n\n2026\nNe mažiau kaip 4\n\n2027 ir paskesni\nNe mažiau kaip 5\n\n_______________“."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. sausio 1 d.\n\n2. Lietuvos Respublikos Vyriausybė, sveikatos apsaugos ministras iki 2022 m. gruodžio 31 d. priima šio įstatymo įgyvendinamuosius teisės aktus.\n\n3. Gydytojo odontologo rezidento bazinio (tarifinio) darbo užmokesčio dydis 2023 metais apskaičiuojamas taikant 2022 metais Vyriausybės nustatytą minimaliosios mėnesinės algos dydį.\n\n4. Kai gydytojas odontologas rezidentas iki šio įstatymo įsigaliojimo dienos gavo didesnį darbo užmokestį negu darbo užmokestis, perskaičiuotas atsižvelgiant į šio įstatymo 2 straipsnyje išdėstytoje Lietuvos Respublikos odontologijos praktikos ir burnos priežiūros praktikos įstatymo 3 straipsnio 5 dalyje nustatytas taisykles, jam toliau mokamas iki šio įstatymo įsigaliojimo dienos mokėtas darbo užmokestis.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
