{
  "id": "lt-law-xi-1681",
  "type": "statute",
  "title": "Lietuvos Respublikos įmonių, priklausančių finansų konglomeratui, papildomos priežiūros įstatymo 1, 2, 3, 4, 5, 7, 13, 16, 17, 18 ir 19 straipsnių pakeitimo įstatymas",
  "short_name": "XI-1681",
  "status": "in_force",
  "issued_date": "2011-11-17",
  "in_force_date": "2012-01-01",
  "url": "https://e-tar.lt/portal/lt/legalAct/TAR.93BC29D803A2/YwZoOOCiqU",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "Pakeisti 1 straipsnio 2 dalį ir ją dalį išdėstyti taip:\n\n„2. Šis įstatymas taikomas siekiant nustatyti, ar Lietuvos Respublikoje įsteigtos prižiūrimos įmonės priklauso finansų konglomeratui. Šis įstatymas nustato Lietuvos Respublikoje įsteigtų prižiūrimų įmonių teises ir pareigas vykdant papildomos priežiūros reikalavimus, Lietuvos Respublikos kompetentingos institucijos teises ir pareigas atliekant papildomą priežiūrą bei kitų Europos Sąjungos valstybių narių kompetentingų institucijų teises Lietuvos Respublikoje įsteigtų prižiūrimų įmonių, priklausančių finansų konglomeratui, atžvilgiu atliekant papildomą priežiūrą.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 1 dalies 3 punkto ir 15 dalies pakeitimas",
      "content": "1. 2 straipsnio 1 dalies 3 punkte išbraukti žodžius „kitos Lietuvos Respublikos ir (arba)“ ir šį punktą išdėstyti taip:\n\n„3) kitų Europos Sąjungos valstybių narių kompetentingos institucijos, jeigu jų prižiūrimų įmonių, priklausančių konglomeratui, turima rinkos dalis kitose Europos Sąjungos valstybėse narėse viršija 5 procentus arba jeigu, šios dalies 1 ir 2 punktuose nurodytų institucijų nuomone, tai yra reikalinga, atsižvelgiant į prižiūrimų įmonių, priklausančių konglomeratui, turimą rinkos dalį (jei ji neviršija 5 procentų) kitose Europos Sąjungos valstybėse narėse ir kitoje valstybėje narėje įsisteigusios bet kurios prižiūrimos įmonės svarbą konglomerate.“\n\n2. Pakeisti 2 straipsnio 15 dalį ir ją išdėstyti taip:\n\n„15. Kompetentingos institucijos – Lietuvos Respublikos ir (arba) kitų Europos Sąjungos valstybių narių kredito įstaigų ir (arba) draudimo įmonių, ir (arba) finansų maklerio įmonių priežiūros institucijos. Lietuvos Respublikos kompetentinga institucija yra Lietuvos bankas.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 4, 5, 6 ir 8 dalių pakeitimas",
      "content": "1. 3 straipsnio 4 dalyje vietoj žodžių „atitinkamos kompetentingos institucijos“ įrašyti žodžius „kompetentinga institucija“ ir šią dalį išdėstyti taip:\n\n„4. Grupės veikla finansų sektoriuje laikoma reikšminga ir tuo atveju, jeigu grupės mažiausio finansų sektoriaus turtas yra didesnis negu 6 milijardai eurų. Jeigu grupė nesiekia šio straipsnio 2 dalyje nustatyto santykio, Lietuvos Respublikos kompetentinga institucija turi teisę bendrai su kitomis atitinkamomis kompetentingomis institucijomis nuspręsti nelaikyti grupės finansų konglomeratu arba netaikyti šio įstatymo 8, 9 ar 10 straipsnių nuostatų, jeigu, jų nuomone, minėtos grupės nereikia įtraukti į šio įstatymo taikymo sritį arba tokių nuostatų taikymas būtų netinkamas ar klaidinantis. Priimant tokius sprendimus, atsižvelgiama į papildomos priežiūros tikslus ir į tai, kad:\n\n1) finansų konglomerato mažiausio finansų sektoriaus dydis, nustatomas pagal šio straipsnio 2 dalyje nurodytą vidurkį arba turto ar mokumo (kapitalo pakankamumo) reikalavimus, yra ne didesnis kaip 5 procentai arba\n\n2) grupės įmonių rinkos dalis, nustatyta pagal bankų arba investicinių paslaugų sektoriaus įmonių turtą ir draudimo sektoriaus įmonių pasirašytas draudimo įmokas bet kurioje Europos Sąjungos valstybėje narėje, yra ne didesnė kaip 5 procentai.“\n\n2. Pakeisti 3 straipsnio 5 dalį ir ją išdėstyti taip:\n\n„5. Lietuvos Respublikos kompetentinga institucija, dalyvavusi priimant sprendimus pagal šio straipsnio 4 dalį, apie priimtus sprendimus privalo informuoti kitas suinteresuotas kompetentingas institucijas, nurodytas šio įstatymo 2 straipsnio 1 dalies 3 punkte.“\n\n3. Pakeisti 3 straipsnio 6 dalį ir ją išdėstyti taip:\n\n„6. Taikydama šio straipsnio 1–4 dalis, Lietuvos Respublikos kompetentinga institucija turi teisę bendrai su kitomis atitinkamomis kompetentingomis institucijomis:\n\n1) nuspręsti šio įstatymo 7 straipsnio 6 dalyje nurodytais atvejais neįtraukti tam tikros įmonės, skaičiuodama šio straipsnio 1–4 dalyse nustatytus santykius;\n\n2) siekdama išvengti staigių papildomos priežiūros pasikeitimų įtakos, atsižvelgti į santykio, nustatyto šio straipsnio 1, 2, 3 dalyse, atitikimą trejus metus iš eilės ir neatsižvelgti į šį neatitikimą labai pasikeitus grupės struktūrai.“\n\n4. Pakeisti 3 straipsnio 8 dalį ir ją išdėstyti taip:\n\n„8. Taikydama šio straipsnio 1, 2, 3 dalis, Lietuvos Respublikos kompetentinga institucija turi teisę kartu su kitomis atitinkamomis kompetentingomis institucijomis išimtiniais atvejais nuspręsti turto rodiklį pakeisti pajamų struktūros ar nebalansinių įsipareigojimų rodikliu ar jais abiem arba pridėti vieną ar abu nurodytuosius rodiklius, jeigu minėti rodikliai yra svarbūs atliekant šiame įstatyme nustatytą papildomą priežiūrą.“"
    },
    {
      "provision_ref": "art4",
      "section": "4",
      "title": "4 straipsnis. 4 straipsnio 1 dalies pakeitimas",
      "content": "Pakeisti 4 straipsnio 1 dalį ir ją išdėstyti taip:\n\n„1. Prižiūrimoms įmonėms licencijas išdavusi Lietuvos Respublikos kompetentinga institucija dalyvauja pagal šio įstatymo 2, 3 ir 5 straipsnius nustatant kiekvieną grupę, kurioje yra šios prižiūrimos įmonės ir kuriai turėtų būti taikoma papildoma priežiūra. Šiuo tikslu kompetentinga institucija:\n\n1) jeigu reikalinga, glaudžiai bendradarbiauja su kitų Europos Sąjungos valstybių narių kompetentingomis institucijomis;\n\n2) informuoja apie savo nuomonę kitas kompetentingas institucijas, jeigu mano, kad prižiūrima įmonė, gavusi šių kompetentingų institucijų išduodamą licenciją, priklauso grupei, kuri gali būti finansų konglomeratu, dar nenustatytu pagal šiame įstatyme nustatytus kriterijus.“"
    },
    {
      "provision_ref": "art5",
      "section": "5",
      "title": "5 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Papildomos priežiūros taikymo objektas\n\n1. Papildoma priežiūra taikoma šio straipsnio 2–5 dalyse nurodytoms prižiūrimoms įmonėms šiose dalyse nustatyta tvarka, nepažeidžiant sektoriaus taisyklių.\n\n2. Papildoma priežiūra, nurodyta šio įstatymo 7–18 straipsniuose, finansų konglomerato lygiu taikoma prižiūrimoms įmonėms:\n\n1) kurios vadovauja finansų konglomeratui;\n\n2) kurių patronuojanti įmonė yra mišrios veiklos finansų kontroliuojančioji (holdingo) įmonė, turinti buveinę Europos Sąjungos valstybėje narėje;\n\n3) kurios, nors ir nesusijusios šio įstatymo 2 straipsnio 6 ir 19 dalyse nustatytais ryšiais su kita ar kitomis finansų sektoriaus įmonėmis, tačiau valdomos bendrai remiantis su šiomis įmonėmis sudarytomis sutartimis ar steigimo dokumentų nuostatomis, arba jos ir kitos ar kitų finansų sektoriaus įmonių dauguma administracijos, valdymo ar priežiūros organų narių per finansinius metus iki konsoliduotos finansinės atskaitomybės sudarymo yra tie patys asmenys.\n\n3. Jeigu dalyvaujant Lietuvos Respublikos kompetentingai institucijai nustatytas finansų konglomeratas, kuriam priklausančioms prižiūrimoms įmonėms taikoma papildoma priežiūra, kaip numatyta šio straipsnio 2 dalyje, yra pogrupis kito finansų konglomerato, šio įstatymo 6–18 straipsnių nuostatos gali būti taikomos tik pastarajai grupei priklausančioms prižiūrimoms įmonėms ir bet kokia šio įstatymo nuoroda į grupės ir finansų konglomerato sąvokas suprantama kaip nuoroda į pastarąją grupę.\n\n4. Kiekvienai prižiūrimai įmonei, kuriai netaikoma papildoma priežiūra pagal šio straipsnio 2 ir 3 dalis ir kurios patronuojanti įmonė yra prižiūrima įmonė arba mišrios veiklos finansų kontroliuojančioji (holdingo) įmonė, kurios turi buveinę užsienio valstybėje, taikoma papildoma priežiūra finansų konglomerato lygiu šio įstatymo 19 straipsnyje nustatyta tvarka.\n\n5. Kitais negu šio straipsnio 2, 3, 4 dalyse nurodytais atvejais, jeigu asmenys dalyvauja vienoje ar keliose prižiūrimose įmonėse arba turi jų kapitalo, arba daro minėtoms įmonėms didelę įtaką, nedalyvaudami jose ar neturėdami jų kapitalo, Lietuvos Respublikos kompetentinga institucija turi teisę, atsižvelgdama į papildomos priežiūros tikslus, su kitomis atitinkamomis kompetentingomis institucijomis susitarti ir nuspręsti, ar prižiūrimoms įmonėms reikia taikyti papildomą priežiūrą, taikomą finansų konglomerato įmonėms, ir koks privalo būti priežiūros mastas. Norint taikyti papildomą priežiūrą, bent viena iš įmonių privalo būti prižiūrima ir tenkinti šio įstatymo 2 straipsnio 9 dalies 4 ir 5 punktų reikalavimus.\n\n6. Taikant šio straipsnio 5 dalį, asmenų daromą įtaką prižiūrimoms įmonėms nustato Lietuvos Respublikos kompetentinga institucija, atsižvelgdama į grupių, kurioms priklauso šios prižiūrimos įmonės, finansinius įsipareigojimus kitoms finansų įmonėms.\n\n7. Papildoma priežiūra finansų konglomerato lygiu nereiškia, kad Lietuvos Respublikos kompetentinga institucija atlieka ir individualią mišrios veiklos kontroliuojančiųjų (holdingo) įmonių priežiūrą, ir užsienio valstybių prižiūrimų įmonių, priklausančių finansų konglomeratui, individualią priežiūrą arba neprižiūrimų įmonių, priklausančių finansų konglomeratui, individualią priežiūrą.“"
    },
    {
      "provision_ref": "art6",
      "section": "6",
      "title": "6 straipsnis. 7 straipsnio 9 dalies pakeitimas",
      "content": "Pakeisti 7 straipsnio 9 dalį ir ją išdėstyti taip:\n\n„9. Jeigu koordinatorius yra Europos Sąjungos valstybės narės kompetentinga institucija ir jis Lietuvos Respublikoje įsteigtos įmonės neįtraukia į kapitalo pakankamumo reikalavimų skaičiavimą dėl priežasčių, analogiškų nurodytoms šio straipsnio 6 dalies 2 ir 3 punktuose, šią įmonę prižiūrinti Lietuvos Respublikos kompetentinga institucija turi teisę kreiptis į finansų konglomeratui vadovaujančią įmonę su prašymu pateikti informaciją, kuri padėtų atlikti prižiūrimos įmonės priežiūrą. Lietuvos Respublikos kompetentinga institucija, gavusi analogišką kitos Europos Sąjungos valstybės narės kompetentingos institucijos prašymą, privalo pateikti reikalingą informaciją.“"
    },
    {
      "provision_ref": "art7",
      "section": "7",
      "title": "7 straipsnis. 13 straipsnio 2 dalies pakeitimas",
      "content": "13 straipsnio 2 dalyje vietoj žodžių „atitinkamos kompetentingos institucijos“ įrašyti žodžius „kompetentinga institucija“ ir šią dalį išdėstyti taip:\n\n„2. Lietuvos Respublikos kompetentinga institucija turi teisę bendrai su kitomis atitinkamomis kompetentingomis institucijomis nuspręsti netaikyti šio įstatymo 14 straipsnyje nustatytų kriterijų, jeigu jų taikymas būtų netinkamas, atsižvelgiant į konglomerato struktūrą ir santykinę jo veiklos svarbą skirtingose šalyse, ir koordinatoriumi paskirti kitą kompetentingą instituciją. Tokiu atveju kompetentingos institucijos, prieš priimdamos sprendimą, suteikia konglomeratui galimybę pareikšti savo nuomonę dėl tokio sprendimo.“"
    },
    {
      "provision_ref": "art8",
      "section": "8",
      "title": "8 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Kompetentingų institucijų bendradarbiavimas\n\n1. Lietuvos Respublikos kompetentinga institucija, atsakinga už prižiūrimų finansų konglomerato įmonių priežiūrą, privalo glaudžiai bendradarbiauti su šio konglomerato koordinatoriumi. Ji privalo teikti koordinatoriui, o koordinatorius, jeigu juo yra Lietuvos Respublikos kompetentinga institucija, – kitoms kompetentingoms institucijoms informaciją, kuri yra reikalinga priežiūros funkcijoms, nustatytoms sektoriaus taisyklėse, ir papildomai priežiūrai atlikti. Šiuo tikslu Lietuvos Respublikos kompetentinga institucija ir koordinatorius, jeigu juo yra Lietuvos Respublikos kompetentinga institucija, pagal pareikalavimą privalo pateikti visą reikalingą informaciją, o visą svarbiausią informaciją teikti savo iniciatyva.\n\n2. Šio straipsnio 1 dalyje nurodytas bendradarbiavimas apima informacijos rinkimą ir keitimąsi informacija:\n\n1) apie įmonių, priklausančių finansų konglomeratui, grupės struktūrą ir apie grupės prižiūrimų įmonių kompetentingas institucijas;\n\n2) apie finansų konglomerato strategines veiklos kryptis;\n\n3) apie finansų konglomerato finansinę būklę, tarp jų kapitalo pakankamumo reikalavimo vykdymą, grupės vidaus operacijas, rizikos koncentraciją ir pelningumą;\n\n4) apie įmonių, priklausančių finansų konglomeratui, pagrindinius dalyvius ir valdymo organų narius;\n\n5) apie organizacinę struktūrą, rizikos valdymo ir vidaus kontrolės sistemas finansų konglomerato lygiu;\n\n6) apie informacijos iš finansų konglomerato įmonių gavimo tvarką ir jos tikrinimą;\n\n7) apie prižiūrimų įmonių ar kitų finansų konglomerato įmonių neigiamą raidą, galinčią paveikti prižiūrimas įmones;\n\n8) apie esmines poveikio priemones ir kitas sankcijas, pritaikytas pagal sektoriaus taisykles ar pagal šį įstatymą;\n\n9) kita, reikalinga papildomos priežiūros tikslams, informacija.\n\n3. Lietuvos Respublikos kompetentinga institucija taip pat turi teisę keistis informacija, susijusia su prižiūrimomis finansų konglomerato įmonėmis ir reikalinga atitinkamoms funkcijoms pagal sektoriaus taisykles atlikti, su centriniais bankais, Europos centrinių bankų sistema ir Europos centriniu banku.\n\n4. Lietuvos Respublikos kompetentinga institucija, prieš priimdama sprendimus, jeigu tokie sprendimai yra svarbūs kitų kompetentingų institucijų atliekamoms priežiūros funkcijoms, su jomis konsultuojasi dėl:\n\n1) prižiūrimų finansų konglomerato įmonių dalyvių, organizacinės arba valdymo struktūros pasikeitimų, dėl kurių būtinas kompetentingos institucijos pritarimas arba leidimas;\n\n2) kompetentingų institucijų taikomų esminių poveikio priemonių ar kitų sankcijų.\n\n5. Neatidėliotinais atvejais arba kai konsultavimasis gali turėti neigiamos įtakos sprendimų veiksmingumui, Lietuvos Respublikos kompetentinga institucija turi teisę priimti sprendimus nesikonsultuodama su kitomis kompetentingomis institucijomis pagal šio straipsnio 4 dalį, tačiau tokiu atveju Lietuvos Respublikos kompetentinga institucija privalo nedelsdama informuoti kitas kompetentingas institucijas apie jau priimtus sprendimus.\n\n6. Lietuvos Respublikos kompetentinga institucija, jeigu ji yra koordinatorius, turi teisę kreiptis į kitos Europos Sąjungos valstybės narės, kurioje yra patronuojančios įmonės buveinė, kompetentingas institucijas, neatliekančias šiame įstatyme nustatytos papildomos priežiūros, kad šios pateiktų informaciją, kuri reikalinga koordinatoriaus funkcijoms atlikti.\n\n7. Lietuvos Respublikos kompetentingos institucijos atliekant papildomą priežiūrą gautos informacijos apsaugai taikomos sektoriaus taisyklių nuostatos dėl priežiūros tikslais gautos informacijos konfidencialumo.“"
    },
    {
      "provision_ref": "art9",
      "section": "9",
      "title": "9 straipsnis. 17 straipsnio 4 ir 5 dalių pakeitimas",
      "content": "1. Pakeisti 17 straipsnio 4 dalį ir ją išdėstyti taip:\n\n„4. Lietuvos Respublikos kompetentinga institucija, gavusi kitos Europos Sąjungos valstybės narės kompetentingų institucijų prašymą atlikti Lietuvos Respublikoje įsteigtos prižiūrimos arba neprižiūrimos finansų konglomerato įmonės patikrinimą, pagal savo kompetenciją pati atlieka patikrinimą arba leidžia patikrinimą atlikti kitos Europos Sąjungos valstybės narės kompetentingos institucijos nurodytam auditoriui ar ekspertui arba prašančiajai kitos Europos Sąjungos valstybės narės kompetentingai institucijai. Jeigu prašančioji kitos Europos Sąjungos valstybės narės kompetentinga institucija pati neatlieka patikrinimo, ji turi teisę dalyvauti, kai Lietuvos Respublikos kompetentinga institucija atlieka patikrinimą.“\n\n2. Pakeisti 17 straipsnio 5 dalį ir ją išdėstyti taip:\n\n„5. Kompetentinga institucija, atlikdama patikrinimus pagal šį įstatymą, vadovaujasi atitinkamo sektoriaus taisyklėse nustatyta tvarka ir turi sektoriaus taisyklėse nustatytas teises.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Poveikio priemonės\n\n1. Lietuvos Respublikos kompetentinga institucija, jeigu ji yra koordinatorius ir nustato, kad prižiūrimos finansų konglomerato įmonės pažeidžia šio įstatymo ar pagal šį įstatymą priimtų teisės aktų nustatytus reikalavimus arba kitų Europos Sąjungos valstybių narių teisės aktuose, įgyvendinančiuose šio įstatymo priede nurodytą Europos Sąjungos direktyvą, nustatytus reikalavimus, arba jeigu kapitalo pakankamumo reikalavimai nėra pakankami saugiai ir patikimai prižiūrimų įmonių veiklai užtikrinti, arba jeigu grupės vidaus operacijos ar rizikos koncentracija kelia grėsmę prižiūrimų įmonių finansinei būklei, tai ji pateikia atitinkamą informaciją kitų Europos Sąjungos valstybių narių kompetentingoms institucijoms, kurios turi teisę taikyti poveikio priemones tose Europos Sąjungos valstybėse narėse buveinę turinčioms prižiūrimoms įmonėms ar mišrios veiklos finansų kontroliuojančiosioms (holdingo) įmonėms.\n\n2. Jeigu prižiūrimos finansų konglomerato įmonės, įsteigtos Lietuvos Respublikoje, pažeidžia šio įstatymo ar pagal šį įstatymą priimtų teisės aktų nustatytus reikalavimus arba jeigu kapitalo pakankamumas nėra pakankamas saugiai ir patikimai prižiūrimų įmonių veiklai užtikrinti, arba jeigu grupės vidaus operacijos ar rizikos koncentracija kelia grėsmę prižiūrimų įmonių finansinei būklei, Lietuvos Respublikos kompetentinga institucija turi teisę prižiūrimai įmonei, kurios priežiūrą ji atlieka pagal sektoriaus taisykles, taikyti atitinkamo sektoriaus taisyklėse nustatytas poveikio priemones atitinkamo sektoriaus taisyklėse nustatyta tvarka. Poveikio priemonės taikomos atsižvelgiant į koordinatoriaus pateiktą informaciją. Šio įstatymo nuostatų ir šio įstatymo pagrindu priimtų teisės aktų pažeidimas prilyginamas atitinkamo sektoriaus taisyklių pažeidimui.\n\n3. Lietuvos Respublikos kompetentinga institucija, priimdama sprendimą dėl poveikio priemonių taikymo, jeigu reikalinga, derina savo veiksmus su kitų Europos Sąjungos valstybių narių susijusiomis kompetentingomis institucijomis, įskaitant koordinatorių.“"
    },
    {
      "provision_ref": "art11",
      "section": "11",
      "title": "11 straipsnis. 19 straipsnio 3 dalies pakeitimas",
      "content": "Pakeisti 19 straipsnio 3 dalį ir ją išdėstyti taip:\n\n„3. Lietuvos Respublikos kompetentinga institucija turi teisę taikyti priemones, užtikrinančias tinkamą papildomą prižiūrimų finansų konglomerato įmonių priežiūrą, įskaitant teisę pareikalauti įsteigti mišrios veiklos finansų kontroliuojančiąją (holdingo) įmonę, kurios buveinė būtų Europos Sąjungos valstybėje narėje, ir šį įstatymą taikyti tokios įmonės vadovaujamoms prižiūrimoms finansų konglomerato įmonėms. Šios priemonės gali būti taikomos, jeigu joms pritaria koordinatorius, pasikonsultavęs su kitomis atitinkamomis kompetentingomis institucijomis.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "Šis įstatymas įsigalioja 2012 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": [
    {
      "term": "Papildoma priežiūra taikoma šio straipsnio 2",
      "definition": "5 dalyse nurodytoms prižiūrimoms įmonėms šiose dalyse nustatyta tvarka, nepažeidžiant sektoriaus taisyklių.",
      "source_provision": "art5"
    },
    {
      "term": "Papildoma priežiūra, nurodyta šio įstatymo 7",
      "definition": "18 straipsniuose, finansų konglomerato lygiu taikoma prižiūrimoms įmonėms:\n\n1) kurios vadovauja finansų konglomeratui;\n\n2) kurių patronuojanti įmonė yra mišrios veiklos finansų kontroliuojančioji (holdingo) įmonė, turinti buveinę Europos Sąjungos valstybėje narėje;\n\n3) kurios, nors ir nesusijusios šio įstatymo 2 straipsnio 6 ir 19 dalyse nustatytais ryšiais su kita ar kitomis finansų sektoriaus įmonėmis, tačiau valdomos bendrai remiantis su šiomis įmonėmis sudarytomis sutartimis ar steigimo dokumentų nuostatomis, arba jos ir kitos ar kitų finansų sektoriaus įmonių dauguma administracijos, valdymo ar priežiūros organų narių per finansinius metus iki konsoliduotos finansinės atskaitomybės sudarymo yra tie patys asmenys.\n\n3. Jeigu dalyvaujant Lietuvos Respublikos kompetentingai institucijai nustatytas finansų konglomeratas, kuriam priklausančioms prižiūrimoms įmonėms taikoma papildoma priežiūra, kaip numatyta šio straipsnio 2 dalyje, yra pogrupis kito finansų konglomerato, šio įstatymo 6–18 straipsnių nuostatos gali būti taikomos tik pastarajai grupei priklausančioms prižiūrimoms įmonėms ir bet kokia šio įstatymo nuoroda į grupės ir finansų konglomerato sąvokas suprantama kaip nuoroda į pastarąją grupę.\n\n4. Kiekvienai prižiūrimai įmonei, kuriai netaikoma papildoma priežiūra pagal šio straipsnio 2 ir 3 dalis ir kurios patronuojanti įmonė yra prižiūrima įmonė arba mišrios veiklos finansų kontroliuojančioji (holdingo) įmonė, kurios turi buveinę užsienio valstybėje, taikoma papildoma priežiūra finansų konglomerato lygiu šio įstatymo 19 straipsnyje nustatyta tvarka.\n\n5. Kitais negu šio straipsnio 2, 3, 4 dalyse nurodytais atvejais, jeigu asmenys dalyvauja vienoje ar keliose prižiūrimose įmonėse arba turi jų kapitalo, arba daro minėtoms įmonėms didelę įtaką, nedalyvaudami jose ar neturėdami jų kapitalo, Lietuvos Respublikos kompetentinga institucija turi teisę, atsižvelgdama į papildomos priežiūros tikslus, su kitomis atitinkamomis kompetentingomis institucijomis susitarti ir nuspręsti, ar prižiūrimoms įmonėms reikia taikyti papildomą priežiūrą, taikomą finansų konglomerato įmonėms, ir koks privalo būti priežiūros mastas. Norint taikyti papildomą priežiūrą, bent viena iš įmonių privalo būti prižiūrima ir tenkinti šio įstatymo 2 straipsnio 9 dalies 4 ir 5 punktų reikalavimus.\n\n6. Taikant šio straipsnio 5 dalį, asmenų daromą įtaką prižiūrimoms įmonėms nustato Lietuvos Respublikos kompetentinga institucija, atsižvelgdama į grupių, kurioms priklauso šios prižiūrimos įmonės, finansinius įsipareigojimus kitoms finansų įmonėms.\n\n7. Papildoma priežiūra finansų konglomerato lygiu nereiškia, kad Lietuvos Respublikos kompetentinga institucija atlieka ir individualią mišrios veiklos kontroliuojančiųjų (holdingo) įmonių priežiūrą, ir užsienio valstybių prižiūrimų įmonių, priklausančių finansų konglomeratui, individualią priežiūrą arba neprižiūrimų įmonių, priklausančių finansų konglomeratui, individualią priežiūrą.“",
      "source_provision": "art5"
    }
  ]
}
