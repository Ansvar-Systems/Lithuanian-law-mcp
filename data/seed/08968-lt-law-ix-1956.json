{
  "id": "lt-law-ix-1956",
  "type": "statute",
  "title": "Lietuvos Respublikos valstybės paramos žuvusių pasipriešinimo 1940-1990 metų okupacijoms dalyvių šeimoms įstatymo 2 straipsnio pakeitimo įstatymas",
  "short_name": "IX-1956",
  "status": "in_force",
  "issued_date": "2003-12-23",
  "in_force_date": "2004-01-13",
  "url": "https://e-tar.lt/portal/lt/legalAct/TAR.770A63067A47",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 ir 4 dalių pakeitimas",
      "content": "1. 2 straipsnio 2 dalyje išbraukti žodžius „tuo metu“, po žodžio „tėvų“ įrašyti žodžius „(abu tėvai arba turėtas vienintelis iš tėvų buvo mirę)“ ir šią dalį išdėstyti taip:\n\n„2. Žuvusiųjų tėvams (įtėviams), kitos santuokos iki kario savanorio ar laisvės kovų dalyvio žūties nesudariusiems sutuoktiniams, vaikams (įvaikiams), taip pat broliams ir seserims, jeigu jie pasipriešinimo okupacijoms dalyvio žuvimo metu buvo jaunesni kaip 18 metų ir neturėjo abiejų tėvų (abu tėvai arba turėtas vienintelis iš tėvų buvo mirę) (toliau – šeimos nariai), lygiomis dalimis išmokama tokio dydžio vienkartinė pašalpa:\n\n1) ginkluoto pasipriešinimo (rezistencijos) dalyvių – karių savanorių, žuvusių kovos lauke ar suėmimo metu, nužudytų ar mirusių tardymo metu iki teismo nuosprendžio įsiteisėjimo arba kurie nuteisti mirties bausme ir bausmė įvykdyta, šeimos nariams – 20 000 Lt;\n\n2) ginkluoto pasipriešinimo (rezistencijos) dalyvių – karių savanorių, mirusių įkalinimo metu po teismo nuosprendžio įsiteisėjimo, neginkluoto pasipriešinimo (rezistencijos) dalyvių – laisvės kovų dalyvių, žuvusių suėmimo metu, nužudytų ar mirusių tardymo metu iki teismo nuosprendžio įsiteisėjimo arba kurie nuteisti mirties bausme ir bausmė įvykdyta, šeimos nariams – 15 000 Lt;\n\n3) neginkluoto pasipriešinimo (rezistencijos) dalyvių – laisvės kovų dalyvių, nužudytų ar mirusių įkalinimo metu po teismo nuosprendžio įsiteisėjimo, šeimos nariams – 12 000 Lt.“\n\n2. 2 straipsnio 4 dalyje vietoj datos „2003 m. gruodžio 31 d.“ įrašyti datą „2005 m. gruodžio 31 d.“ ir šią dalį išdėstyti taip:\n\n„4. Vienkartinės pašalpos Vyriausybės nustatyta tvarka mokamos iš valstybės biudžeto iki 2005 m. gruodžio 31 d.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
