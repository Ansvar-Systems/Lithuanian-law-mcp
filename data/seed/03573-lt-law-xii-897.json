{
  "id": "lt-law-xii-897",
  "type": "statute",
  "title": "Lietuvos Respublikos teatrų ir koncertinių įstaigų įstatymo Nr. IX-2257 13 straipsnio pakeitimo įstatymas",
  "short_name": "XII-897",
  "status": "in_force",
  "issued_date": "2014-05-15",
  "in_force_date": "2014-07-01",
  "url": "https://e-tar.lt/portal/lt/legalAct/8cc1b2e0e56c11e39ea8c7e1dfdc4b5c/UaSpwLlLmO",
  "provisions": [
    {
      "provision_ref": "art1",
      "section": "1",
      "title": "1 straipsnis. 13 straipsnio pakeitimas",
      "content": "1. Pakeisti 13 straipsnio 1 dalį ir ją išdėstyti taip:\n\n„1. Šio straipsnio 2 dalyje nurodytiems teatrų ir koncertinių įstaigų kūrybiniams darbuotojams, kurie dėl savo profesijos specifikos negali dirbti pagal įgytą specialybę iki Valstybinių socialinio draudimo pensijų įstatymo nustatyto senatvės pensijos amžiaus ir dėl to nutraukė darbo sutartį, šio straipsnio 3–7 dalyse nustatytomis sąlygomis iš valstybės biudžeto lėšų skiriama ir kas mėnesį mokama 6 MGL dydžio kompensacinė išmoka teatrų ir koncertinių įstaigų kūrybiniams darbuotojams (toliau šiame straipsnyje – kompensacinė išmoka). Kompensacinės išmokos mokamos, kol jų gavėjui sukaks senatvės pensijos amžius, išskyrus šio straipsnio 4 ir 5 dalyse numatytus atvejus.“\n\n2. Pakeisti 13 straipsnio 2 dalį ir ją išdėstyti taip:\n\n„2. Šio straipsnio 1 dalyje nurodytos kompensacinės išmokos, esant šio straipsnio 4 ir 5 dalyse nustatytoms sąlygoms, skiriamos:\n\n1) baleto artistams ir šokėjams, turintiems ne mažesnį kaip 20 metų kūrybinio darbo Lietuvos profesionalioje scenoje stažą;\n\n2) grojantiems pučiamaisiais instrumentais muzikantams ir solistams vokalistams, turintiems ne mažesnį kaip 25 metų kūrybinio darbo Lietuvos profesionalioje scenoje stažą;\n\n3) choro artistams, turintiems ne mažesnį kaip 30 metų kūrybinio darbo Lietuvos profesionalioje scenoje stažą. Į šį stažą įskaitomas solisto vokalisto kūrybinio darbo Lietuvos profesionalioje scenoje stažas.“\n\n3. Pakeisti 13 straipsnio 4 dalį ir ją išdėstyti taip:\n\n„4. Kompensacinės išmokos mokamos tik asmenims, neturintiems teisės gauti didesnių arba tokio pat dydžio valstybinių socialinio draudimo senatvės, netekto darbingumo (invalidumo) ar ištarnauto laiko pensijų, valstybinių pensijų, užsienio valstybių pensijų, nuolatinių pensinio pobūdžio išmokų už asmens darbo pobūdį (valstybinės signataro rentos, valstybinės signataro našlių ir našlaičių rentos, kompensacijos už ypatingas darbo sąlygas (toliau šiame straipsnyje – nuolatinės pensinio pobūdžio išmokos), pensijų išmokų, gaunamų bet kuriuo Pensijų kaupimo ir Papildomo savanoriško pensijų kaupimo įstatymuose nustatytu būdu (toliau šiame straipsnyje – pensijų išmokos). Jei asmuo gauna kelias pensijas (pensijų išmokas), nustatant jo teisę gauti kompensacinę išmoką atsižvelgiama į bendrą asmens gaunamų pensijų (pensijų išmokų) sumą.“\n\n4. Pakeisti 13 straipsnio 5 dalį ir ją išdėstyti taip:\n\n„5. Kai asmeniui priklausančios valstybinės socialinio draudimo senatvės, netekto darbingumo (invalidumo) ar ištarnauto laiko pensijos, valstybinės pensijos, užsienio valstybių pensijos, nuolatinės pensinio pobūdžio išmokos, pensijų išmokos dydis (gaunantiems kelias pensijas ar pensijų išmokas – bendra šių pensijų ar pensijų išmokų suma) yra mažesnis (-ė) už asmeniui priklausančią kompensacinę išmoką, šiam asmeniui mokama jam priklausančios kompensacinės išmokos dalis, lygi skirtumui tarp asmeniui priklausančios kompensacinės išmokos ir asmens gaunamos valstybinės socialinio draudimo pensijos, valstybinės pensijos, užsienio valstybių pensijos, nuolatinės pensinio pobūdžio išmokos, pensijų išmokos (gaunantiems kelias pensijas ar pensijų išmokas – bendros šių pensijų ar pensijų išmokų sumos). Kūrybiniams darbuotojams, kuriems yra paskirtos ir mokamos valstybinio socialinio draudimo ištarnauto laiko pensijos ar kompensacijos už ypatingas darbo sąlygas, kompensacinės išmokos dalis skiriama ir mokama netaikant šio straipsnio 2 ir 3 dalyse nustatytų kūrybinio darbo profesionalioje scenoje stažo reikalavimų.“\n\n5. Pakeisti 13 straipsnio 7 dalį ir ją išdėstyti taip:\n\n„7. Kompensacinė išmoka asmenims mokama nuo teisės gauti kompensacinę išmoką atsiradimo dienos, tačiau ne daugiau kaip už 12 mėnesių iki dokumentų kompensacinei išmokai skirti gavimo Vyriausybės įgaliotoje valstybės valdymo institucijoje dienos. Kompensacinės išmokos suma, laiku negauta dėl išmoką skiriančios ar mokančios įstaigos kaltės, išmokama už praėjusį laiką netaikant šioje dalyje nustatyto 12 mėnesių termino.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2014 m. liepos 1 d.\n\n2. Lietuvos Respublikos Vyriausybė ar jos įgaliota institucija iki 2014 m. birželio 30 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo paskirtos kompensacinės išmokos teatrų ir koncertinių įstaigų kūrybiniams darbuotojams perskaičiuojamos pagal šio įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
