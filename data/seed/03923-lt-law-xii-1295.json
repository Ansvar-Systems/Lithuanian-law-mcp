{
  "id": "lt-law-xii-1295",
  "type": "statute",
  "title": "Lietuvos Respublikos baudžiamojo proceso kodekso papildymo 68-1 straipsniu ir Kodekso priedo pakeitimo įstatymas",
  "short_name": "XII-1295",
  "status": "in_force",
  "issued_date": "2014-11-06",
  "in_force_date": "2014-12-01",
  "url": "https://e-tar.lt/portal/lt/legalAct/9b853b506b1611e4ac4be294a47d7c1f/JUEjnGpXJE",
  "provisions": [
    {
      "provision_ref": "art1",
      "section": "1",
      "title": "1 straipsnis. Kodekso papildymas 681 straipsniu",
      "content": "Papildyti Kodeksą 681 straipsniu:\n\n„681 straipsnis. Keitimasis informacija ir tiesioginės konsultacijos siekiant išvengti paralelių baudžiamųjų procesų Europos Sąjungos valstybėse narėse\n\n1. Kai pagrįstai manoma, kad tam pačiam asmeniui dėl tos pačios nusikalstamos veikos vyksta baudžiamasis procesas kitoje Europos Sąjungos valstybėje narėje, prokuroras ikiteisminio tyrimo metu savo iniciatyva, o kai byla perduota į teismą, – bylą nagrinėjančio teismo pavedimu susisiekia su kitos Europos Sąjungos valstybės narės kompetentinga institucija, kad būtų patvirtinta, kad toks paralelus procesas vyksta. Į kitos Europos Sąjungos valstybės narės kompetentingą instituciją gali būti kreipiamasi per Lietuvos Respublikos generalinę prokuratūrą ar Lietuvos Respublikos generalinės prokuratūros prokurorą – Lietuvos nacionalinį narį Eurojuste (Lietuvos nacionalinio nario Eurojuste pavaduotoją).\n\n2. Kitų Europos Sąjungos valstybių narių kompetentingų institucijų prašymai pateikti informaciją, ar Lietuvos Respublikoje vyksta baudžiamasis procesas tam pačiam asmeniui dėl tos pačios nusikalstamos veikos, gaunami per Lietuvos Respublikos generalinę prokuratūrą ar Lietuvos Respublikos generalinės prokuratūros prokurorą – Lietuvos nacionalinį narį Eurojuste (Lietuvos nacionalinio nario Eurojuste pavaduotoją).\n\n3. Nustačius, kad Lietuvos Respublikoje ir kitoje Europos Sąjungos valstybėje narėje vyksta baudžiamieji procesai tam pačiam asmeniui dėl tos pačios nusikalstamos veikos, prokuroras pradeda tiesiogines konsultacijas su kitos Europos Sąjungos valstybės narės kompetentinga institucija, kad būtų rastas veiksmingas sprendimas, siekiant išvengti paralelių procesų neigiamų padarinių ir, jei yra galimybė, sukoncentruoti baudžiamąjį procesą vienoje valstybėje. Jeigu byla perduota į teismą, prokuroras informuoja bylą nagrinėjantį teismą apie šių konsultacijų eigą ir siūlomus sprendimus, prireikus pateikdamas reikalingus prašymus šio Kodekso nustatyta tvarka. Kai yra pagrindas, prokuroras ar bylą nagrinėjantis teismas gali kreiptis į Lietuvos Respublikos generalinę prokuratūrą su siūlymu pateikti kitai Europos Sąjungos valstybei narei prašymą perimti baudžiamąjį persekiojimą arba gali pasiūlyti kitos Europos Sąjungos valstybės narės kompetentingai institucijai pateikti prašymą Lietuvos Respublikos generalinei prokuratūrai perimti baudžiamąjį persekiojimą.\n\n4. Tiesioginių konsultacijų metu nepavykus rasti veiksmingo sprendimo, prokuroras gali kreiptis į Lietuvos Respublikos generalinės prokuratūros prokurorą – Lietuvos nacionalinį narį Eurojuste (Lietuvos nacionalinio nario Eurojuste pavaduotoją) dėl pagalbos sprendžiant jurisdikcijos įgyvendinimo kolizijas.\n\n5. Keitimosi informacija ir tiesioginių konsultacijų su kitų Europos Sąjungos valstybių narių kompetentingomis institucijomis tvarką nustato Lietuvos Respublikos generalinis prokuroras.“"
    },
    {
      "provision_ref": "art2",
      "section": "2",
      "title": "2 straipsnis. Kodekso priedo pakeitimas",
      "content": "1. Papildyti Kodekso priedą nauju 9 punktu:\n\n„9. 2009 m. lapkričio 30 d. Tarybos pamatinis sprendimas 2009/948/TVR dėl jurisdikcijos įgyvendinimo kolizijų baudžiamuosiuose procesuose prevencijos ir sprendimo (OL 2009 L 328, p. 42).“\n\n2. Buvusius Kodekso priedo 9, 10, 11, 12 punktus laikyti atitinkamai 10, 11, 12, 13 punktais."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas, išskyrus 4 straipsnį, įsigalioja 2014 m. gruodžio 1 d."
    },
    {
      "provision_ref": "art4",
      "section": "4",
      "title": "4 straipsnis. Pasiūlymas Lietuvos Respublikos generaliniam prokurorui",
      "content": "Lietuvos Respublikos generalinis prokuroras iki šio įstatymo įsigaliojimo patvirtina šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
