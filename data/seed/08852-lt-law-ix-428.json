{
  "id": "lt-law-ix-428",
  "type": "statute",
  "title": "Lietuvos Respublikos nelaimingų atsitikimų darbe ir profesinių ligų socialinio draudimo įstatymo 4, 8, 29, 30, 31 straipsnių pakeitimo ir papildymo įstatymas",
  "short_name": "IX-428",
  "status": "in_force",
  "issued_date": "2001-07-05",
  "in_force_date": "2001-07-25",
  "url": "https://e-tar.lt/portal/lt/legalAct/TAR.70288B71780F",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas ir papildymas",
      "content": "Pakeisti ir papildyti 4 straipsnį ir jį išdėstyti taip:\n\n„4 straipsnis. Asmenys draudžiami nelaimingų atsitikimų darbe socialiniu draudimu\n\n1. Nelaimingų atsitikimų darbe socialiniu draudimu privalomai draudžiami:\n\n1) asmenys, dirbantys pagal darbo sutartis, einantys narystės pagrindu renkamąsias pareigas renkamose organizacijose, dirbantys narystės pagrindu ūkinėse bendrijose, žemės ūkio bendrovėse arba kooperatinėse organizacijose, kandidatai į notarus (asesoriai);\n\n2) valstybės politikai, Konstitucinio Teismo teisėjai, Lietuvos Aukščiausiojo Teismo teisėjai, kitų teismų teisėjai, kandidatai į teisėjus, prokuratūros pareigūnai, Lietuvos banko valdybos pirmininkas, jo pavaduotojai, valdybos nariai, Seimo ar Respublikos Prezidento paskirti valstybės institucijų ar įstaigų vadovai, kiti Seimo ar Respublikos Prezidento paskirti valstybės institucijų ar įstaigų pareigūnai, Seimo ar Respublikos Prezidento paskirti valstybinių (nuolatinių) komisijų ir tarybų, kitų valstybinių (nuolatinių) komisijų ir tarybų pirmininkai, jų pavaduotojai ir nariai, taip pat pagal specialius įstatymus įsteigtų komisijų ar tarybų pareigūnai, viešojo administravimo valstybės tarnautojai, išskyrus Vidaus reikalų ministerijos, policijos, Valstybės sienos apsaugos tarnybos ir kitų vidaus reikalų įstaigų pareigūnus, vidaus tarnybos dalinių karininkus, liktinės tarnybos puskarininkius ir karius, Specialiųjų tyrimų tarnybos, Kalėjimų departamento prie Lietuvos Respublikos teisingumo ministerijos bei jam pavaldžių įstaigų ir valstybės įmonių pareigūnus, krašto apsaugos sistemos profesinės karo tarnybos karius ir Valstybės saugumo departamento sistemos pareigūnus;\n\n3) profesinių mokyklų moksleiviai, aukštesniųjų ir aukštųjų mokyklų studentai jų profesinio mokymo (praktikos) įstaigoje ar įmonėje metu bei asmenys, darbo biržų siųsti persikvalifikuoti įmonėse arba dirbti viešuosius darbus;\n\n4) asmenys, esantys socialinės bei psichologinės reabilitacijos įstaigose, – už jų darbo laiką;\n\n5) nuteistieji laisvės atėmimu – už jų darbo laiką.\n\n2. Šio straipsnio 1 dalyje nurodyti asmenys draudžiami, jei jiems už darbą mokamas darbo užmokestis.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio 1 dalies 2 punkto pakeitimas",
      "content": "8 straipsnio 1 dalies 2 punkte vietoj žodžių „Žmonių saugos darbe“ įrašyti žodžius „Darbuotojų saugos ir sveikatos“ ir šį punktą išdėstyti taip:\n\n„2) įstatymų nustatyta tvarka pranešti apie nelaimingą atsitikimą darbe, susirgimą profesine liga Darbuotojų saugos ir sveikatos įstatymo nustatytoms institucijoms bei valstybinio socialinio draudimo įstaigai;“."
    },
    {
      "provision_ref": "art3",
      "section": "3",
      "title": "3 straipsnis. 29 straipsnio 1 dalies pakeitimas",
      "content": "29 straipsnio 1 dalyje vietoj žodžių „susirgimo profesine liga“ įrašyti žodžius „profesinės ligos nustatymo“ ir šią dalį išdėstyti taip:\n\n„1. Draudimo išmokos apdraustajam mokamos nuo draudiminio įvykio (nelaimingo atsitikimo darbe ar profesinės ligos nustatymo) dienos.“"
    },
    {
      "provision_ref": "art4",
      "section": "4",
      "title": "4 straipsnis. 30 straipsnio 1 dalies pakeitimas ir papildymas",
      "content": "30 straipsnio 1 dalyje po žodžio „darbe“ įrašyti žodžius „ar ūmios profesinės ligos“, vietoj žodžių „pripažinto draudiminiu įvykiu“ įrašyti žodžius „pripažintų draudiminiais įvykiais“ ir šią dalį išdėstyti taip:\n\n„1. Jeigu apdraustasis dėl nelaimingo atsitikimo darbe ar ūmios profesinės ligos, pripažintų draudiminiais įvykiais, miršta, teisę į draudimo išmoką turi nedarbingi asmenys, kurie buvo mirusiojo išlaikomi arba jo mirties dieną turėjo teisę gauti iš jo išlaikymą, taip pat mirusiojo vaikas (vaikai), gimęs (gimę) po jo mirties. Draudimo išmoka mokama:\n\n1) nepilnamečiams – iki jiems sukaks 18 metų, o jeigu jie mokosi nustatyta tvarka įregistruotų aukštųjų, aukštesniųjų, profesinių, vidurinių mokyklų dieniniuose skyriuose, – iki jiems sukaks 24 metai;\n\n2) mirusiojo sutuoktiniui ar tėvui (motinai), įtėviui, nepaisant amžiaus ir darbingumo, jeigu jis nedirba ir prižiūri mirusiojo vaikus (įvaikius), vaikaičius, brolius ar seseris, iki šiems sukaks 8 metai;\n\n3) asmenims, sukakusiems Valstybinių socialinio draudimo pensijų įstatymo nustatytą senatvės pensijos amžių, – iki gyvos galvos;\n\n4) invalidams – invalidumo laikotarpiu.“"
    },
    {
      "provision_ref": "art5",
      "section": "5",
      "title": "5 straipsnis. 31 straipsnio 1 dalies pakeitimas ir papildymas",
      "content": "31 straipsnio 1 dalyje vietoj žodžio „žuvus“ įrašyti žodį „mirus“, po žodžio „darbe“ įrašyti žodžius „ar ūmios profesinės ligos“, vietoj žodžių „pripažinto draudiminiu įvykiu“ įrašyti žodžius „pripažintų draudiminiais įvykiais“, vietoj žodžio „žuvusiojo“ įrašyti žodį „mirusiojo“ ir šią dalį išdėstyti taip:\n\n„1. Apdraustajam mirus dėl nelaimingo atsitikimo darbe ar ūmios profesinės ligos, pripažintų draudiminiais įvykiais, mirusiojo šeimai išmokama vienkartinė laidojimo pašalpa, lygi 100 vidutinių mėnesinių draudžiamųjų pajamų, galiojusių tą mėnesį, kurį įvyko mirtinas nelaimingas atsitikimas darbe. Ši pašalpa lygiomis dalimis išmokama kiekvienam mirusiojo šeimos nariui.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
