{
  "id": "lt-law-xiii-363",
  "type": "statute",
  "title": "Lietuvos Respublikos profesionaliojo scenos meno įstatymo IX-2257 11 ir 13 straipsnių pakeitimo įstatymas",
  "short_name": "XIII-363",
  "status": "in_force",
  "issued_date": "2017-05-11",
  "in_force_date": "2017-07-01",
  "url": "https://e-tar.lt/portal/lt/legalAct/1706dcf03ee811e7b66ae890e1368363/PWeriUhYJg",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio pakeitimas",
      "content": "1. Papildyti 11 straipsnį nauja 2 dalimi:\n\n„2. Nacionalinio, valstybinio ar savivaldybės teatro ar koncertinės įstaigos vadovai, taip pat pretenduojantys šias pareigas eiti asmenys turi atitikti nepriekaištingos reputacijos kriterijus. Asmuo nelaikomas nepriekaištingos reputacijos, jeigu atitinka bent vieną iš šių sąlygų:\n\n1) yra pripažintas kaltu dėl tyčinio nusikaltimo padarymo ir turi neišnykusį ar nepanaikintą teistumą;\n\n2) yra pripažintas kaltu dėl baudžiamojo nusižengimo valstybės tarnybai ir viešiesiems interesams ar korupcinio pobūdžio baudžiamojo nusižengimo padarymo ir nuo apkaltinamojo nuosprendžio įsiteisėjimo dienos nepraėjo 3 metai;\n\n3) yra pripažintas kaltu dėl nusikaltimų, kuriais padaryta turtinė žala valstybei, ir turi neišnykusį ar nepanaikintą teistumą;\n\n4) yra uždraustos organizacijos narys;\n\n5) yra atleistas iš skiriamų arba renkamų pareigų dėl priesaikos ar pasižadėjimo sulaužymo, darbo pareigų pažeidimų ir nuo atleidimo iš pareigų dienos nepraėjo 3 metai;\n\n6) piktnaudžiauja alkoholiu, psichotropinėmis, narkotinėmis ar kitomis psichiką veikiančiomis medžiagomis;\n\n7) yra pripažintas šiurkščiai pažeidęs Lietuvos Respublikos viešųjų ir privačių interesų derinimo valstybinėje tarnyboje įstatymo reikalavimus ir nuo pažeidimo paaiškėjimo dienos nepraėjo 3 metai;\n\n8) yra pripažintas šiurkščiai pažeidęs kultūros ministro patvirtintas Kultūros įstaigų darbuotojų profesinės veiklos ir etikos taisykles ir nuo pažeidimo paaiškėjimo dienos nepraėjo 3 metai.“\n\n2. Buvusias 11 straipsnio 2–10 dalis laikyti atitinkamai 3–11 dalimis.\n\n3. Pakeisti 11 straipsnio 5 dalį ir ją išdėstyti taip:\n\n„5. To paties nacionalinio, valstybinio ar savivaldybės teatro ar tos pačios koncertinės įstaigos vadovu tas pats asmuo gali būti skiriamas ne daugiau kaip dviem kadencijoms iš eilės.“\n\n4. Pakeisti 11 straipsnio 6 dalį ir ją išdėstyti taip:\n\n„6. Savininko teises ir pareigas įgyvendinanti institucija kiekvienais metais iki sausio 31 dienos įvertina nacionalinių, valstybinių ir savivaldybių teatrų ir koncertinių įstaigų vadovų (išskyrus nacionalinių, valstybinių ir savivaldybių teatrų ir koncertinių įstaigų vadovus, kurie buvo priimti į pareigas praėjusiais metais, iki metų pabaigos likus mažiau negu šešiems mėnesiams) praėjusių metų veiklą pagal nustatytas metines užduotis, siektinus rezultatus ir vertinimo rodiklius. Nacionalinio, valstybinio ir savivaldybės teatro ir koncertinės įstaigos vadovų veikla vertinama labai gerai, gerai ir nepatenkinamai savininko teises ir pareigas įgyvendinančios institucijos nustatyta tvarka. Jeigu nacionalinio, valstybinio ar savivaldybės teatro ar koncertinės įstaigos vadovo veikla įvertinama nepatenkinamai du kartus iš eilės, savininko teises ir pareigas įgyvendinanti institucija priima sprendimą nacionalinio, valstybinio ar savivaldybės teatro ar koncertinės įstaigos vadovą atleisti iš pareigų ir nutraukia su juo sudarytą darbo sutartį. Paaiškėjus, kad nacionalinio, valstybinio ar savivaldybės teatro ar koncertinės įstaigos vadovas neatitinka nepriekaištingos reputacijos kriterijų, nurodytų šio straipsnio 2 dalyje, savininko teises ir pareigas įgyvendinanti institucija priima sprendimą tokį vadovą atleisti iš pareigų ir nutraukia su juo sudarytą darbo sutartį.“"
    },
    {
      "provision_ref": "art2",
      "section": "2",
      "title": "2 straipsnis. 13 straipsnio pakeitimas",
      "content": "Pakeisti 13 straipsnį ir jį išdėstyti taip:\n\n„13 straipsnis. Nacionalinių, valstybinių ir savivaldybių teatrų ir koncertinių įstaigų vadovų teisė dirbti kitą darbą\n\n1. Nacionalinio, valstybinio ir savivaldybės teatro ir koncertinės įstaigos vadovui leidžiama dirbti kitą darbą ir už šį darbą gauti darbo užmokestį ar atlyginimą, jeigu tai:\n\n1) nesukelia viešųjų ir privačių interesų konflikto;\n\n2) nediskredituoja teatro ir koncertinės įstaigos autoriteto.\n\n2. Sprendimą dėl leidimo įstaigos vadovui dirbti kitą darbą ir už šį darbą gauti darbo užmokestį ar atlyginimą, priima savininko teises ir pareigas įgyvendinančios institucijos vadovas jo nustatyta tvarka.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. liepos 1 d.\n\n2. Lietuvos Respublikos Vyriausybė iki 2017 m. birželio 20 d. priima šio įstatymo įgyvendinamuosius teisės aktus. Lietuvos Respublikos kultūros ministras iki 2017 m. birželio 20 d. patvirtina Kultūros įstaigų darbuotojų profesinės veiklos ir etikos taisykles.\n\n3. Iki šio įstatymo įsigaliojimo į nacionalinių, valstybinių ar savivaldybių teatrų ar koncertinių įstaigų vadovų pareigas tam tikram terminui priimti asmenys toliau eina atitinkamos įstaigos vadovo pareigas iki šio termino pabaigos. Jeigu konkursas įstaigos vadovo pareigoms buvo surengtas iki šio įstatymo įsigaliojimo, tačiau konkurso nugalėtojas dar nebuvo nustatytas ir (ar) nepradėjo eiti pareigų, toks konkursas laikomas negaliojančiu ir turi būti rengiamas iš naujo.\nTAR pastaba. Pripažinti, kad Lietuvos Respublikos profesionaliojo scenos meno įstatymo Nr. IX-2257 11 ir 13 straipsnių pakeitimo įstatymo (TAR, 2017-05-22, Nr. 8567, identifikacinis kodas 2017-08567) 3 straipsnio 3 dalis tiek, kiek joje nustatyta, kad iki šio įstatymo įsigaliojimo surengtas konkursas nacionalinio, valstybinio ar savivaldybės teatro ar koncertinės įstaigos vadovo pareigoms laikomas negaliojančiu, jeigu konkurso nugalėtojas buvo nustatytas, tačiau nepradėjo eiti pareigų, prieštarauja Lietuvos Respublikos Konstitucijos 48 straipsnio 1 dalies nuostatai „kiekvienas žmogus gali laisvai pasirinkti darbą“, konstituciniam teisinės valstybės principui.\nStraipsnio dalies pakeitimai:\nNr. KT18-N9/2019, 2019-06-25, paskelbta TAR 2019-06-25, i. k. 2019-10150\n\n4. Nacionalinių, valstybinių ar savivaldybių teatrų ar koncertinių įstaigų vadovai, iki šio įstatymo įsigaliojimo į pareigas priimti neterminuotai, toliau eina atitinkamos įstaigos vadovo pareigas vienus metus nuo šio įstatymo įsigaliojimo dienos.\n\n5. Kai pasibaigia šio straipsnio 3 ir 4 dalyse nustatyti terminai, nacionalinių, valstybinių ar savivaldybių teatrų ar koncertinių įstaigų vadovai atleidžiami iš darbo ir skelbiamas naujas konkursas įstaigos vadovui atrinkti. Asmenų, konkurso būdu atrinktų vadovauti nacionaliniam, valstybiniam ar savivaldybės teatrui ar koncertinei įstaigai, kadencijų skaičius pradedamas skaičiuoti nuo šio įstatymo įsigaliojimo dienos. Pirma kadencija pradedama skaičiuoti asmenims laimėjus konkursus, vyksiančius po šio įstatymo įsigaliojimo dienos. Jeigu konkursas įstaigos vadovo pareigoms buvo surengtas, tačiau naujas vadovas nebuvo atrinktas, steigėjo sprendimu tos įstaigos vadovas toliau eina pareigas tol, kol bus surengtas naujas konkursas. Laikinai einantis vadovo pareigas asmuo turi teisę dalyvauti naujame konkurse tos įstaigos vadovo pareigoms.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
