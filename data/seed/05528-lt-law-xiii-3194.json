{
  "id": "lt-law-xiii-3194",
  "type": "statute",
  "title": "Lietuvos Respublikos aplinkos apsaugos įstatymo Nr. I-2223 111, 113, 114, 124, 125 straipsnių pakeitimo ir Įstatymo papildymo 66-1, 70-2, 77-2, 123-1 straipsniais įstatymas",
  "short_name": "XIII-3194",
  "status": "in_force",
  "issued_date": "2020-06-26",
  "in_force_date": "2020-07-10",
  "url": "https://e-tar.lt/portal/lt/legalAct/daa9ff30c1ca11ea9815f635b9c0dcef/CIUaVqBpuE",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 661 straipsniu",
      "content": "Papildyti Įstatymą 661 straipsniu:\n\n„661 straipsnis. Juridinių asmenų atsakomybė už neteisėtą Lietuvos Respublikos jūros rajono teršimą iš šiame jūros rajone esančių jūros įrenginių ir (arba) iš sausumoje esančių stacionariųjų ar mobiliųjų įrenginių\n\nLietuvos Respublikos jūros rajono teršimas iš šiame jūros rajone esančių jūros įrenginių ir (arba) iš sausumoje esančių stacionariųjų ar mobiliųjų įrenginių užtraukia baudą nuo vieno tūkstančio iki šešių tūkstančių eurų.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 702 straipsniu",
      "content": "Papildyti Įstatymą 702 straipsniu:\n\n„702 straipsnis. Juridinių asmenų atsakomybė už laivų balastinių vandenų ir nuosėdų išleidimą nesilaikant 2004 m. Tarptautinėje konvencijoje dėl laivų balastinių vandenų ir nuosėdų kontrolės ir valdymo ir (arba) Lietuvos Respublikos teisės aktuose nustatytų reikalavimų\n\nLaivų balastinių vandenų ir nuosėdų išleidimas Lietuvos Respublikos jūros rajone, kurio metu į aplinką patenka neleistinas kiekis pavojingų ir ligas sukeliančių vandens organizmų, pažeidžiant 2004 m. Tarptautinėje konvencijoje dėl laivų balastinių vandenų ir nuosėdų kontrolės ir valdymo ir (arba) Lietuvos Respublikos teisės aktuose nustatytus reikalavimus, kai nesilaikant nustatytų reikalavimų išleidžiama iki 1 000 kubinių metrų balastinių vandenų ir nuosėdų, turinčių kenksmingų gyvųjų organizmų, užtraukia baudą nuo trijų tūkstančių iki šešių tūkstančių eurų.\n\nLaivų balastinių vandenų ir nuosėdų išleidimas Lietuvos Respublikos jūros rajone, kurio metu į aplinką patenka neleistinas kiekis pavojingų ir ligas sukeliančių vandens organizmų, pažeidžiant 2004 m. Tarptautinėje konvencijoje dėl laivų balastinių vandenų ir nuosėdų kontrolės ir valdymo ir (arba) Lietuvos Respublikos teisės aktuose nustatytus reikalavimus, kai nesilaikant nustatytų reikalavimų išleidžiama iki 1 000 kubinių metrų balastinių vandenų ir nuosėdų, turinčių kenksmingų gyvųjų organizmų, kai pažeidimas yra padarytas pakartotinai, užtraukia baudą nuo šešių tūkstančių iki aštuonių tūkstančių eurų.\n\nLaivų balastinių vandenų ir nuosėdų išleidimas Lietuvos Respublikos jūros rajone, kurio metu į aplinką patenka neleistinas kiekis pavojingų ir ligas sukeliančių vandens organizmų, pažeidžiant 2004 m. Tarptautinėje konvencijoje dėl laivų balastinių vandenų ir nuosėdų kontrolės ir valdymo ir (arba) Lietuvos Respublikos teisės aktuose nustatytus reikalavimus, kai nesilaikant nustatytų reikalavimų išleidžiama daugiau kaip 1 000 kubinių metrų balastinių vandenų ir nuosėdų, turinčių kenksmingų gyvųjų organizmų, užtraukia baudą nuo aštuonių tūkstančių iki dešimt tūkstančių eurų.\n\nLaivų balastinių vandenų ir nuosėdų išleidimas Lietuvos Respublikos jūros rajone, kurio metu į aplinką patenka neleistinas kiekis pavojingų ir ligas sukeliančių vandens organizmų, pažeidžiant 2004 m. Tarptautinėje konvencijoje dėl laivų balastinių vandenų ir nuosėdų kontrolės ir valdymo ir (arba) Lietuvos Respublikos teisės aktuose nustatytus reikalavimus, kai nesilaikant nustatytų reikalavimų išleidžiama daugiau kaip 1 000 kubinių metrų balastinių vandenų ir nuosėdų, turinčių kenksmingų gyvųjų organizmų, kai pažeidimas yra padarytas pakartotinai, užtraukia baudą nuo dešimt tūkstančių iki keturiolikos tūkstančių eurų.“"
    },
    {
      "provision_ref": "art3",
      "section": "3",
      "title": "3 straipsnis. 111 straipsnio pakeitimas",
      "content": "Pakeisti 111 straipsnį ir jį išdėstyti taip:\n\n„111 straipsnis. Juridinių asmenų atsakomybė už žemės gelmių išteklių, ertmių ir (arba) grunto naudojimo reikalavimų pažeidimus\n\nŽemės gelmių išteklių, ertmių ir (arba) grunto naudojimą reglamentuojančių teisės aktų reikalavimų pažeidimas užtraukia baudą nuo vieno šimto šešiasdešimt iki trijų šimtų penkiasdešimt eurų.\n\nNeteisėtas nemetalinių naudingųjų iškasenų ir (arba) grunto naudojimas, kai neteisėtai naudota iki 20 kubinių metrų nemetalinių naudingųjų iškasenų ir (arba) grunto, užtraukia baudą nuo aštuonių šimtų penkiasdešimt iki vieno tūkstančio septynių šimtų eurų.\n\nNeteisėtas nemetalinių naudingųjų iškasenų ir (arba) grunto naudojimas, kai neteisėtai naudota 20 kubinių metrų ir daugiau, bet mažiau kaip 100 kubinių metrų nemetalinių naudingųjų iškasenų ir (arba) grunto, užtraukia baudą nuo trijų tūkstančių iki šešių tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, kai neteisėtai naudota 100 kubinių metrų ir daugiau, bet mažiau kaip 1 000 kubinių metrų nemetalinių naudingųjų iškasenų ir (arba) grunto, užtraukia baudą nuo aštuonių tūkstančių iki septyniolikos tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, kai neteisėtai naudota 1 000 kubinių metrų ir daugiau nemetalinių naudingųjų iškasenų ir (arba) grunto, užtraukia baudą nuo septyniolikos tūkstančių iki keturiasdešimt tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, padarytas pakartotinai, kai neteisėtai naudota iki 20 kubinių metrų nemetalinių naudingųjų iškasenų ir (arba) grunto, užtraukia baudą nuo vieno tūkstančio septynių šimtų iki keturių tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, padarytas pakartotinai, kai neteisėtai naudota 20 kubinių metrų ir daugiau, bet mažiau kaip 100 kubinių metrų nemetalinių naudingųjų iškasenų ir (arba) grunto, užtraukia baudą nuo šešių tūkstančių iki dešimt tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, padarytas pakartotinai, kai neteisėtai naudota 100 kubinių metrų ir daugiau, bet mažiau kaip 1 000 kubinių metrų nemetalinių naudingųjų iškasenų ir (arba) grunto, užtraukia baudą nuo septyniolikos tūkstančių iki trisdešimt penkių tūkstančių eurų.\n\nNeteisėtas nemetalinių naudingųjų iškasenų ir (arba) grunto naudojimas, padarytas pakartotinai, kai neteisėtai naudota 1 000 kubinių metrų ir daugiau nemetalinių naudingųjų iškasenų ir (arba) grunto, užtraukia baudą nuo trisdešimt penkių tūkstančių iki aštuoniasdešimt tūkstančių eurų.\n\nNeteisėtas angliavandenilių naudojimas užtraukia baudą nuo penkiasdešimt penkių tūkstančių iki vieno šimto penkiasdešimt tūkstančių eurų.\n\nNeteisėtas žemės gelmių ertmių, metalų rūdų iškasenų ir vertingųjų mineralų naudojimas užtraukia baudą nuo keturiolikos tūkstančių iki trisdešimt tūkstančių eurų.\n\nNeteisėtas požeminio vandens naudojimas užtraukia baudą nuo vieno tūkstančio iki dviejų tūkstančių penkių šimtų eurų.\n\nNeteisėtas požeminio vandens naudojimas, padarytas pakartotinai, užtraukia baudą nuo dviejų tūkstančių šešių šimtų iki trijų tūkstančių aštuonių šimtų eurų.\n\nPožeminio vandens naudojimas pažeidžiant leidime naudoti požeminio vandens išteklius nustatytas sąlygas užtraukia baudą nuo trijų šimtų keturiasdešimt iki aštuonių šimtų penkiasdešimt eurų.\n\nPožeminio vandens naudojimas pažeidžiant leidime naudoti požeminio vandens išteklius nustatytas sąlygas, padarytas pakartotinai, užtraukia baudą nuo penkių šimtų iki vieno tūkstančio penkių šimtų eurų.\n\nNemetalinių naudingųjų iškasenų ir (arba) grunto naudojimas pažeidžiant leidime naudoti žemės gelmių išteklius nustatytas sąlygas ir (ar) nesilaikant žemės gelmių naudojimo plano ar žemės gelmių naudojimo projekto, ar grunto išteklių naudojimo projekto sprendinių užtraukia baudą nuo trijų šimtų devyniasdešimt iki devynių šimtų keturiasdešimt eurų.\n\nŽemės gelmių ertmių, metalų rūdų ir vertingųjų mineralų naudojimas pažeidžiant leidime naudoti žemės gelmių išteklius ar ertmes nustatytas sąlygas ir (ar) nesilaikant žemės gelmių naudojimo plano sprendinių užtraukia baudą nuo aštuonių šimtų iki dviejų tūkstančių penkių šimtų eurų.\n\nAngliavandenilių naudojimas pažeidžiant leidime naudoti angliavandenilių išteklius nustatytas sąlygas arba nesilaikant angliavandenilių išteklių naudojimo projekto sprendinių užtraukia baudą nuo dviejų tūkstančių trijų šimtų iki keturių tūkstančių aštuonių šimtų eurų.\n\nAngliavandenilių tyrimo ir (arba) naudojimo gręžinių, įrenginių ir prijungtosios infrastruktūros įrengimas, gręžinių konservavimas ir likvidavimas ir (arba) angliavandenilių naudojimas pažeidžiant avarijų jūroje prevencijos ir likvidavimo tvarką užtraukia baudą nuo keturių tūkstančių iki šešių tūkstančių eurų.“"
    },
    {
      "provision_ref": "art4",
      "section": "4",
      "title": "4 straipsnis. 113 straipsnio pakeitimas",
      "content": "Pakeisti 113 straipsnį ir jį išdėstyti taip:\n\n„113 straipsnis. Juridinių asmenų atsakomybė už žemės gelmių geologinio tyrimo reikalavimų pažeidimą\n\nŽemės gelmių geologinio tyrimo vykdymas neturint tam teisės užtraukia baudą nuo šešių šimtų iki vieno tūkstančio dviejų šimtų eurų.\n\nŠio straipsnio 1 dalyje numatytas pažeidimas, padarytas pakartotinai, užtraukia baudą nuo vieno tūkstančio penkių šimtų iki dviejų tūkstančių penkių šimtų eurų.\n\nŽemės gelmių geologinio tyrimo darbų vykdymo reikalavimų pažeidimas užtraukia baudą nuo trijų šimtų penkiasdešimt iki septynių šimtų eurų.\n\nŠio straipsnio 3 dalyje numatytas pažeidimas, padarytas pakartotinai, užtraukia baudą nuo septynių šimtų penkiasdešimt iki vieno tūkstančio trijų šimtų eurų.\n\nŽemės gelmių geologinių tyrimų registravimo reikalavimų pažeidimas ir (ar) žemės gelmių geologinio tyrimo rezultatų nepateikimas nustatyta tvarka užtraukia baudą nuo dviejų šimtų iki keturių šimtų eurų.\n\nŠio straipsnio 5 dalyje numatytas pažeidimas, padarytas pakartotinai, užtraukia baudą nuo keturių šimtų penkiasdešimt iki devynių šimtų eurų.“"
    },
    {
      "provision_ref": "art5",
      "section": "5",
      "title": "5 straipsnis. 114 straipsnio pakeitimas",
      "content": "Pakeisti 114 straipsnį ir jį išdėstyti taip:\n\n„114 straipsnis. Juridinių asmenų atsakomybė už gręžinių projektavimo, įrengimo, konservavimo ir likvidavimo reikalavimų pažeidimą\n\nPožeminio vandens gręžinių projektavimo, įrengimo, konservavimo, likvidavimo reikalavimų pažeidimas užtraukia baudą nuo dviejų šimtų iki trijų šimtų penkiasdešimt eurų.\n\nGeoterminių gręžinių projektavimo, įrengimo, konservavimo, likvidavimo reikalavimų pažeidimas užtraukia baudą nuo dviejų šimtų penkiasdešimt iki keturių šimtų penkiasdešimt eurų.\n\nAngliavandenilių gręžinių projektavimo, įrengimo, konservavimo, likvidavimo reikalavimų pažeidimas užtraukia baudą nuo vieno tūkstančio iki vieno tūkstančio devynių šimtų eurų.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 1231 straipsniu",
      "content": "Papildyti Įstatymą 1231 straipsniu:\n\n„1231 straipsnis. Juridinių asmenų atsakomybė už ūkinės ir (ar) kitokios veiklos vykdymą žemės gelmių išteklių telkiniuose, požeminio vandens vandenviečių apsaugos zonose, pažeidžiant šiuose žemės gelmių išteklių telkinių, požeminio vandens vandenviečių apsaugos zonose taikomas specialiąsias žemės naudojimo sąlygas, ar požeminio vandens gavybos gręžinio naudojimą, nenustačius požeminio vandens vandenvietės apsaugos zonos\n\nŪkinės ir (ar) kitokios veiklos vykdymas žemės gelmių išteklių telkiniuose pažeidžiant taikomas specialiąsias žemės naudojimo sąlygas užtraukia baudą nuo šešių šimtų iki vieno tūkstančio eurų.\n\nŠio straipsnio 1 dalyje numatytas pažeidimas, padarytas pakartotinai, užtraukia baudą nuo aštuonių šimtų iki dviejų tūkstančių eurų.\n\nPrašymo įregistruoti nustatytas Lietuvos Respublikos specialiųjų žemės naudojimo sąlygų įstatyme nurodytas teritorijas, kuriose taikomos specialiosios žemės naudojimo sąlygos, Nekilnojamojo turto registre per įstatymuose nustatytą terminą nepateikimas, kai šį prašymą turi pateikti asmuo, suinteresuotas ūkinės ir (ar) kitokios veiklos, dėl kurios nustatytos Lietuvos Respublikos specialiųjų žemės naudojimo sąlygų įstatyme nurodytos teritorijos, vykdymu, užtraukia baudą nuo septynių šimtų iki vieno tūkstančio penkių šimtų eurų.\n\nŪkinės ir (ar) kitokios veiklos vykdymas požeminio vandens vandenvietės apsaugos zonos 3-iojoje juostoje pažeidžiant taikomas specialiąsias žemės naudojimo sąlygas ar jų nevykdymas užtraukia baudą nuo vieno šimto iki trijų šimtų eurų.\n\nŪkinės ir (ar) kitokios veiklos vykdymas požeminio vandens vandenvietės apsaugos zonos 2-ojoje juostoje pažeidžiant taikomas specialiąsias žemės naudojimo sąlygas ar jų nevykdymas užtraukia baudą nuo dviejų šimtų penkiasdešimt iki penkių šimtų eurų.\n\nŪkinės ir (ar) kitokios veiklos vykdymas požeminio vandens vandenvietės apsaugos zonos 1-ojoje juostoje pažeidžiant taikomas specialiąsias žemės naudojimo sąlygas ar jų nevykdymas užtraukia baudą nuo trijų šimtų penkiasdešimt iki aštuonių šimtų eurų.\n\nŠio straipsnio 6 dalyje numatytas pažeidimas, padarytas pakartotinai, užtraukia baudą nuo penkių šimtų iki septynių šimtų eurų.\n\nPožeminio vandens gavybos gręžinio naudojimas nenustačius požeminio vandens vandenvietės apsaugos zonos užtraukia baudą nuo šešių šimtų penkiasdešimt iki vieno tūkstančio šimto eurų.“"
    },
    {
      "provision_ref": "art7",
      "section": "7",
      "title": "7 straipsnis. 124 straipsnio pakeitimas",
      "content": "Pakeisti 124 straipsnį ir jį išdėstyti taip:\n\n„124 straipsnis. Juridinių asmenų atsakomybė už paviršinių vandens telkinių naudojimo vandeniui išgauti ar nuotekų tvarkymo nustatytų reikalavimų pažeidimą\n\nPaviršinių vandens telkinių naudojimas vandeniui išgauti neturint tam teisės, kai neturint tam teisės išgauta iki 1 000 kubinių metrų vandens, užtraukia baudą nuo keturių šimtų penkiasdešimt iki aštuonių šimtų penkiasdešimt eurų.\n\nPaviršinių vandens telkinių naudojimas vandeniui išgauti neturint tam teisės, kai neturint tam teisės išgauta 1 000 kubinių metrų ir daugiau, bet mažiau kaip 10 000 kubinių metrų vandens, užtraukia baudą nuo aštuonių šimtų penkiasdešimt iki vieno tūkstančio keturių šimtų eurų.\n\nPaviršinių vandens telkinių naudojimas vandeniui išgauti neturint tam teisės, kai neturint tam teisės išgauta 10 000 kubinių metrų ir daugiau, bet mažiau kaip 100 000 kubinių metrų vandens, užtraukia baudą nuo vieno tūkstančio keturių šimtų iki trijų tūkstančių eurų.\n\nPaviršinių vandens telkinių naudojimas vandeniui išgauti neturint tam teisės, kai neturint tam teisės išgauta 100 000 kubinių metrų ir daugiau vandens, užtraukia baudą nuo trijų tūkstančių iki aštuonių tūkstančių eurų.\n\nIšgaunamo paviršinio vandens, išleidžiamų nuotekų arba teršalų, išleidžiamų su nuotekomis, apskaitos nevykdymas ar netinkamas vykdymas užtraukia baudą nuo aštuonių šimtų penkiasdešimt iki vieno tūkstančio septynių šimtų eurų.\n\nŠio straipsnio 5 dalyje numatytas pažeidimas, padarytas pakartotinai, užtraukia baudą nuo vieno tūkstančio keturių šimtų iki trijų tūkstančių eurų.\n\nAtaskaitų apie išgaunamą paviršinį vandenį, išleidžiamas nuotekas arba teršalus, išleidžiamus su nuotekomis, nepateikimas ar akivaizdžiai neteisingų duomenų pateikimas užtraukia baudą nuo vieno šimto penkiasdešimt iki trijų šimtų eurų.\n\nŠio straipsnio 7 dalyje numatytas pažeidimas, padarytas pakartotinai, užtraukia baudą nuo trijų šimtų iki šešių šimtų eurų.“"
    },
    {
      "provision_ref": "art8",
      "section": "8",
      "title": "8 straipsnis. 125 straipsnio pakeitimas",
      "content": "Pakeisti 125 straipsnį ir jį išdėstyti taip:\n\n„125 straipsnis. Juridinių asmenų atsakomybė už tvenkinio ar patvenkto ežero naudojimo ir priežiūros taisyklių pažeidimą\n\nTvenkinio ar patvenkto ežero naudojimą ir priežiūrą reglamentuojančių teisės aktų pažeidimas užtraukia baudą nuo keturių šimtų penkiasdešimt iki devynių šimtų eurų.\n\nŠio straipsnio 1 dalyje numatytas pažeidimas, padarytas pakartotinai, užtraukia baudą nuo devynių šimtų iki vieno tūkstančio trijų šimtų eurų.\n\nTeisės aktų nustatyta tvarka išduotame tvenkinio ar patvenkto ežero naudojimą leidžiančiame dokumente nustatytų reikalavimų dėl vandens debito, aukščiausio ir (ar) žemiausio leistino vandens lygio pažeidimas užtraukia baudą nuo devynių šimtų iki vieno tūkstančio aštuonių šimtų eurų.\n\nŠio straipsnio 3 dalyje numatytas pažeidimas, padarytas pakartotinai, užtraukia baudą nuo vieno tūkstančio trijų šimtų iki dviejų tūkstančių šimto eurų.\n\nTvenkinio ar patvenkto ežero naudojimas neturint teisės aktų nustatyta tvarka išduoto tvenkinio ar patvenkto ežero naudojimą leidžiančio dokumento užtraukia baudą nuo dviejų tūkstančių šimto iki keturių tūkstančių penkių šimtų eurų.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "Šio įstatymo 3 straipsnis įsigalioja 2022 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
