{
  "id": "lt-law-xv-334",
  "type": "statute",
  "title": "Lietuvos Respublikos planuojamos ūkinės veiklos poveikio aplinkai vertinimo įstatymo Nr. I-1495 2, 3, 8, 11, 12 straipsnių, 1, 2 ir 3 priedų pakeitimo įstatymas",
  "short_name": "XV-334",
  "status": "in_force",
  "issued_date": "2025-06-25",
  "in_force_date": "2025-07-14",
  "url": "https://e-tar.lt/portal/lt/legalAct/c75cdc9255c711f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pripažinti netekusia galios 2 straipsnio 16 dalį."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 7 dalį ir ją išdėstyti taip:\n\n„7. Kai atsakingoji institucija yra priėmusi atrankos dėl poveikio aplinkai vertinimo išvadą (toliau – atrankos išvada) ir (ar) sprendimą dėl planuojamos ūkinės veiklos poveikio aplinkai, tačiau iki ūkinės veiklos vykdymo pradžios ar pradėjus ją vykdyti planuojama ūkinė veikla keičiama, plečiama ir šis keitimas ar plėtimas atitinka šio įstatymo 1 priedo 11 punkte ar 2 priedo 14 ir 15 punktuose nurodytus atvejus, tokiu atveju atranka dėl poveikio aplinkai vertinimo ar poveikio aplinkai vertinimas atliekamas dėl planuojamos ūkinės veiklos keitimo ar plėtimo.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "Papildyti 8 straipsnio 1 dalį 3 punktu:\n\n„3) planuojamos ūkinės veiklos poveikio aplinkai vertinimas atliekamas dėl atsinaujinančius išteklius naudojančių objektų statybos.“"
    },
    {
      "provision_ref": "art4",
      "section": "4",
      "title": "4 straipsnis. 11 straipsnio pakeitimas",
      "content": "1. Pakeisti 11 straipsnio 1 dalį ir ją išdėstyti taip:\n\n„1. Poveikio aplinkai vertinimo dokumentų rengėjas ataskaitą rengia vadovaudamasis atsakingosios institucijos patvirtinta programa arba, jeigu buvo teiktas pranešimas apie PAV pradžią, atsižvelgdamas į šio įstatymo 9 straipsnio 4 dalyje nustatyta tvarka gautus pasiūlymus. Atsakingoji institucija ir poveikio aplinkai vertinimo subjektai, nagrinėdami ataskaitą, negali reikalauti išplėsti patvirtintoje programoje nustatytos ataskaitos apimties ir (ar) nagrinėti šioje programoje nenumatytų klausimų. Rengiant planuojamos ūkinės veiklos ataskaitą, kai atliekamos šio įstatymo 10 straipsnyje nustatytos tarpvalstybinio poveikio aplinkai vertinimo procedūros, privaloma atsižvelgti ir į po programos patvirtinimo gautus motyvuotus poveikį aplinkai patiriančios valstybės pateiktus pasiūlymus ir pastabas. Ataskaitos rengimo reikalavimus tvirtina aplinkos ministras.“\n\n2. Pakeisti 11 straipsnio 5 dalį ir ją išdėstyti taip:\n\n„5. Poveikio aplinkai vertinimo subjektai išnagrinėja ataskaitą, įvertina ataskaitą, suinteresuotos visuomenės pasiūlymus ir suinteresuotos visuomenės pasiūlymų įvertinimą ir pagal šio įstatymo 6 straipsnio 5 dalyje nurodytą kompetenciją pateikia poveikio aplinkai vertinimo dokumentų rengėjui motyvuotas išvadas dėl ataskaitos ir planuojamos ūkinės veiklos poveikio aplinkai arba pastabas ir pasiūlymus šio straipsnio 7 dalyje nustatyta tvarka per 20 darbo dienų nuo ataskaitos gavimo dienos, o dėl ataskaitos dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, – per 15 darbo dienų nuo ataskaitos gavimo dienos. Motyvuotose išvadose poveikio aplinkai vertinimo subjektai turi nurodyti: teisės aktų reikalavimais pagrįstus motyvus dėl pritarimo ar nepritarimo planuojamai ūkinei veiklai; kokiai (-ioms) konkrečiai (-ioms) alternatyvai (-oms) pritaria ar nepritaria, jeigu ataskaitoje buvo nagrinėtos alternatyvos; konkrečių teisės aktų reikalavimais pagrįstas sąlygas, kurios turi būti įgyvendintos iki veiklos vykdymo pradžios ir (ar) ūkinės veiklos vykdymo ir (ar) ūkinės veiklos užbaigimo metu, ir pateikti pagrįstą nuomonę dėl vertinimo metodų, rezultatų, ataskaitos kokybės ir siūlomų priemonių numatomam reikšmingam neigiamam poveikiui aplinkai išvengti, sumažinti, jam kompensuoti ar atkurti tai, kas pažeista. Išvados dėl planuojamos ūkinės veiklos poveikio aplinkai formą nustato aplinkos ministras.“\n\n3. Pakeisti 11 straipsnio 8 dalį ir ją išdėstyti taip:\n\n„8. Poveikio aplinkai vertinimo subjektas, nustatęs ataskaitos dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, trūkumus, prieš pateikdamas motyvuotus reikalavimus, kad poveikio aplinkai vertinimo dokumentų rengėjas papildytų ar pataisytų ataskaitą, ne vėliau kaip iki šio straipsnio 5 dalyje nustatyto termino pabaigos aplinkos ministro nustatyta tvarka informuoja apie nustatytus trūkumus ir savo iniciatyva arba poveikio aplinkai vertinimo dokumentų rengėjo prašymu organizuoja susitikimą nustatytiems ataskaitos trūkumams aptarti.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "1. Pakeisti 12 straipsnio 1 dalies nuostatą iki dvitaškio ir ją išdėstyti taip:\n\n„1. Atsakingoji institucija, išnagrinėjusi suinteresuotos visuomenės pasiūlymus ir šių pasiūlymų įvertinimą, išnagrinėjusi ir įvertinusi ataskaitą, remdamasi poveikio aplinkai vertinimo subjektų išvadomis dėl ataskaitos ir planuojamos ūkinės veiklos poveikio aplinkai ir atsižvelgdama į šio straipsnio 8, 9 ar 10 dalyje nustatyta tvarka organizuotų susitikimų rezultatus, per 25 darbo dienas nuo ataskaitos gavimo dienos, o dėl ataskaitos dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, per 20 darbo dienų nuo ataskaitos gavimo dienos:“.\n\n2. Pakeisti 12 straipsnio 2 dalį ir ją išdėstyti taip:\n\n„2. Atsakingoji institucija, nustačiusi ataskaitos dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, trūkumus, prieš pateikdama motyvuotus reikalavimus ataskaitą pataisyti ar papildyti, ne vėliau kaip iki šio straipsnio 1 dalyje nustatyto termino pabaigos aplinkos ministro nustatyta tvarka informuoja apie nustatytus trūkumus ir savo iniciatyva arba poveikio aplinkai vertinimo dokumentų rengėjo prašymu organizuoja susitikimą nustatytiems ataskaitos trūkumams aptarti.“\n\n3. Pakeisti 12 straipsnio 4 dalį ir ją išdėstyti taip:\n\n„4. Sprendimo dėl planuojamos ūkinės veiklos poveikio aplinkai priėmimo terminas vieną kartą gali būti pratęstas ne daugiau kaip 25 darbo dienų, o dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, – ne daugiau kaip 20 darbo dienų dėl nuo atsakingosios institucijos nepriklausomų objektyvių priežasčių. Atsakingoji institucija apie priimtą sprendimą pratęsti terminą privalo ne vėliau kaip likus 5 darbo dienoms iki termino pabaigos pranešti planuojamos ūkinės veiklos organizatoriui ir poveikio aplinkai vertinimo dokumentų rengėjui ir nurodyti priežastis, dėl kurių terminas pratęsiamas.“\n\n4. Pakeisti 12 straipsnio 5 dalį ir ją išdėstyti taip:\n\n„5. Kai atsakingoji institucija pateikia motyvuotus reikalavimus ataskaitą pataisyti ir (ar) papildyti, poveikio aplinkai vertinimo dokumentų rengėjas turi pataisyti ir (ar) papildyti ataskaitą ir pakartotinai pateikti ją atsakingajai institucijai. Atsakingoji institucija pataisytą ir (ar) papildytą ataskaitą išnagrinėja ir per 15 darbo dienų, o dėl planuojamos ūkinės veiklos, kurios tikslas yra gaminti energiją iš atsinaujinančių išteklių ar atsinaujinančių išteklių kurą, per 10 darbo dienų nuo papildytos ir (ar) pataisytos ataskaitos gavimo dienos priima sprendimą arba, nepažeisdama šio įstatymo 6 straipsnio 8 dalies nuostatų, dar kartą teikia motyvuotus reikalavimus ataskaitą pataisyti ar papildyti.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo 1 priedo pakeitimas",
      "content": "Pakeisti Įstatymo 1 priedo 3.10.2 papunktį ir jį išdėstyti taip:\n\n„3.10.2. sausumoje, kai planuojama statyti 7 ar daugiau vėjo elektrinių, kurių aukštis – ne mažesnis kaip 50 m (matuojant iki aukščiausio konstrukcijų taško, įskaitant ir sparnuotės aukštį), ir atstumas nuo planuojamų statyti vėjo elektrinių iki pastatytų, statomų ar planuojamų statyti vėjo elektrinių yra 5 km ar mažesnis (matuojant tarp stiebų centrų) arba kai šie skaičiai ir atstumo dydžiai pasiekiami, įskaitant jau pastatytas, statomas ar planuojamas statyti vėjo elektrines, kurių aukštis ne mažesnis kaip 50 m (matuojant iki aukščiausio konstrukcijų taško, įskaitant ir sparnuotės aukštį).“"
    },
    {
      "provision_ref": "art7",
      "section": "7",
      "title": "7 straipsnis. Įstatymo 1 priedo pakeitimas",
      "content": "1. Pakeisti Įstatymo 1 priedo 3.10.2 papunktį ir jį išdėstyti taip:\n\n„3.10.2. sausumoje, kai planuojama statyti 7 ar daugiau vėjo elektrinių, kurių aukštis ne mažesnis kaip 50 m, ir atstumas nuo planuojamų statyti vėjo elektrinių iki pastatytų, statomų ar planuojamų statyti vėjo elektrinių yra 5 km ar mažesnis (matuojant tarp stiebų centrų) arba kai šie skaičiai ir atstumo dydžiai pasiekiami, įskaitant jau pastatytas, statomas ar planuojamas statyti vėjo elektrines, kurių aukštis ne mažesnis kaip 50 m (matuojant iki aukščiausio konstrukcijų taško, įskaitant ir sparnuotės aukštį), išskyrus Lietuvos Respublikos planuojamos ūkinės veiklos poveikio aplinkai vertinimo įstatymo 2 priedo 3.8.3 papunktyje nurodytą veiklą.“\n\n2. Pakeisti Įstatymo 1 priedo 8.8 papunktį ir jį išdėstyti taip:\n\n„8.8. antžeminių elektros perdavimo linijų tiesimas (kai įtampa – 220 kV ar aukštesnė, o linijos ilgis – 15 km ar daugiau), išskyrus atvejus, kai antžeminių elektros energijos perdavimo linijų tiesimas (kai įtampa – 220 kV ar aukštesnė, o linijos ilgis – 15 km ar daugiau) planuojamas teritorijose, numatytose paspartintos atsinaujinančių išteklių energijos plėtros zonų plane (-uose), patvirtintame (-uose) Lietuvos Respublikos atsinaujinančių išteklių energetikos įstatymo nustatyta tvarka, ir kai veikla atitinka šiame (-uose) plane (-uose) nustatytas plėtros taisykles ir poveikio mažinimo priemones;“."
    },
    {
      "provision_ref": "art8",
      "section": "8",
      "title": "8 straipsnis. Įstatymo 2 priedo pakeitimas",
      "content": "1. Pakeisti Įstatymo 2 priedo 3.1 papunktį ir jį išdėstyti taip:\n\n„3.1. pramoninių įrenginių elektros energijai, garui gaminti ar vandeniui šildyti įrengimas (kai įrenginių vardinė (nominalioji) šiluminė galia arba, kai gaminama tik elektros energija, įrengtoji galia – didesnė kaip 5 MW), išskyrus Planuojamos ūkinės veiklos poveikio aplinkai vertinimo įstatymo 1 priedo 3.1, 3.2 ir 3.10 papunkčiuose ir šio priedo 3.7 ir 3.8 papunkčiuose nurodytas veiklas;“.\n\n2. Pakeisti Įstatymo 2 priedo 3.8 papunktį ir jį išdėstyti taip:\n\n„3.8. vėjo elektrinių statyba, kai:\n\n3.8.1. planuojama statyti 3 ar daugiau vėjo elektrinių, kurių bent vienos aukštis – 50 m ar daugiau (matuojant iki aukščiausio konstrukcijų taško, įskaitant ir sparnuotės aukštį) ir bendra įrengtoji galia – 150 kW ar didesnė, išskyrus Planuojamos ūkinės veiklos poveikio aplinkai vertinimo įstatymo 1 priedo 3.10 papunktyje nurodytą veiklą;\n\n3.8.2. vėjo elektrinę planuojama statyti arčiau kaip 1 km atstumu nuo saugomos teritorijos ar nekilnojamosios kultūros vertybės, kuriai vadovaujantis Lietuvos Respublikos nekilnojamojo kultūros paveldo apsaugos įstatymu, yra nustatytas ir Kultūros vertybių registro informacinėje sistemoje registruotas kraštovaizdžio vertingųjų savybių pobūdis, išskyrus atvejus, kai įrengiama ne daugiau kaip viena ir ne aukštesnė kaip 25 m (matuojant iki aukščiausio konstrukcijų taško) vėjo elektrinė sodyboje ar prie ūkinių pastatų;“.\n\n3. Pakeisti Įstatymo 2 priedo 11.8 papunktį ir jį išdėstyti taip:\n\n„11.8. biodujų gamyba, išskyrus biodujų elektrines;“.\n\n4. Pakeisti Įstatymo 2 priedo 14 punktą ir jį išdėstyti taip:\n\n„14. Į Planuojamos ūkinės veiklos poveikio aplinkai vertinimo įstatymo 1 priede pateiktą rūšių sąrašą įrašytos planuojamos ūkinės veiklos keitimas ar išplėtimas, nenurodytas Planuojamos ūkinės veiklos poveikio aplinkai vertinimo įstatymo 1 priedo 11 punkte, kai planuojamos ūkinės veiklos keitimas ar išplėtimas gali daryti reikšmingą neigiamą poveikį aplinkai arba kai toks pakeitimas ar išplėtimas lygus šiame priede nustatytiems žemutiniams ribiniams dydžiams arba didesnis už juos, jeigu jie nustatyti, įskaitant esamų statinių rekonstravimą, gamybos proceso ir technologinės įrangos modernizavimą ar keitimą, gamybos būdo, produkcijos kiekio (masto) ar rūšies pakeitimą, naujų technologijų įdiegimą. Šis punktas netaikomas atsinaujinančius išteklius naudojančių elektrinių (įrenginių) modernizavimui, jeigu jų įrengtoji galia padidinama mažiau kaip 15 procentų.“\n\n5. Pakeisti Įstatymo 2 priedo 15 punkto nuostatą iki dvitaškio ir ją išdėstyti taip:\n\n„15. Į šiame priede pateiktą rūšių sąrašą įrašytos planuojamos ūkinės veiklos keitimas ar išplėtimas, įskaitant esamų statinių rekonstravimą, gamybos proceso ir technologinės įrangos modernizavimą ar keitimą, gamybos būdo, produkcijos kiekio (masto) ar rūšies pakeitimą, naujų technologijų įdiegimą, kai planuojamos ūkinės veiklos keitimas ar išplėtimas gali daryti reikšmingą neigiamą poveikį aplinkai, išskyrus Planuojamos ūkinės veiklos poveikio aplinkai vertinimo įstatymo 1 priedo 11 punkte nurodytus atvejus ir atsinaujinančius išteklius naudojančių elektrinių (įrenginių) modernizavimą, jeigu jų įrengtoji galia padidinama mažiau kaip 15 procentų. Šio punkto reikalavimas taikomas veiklai, kuriai:“."
    },
    {
      "provision_ref": "art9",
      "section": "9",
      "title": "9 straipsnis. Įstatymo 2 priedo pakeitimas",
      "content": "Pakeisti Įstatymo 2 priedo 3.8 papunktį ir jį išdėstyti taip:\n\n„3.8. vėjo elektrinių statyba, kai:\n\n3.8.1. planuojama statyti 3 ar daugiau vėjo elektrinių, kurių bent vienos aukštis – 50 m ar daugiau (matuojant iki aukščiausio konstrukcijų taško, įskaitant ir sparnuotės aukštį) ir bendra įrengtoji galia – 150 kW ar didesnė, išskyrus Planuojamos ūkinės veiklos poveikio aplinkai vertinimo įstatymo 1 priedo 3.10 papunktyje nurodytą veiklą;\n\n3.8.2. vėjo elektrinę planuojama statyti arčiau kaip 1 km atstumu nuo saugomos teritorijos ar nekilnojamosios kultūros vertybės, kuriai, vadovaujantis Lietuvos Respublikos nekilnojamojo kultūros paveldo apsaugos įstatymu, yra nustatytas ir Kultūros vertybių registro informacinėje sistemoje registruotas kraštovaizdžio vertingųjų savybių pobūdis, išskyrus atvejus, kai įrengiama ne daugiau kaip viena ir ne aukštesnė kaip 25 m (matuojant iki aukščiausio konstrukcijų taško) vėjo elektrinė sodyboje ar prie ūkinių pastatų;\n\n3.8.3. planuojama statyti 7 ar daugiau vėjo elektrinių, kurių aukštis – ne mažesnis kaip 50 m (matuojant iki aukščiausio konstrukcijų taško, įskaitant ir sparnuotės aukštį), ir atstumas nuo planuojamų statyti vėjo elektrinių iki pastatytų, statomų ar planuojamų statyti vėjo elektrinių yra 5 km ar mažesnis (matuojant tarp stiebų centrų) arba kai šie skaičiai ir atstumo dydžiai pasiekiami, įskaitant jau pastatytas, statomas ar planuojamas statyti vėjo elektrines, kurių aukštis – ne mažesnis kaip 50 m (matuojant iki aukščiausio konstrukcijų taško, įskaitant ir sparnuotės aukštį), kurias planuojama statyti teritorijoje, nurodytoje paspartintos atsinaujinančių išteklių energijos plėtros zonų plane (-uose), patvirtintame (-uose) Atsinaujinančių išteklių energetikos įstatyme nustatyta tvarka, ir veikla atitinka paspartintos atsinaujinančių išteklių energijos plėtros zonos plane (-uose) nustatytas plėtros taisykles ir poveikio mažinimo priemones;“."
    },
    {
      "provision_ref": "art10",
      "section": "10",
      "title": "10 straipsnis. Įstatymo 3 priedo pakeitimas",
      "content": "Papildyti Įstatymo 3 priedą 3 punktu:\n\n„3. 2023 m. spalio 18 d. Europos Parlamento ir Tarybos direktyva (ES) 2023/2413, kuria iš dalies keičiami Direktyva (ES) 2018/2001, Reglamentas (ES) 2018/1999 ir Direktyva 98/70/EB, kiek tai susiję su skatinimu naudoti atsinaujinančiųjų išteklių energiją, ir panaikinama Tarybos direktyva (ES) 2015/652.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 3, 7 ir 9 straipsnius ir šio straipsnio 3 dalį, įsigalioja 2025 m. liepos 14 d.\n\n2. Šio įstatymo 3, 7 ir 9 straipsniai įsigalioja 2026 m. vasario 21 d.\n\n3. Aplinkos ministras priima šio įstatymo įgyvendinamuosius teisės aktus:\n\n1) dėl šio įstatymo 4, 5, 6 ir 8 straipsnių – iki 2025 m. liepos 13 d.;\n\n2) dėl šio įstatymo 3, 7 ir 9 straipsnių – iki 2026 m. vasario 20 d.\n\n4. Planuojamos ūkinės veiklos poveikio aplinkai vertinimo ir planuojamos ūkinės veiklos atrankos dėl poveikio aplinkai vertinimo procedūros, pradėtos iki 2026 m. vasario 20 d., baigiamos pagal iki 2026 m. vasario 20 d. galiojusias Lietuvos Respublikos planuojamos ūkinės veiklos poveikio aplinkai vertinimo įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
