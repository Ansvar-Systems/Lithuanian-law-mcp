{
  "id": "lt-law-xiii-1821",
  "type": "statute",
  "title": "Lietuvos Respublikos žvalgybos įstatymo Nr. VIII-1861 29 ir 50 straipsnių pakeitimo įstatymas",
  "short_name": "XIII-1821",
  "status": "in_force",
  "issued_date": "2018-12-20",
  "in_force_date": "2019-01-01",
  "url": "https://e-tar.lt/portal/lt/legalAct/e80c84100a9511e9a5eaf2cd290f1944/VaHzCkhdri",
  "provisions": [
    {
      "provision_ref": "art1",
      "section": "1",
      "title": "1 straipsnis. 29 straipsnio pakeitimas",
      "content": "Pakeisti 29 straipsnio 3 dalį ir ją išdėstyti taip:\n\n„3. Antrajame operatyvinių tarnybų departamente tarnaujantys kariai turi Lietuvos Respublikos krašto apsaugos sistemos organizavimo ir karo tarnybos įstatyme (toliau – Krašto apsaugos sistemos organizavimo ir karo tarnybos įstatymas) nustatytą kario statusą. Jiems be išlygų taikomos šio įstatymo 32 ir 33 straipsnių, 34 straipsnio 4 dalies, 39, 40, 41, 48 ir 49 straipsnių, 50 straipsnio 6 dalies, 51 straipsnio 1 ir 2 dalių, 54 straipsnio 2 dalies ir 64 straipsnio nuostatos, o kitos šio įstatymo nuostatos profesinės karo tarnybos kariams (toliau – karys) taikomos tiek, kiek jų statuso nenustato profesinę karo tarnybą reglamentuojantys teisės aktai.“"
    },
    {
      "provision_ref": "art2",
      "section": "2",
      "title": "2 straipsnis. 50 straipsnio pakeitimas",
      "content": "1. Pakeisti 50 straipsnio 5 dalį ir ją išdėstyti taip:\n\n„5. Atsižvelgiant į atitinkamų specialistų poreikį, žvalgybos pareigūnai Lietuvos Respublikos įstatymų ir kitų teisės aktų nustatytomis sąlygomis ir tvarka gali būti skiriami į pareigas Lietuvos Respublikos diplomatinėse atstovybėse, konsulinėse įstaigose ir atstovybėse prie tarptautinių organizacijų, taip pat užsienio valstybių ir tarptautinėse karinėse ar gynybos institucijose, tarptautinių operacijų kariniuose vienetuose. “\n\n2. Papildyti 50 straipsnį 6 dalimi:\n\n„6. Kai yra tarnybinė būtinybė ir kai valstybės ar savivaldybių institucijų ar įstaigų vadovai šį klausimą suderina, žvalgybos institucijos vadovo įsakymu žvalgybos pareigūnas jo rašytiniu sutikimu gali būti laikinai perkeltas iš žvalgybos institucijos į karjeros valstybės tarnautojo pareigas kitoje valstybės ar savivaldybių institucijoje ar įstaigoje, jeigu žvalgybos pareigūnas atitinka Valstybės tarnybos įstatyme nustatytus priėmimo į valstybės tarnautojo pareigas bendruosius reikalavimus ir pareigybės, į kurią jis perkeliamas, aprašyme nustatytus specialiuosius reikalavimus, laikotarpiui iki 3 metų. Kai yra tarnybinė būtinybė, šis terminas, valstybės ar savivaldybės institucijų ar įstaigų vadovams suderinus, gali būti pratęstas iki 2 metų. Žvalgybos pareigūno perkėlimo į karjeros valstybės tarnautojo pareigas laikas įskaitomas į žvalgybos pareigūno tarnybos stažą. Laikinai į karjeros valstybės tarnautojo pareigas perkeltam žvalgybos pareigūnui paliekamas iki perkėlimo turėtas karinis laipsnis ar tarnybinis rangas. Perkėlimo laikotarpiu valstybės ar savivaldybės institucija ar įstaiga, į kurią žvalgybos pareigūnas perkeltas, moka žvalgybos pareigūnui ne mažesnį negu šiame įstatyme nustatytą tarnybinį atlyginimą (įskaitant priedus už kario laipsnį ar tarnybinį rangą bei tarnybos stažą), skaičiuojamą pagal iki perkėlimo eitoms žvalgybos pareigūno pareigoms nustatytą pareiginės algos koeficientą, taip pat taiko visas šiame įstatyme žvalgybos pareigūnams nustatytas garantijas. Laikinai į karjeros valstybės tarnautojo pareigas perkeltam žvalgybos pareigūnui taikomi visi šiame įstatyme žvalgybos pareigūnams nustatyti draudimai, apribojimai, o pasibaigus jo perkėlimo laikotarpiui, garantuojamos eitos arba kitos lygiavertės žvalgybos pareigūno pareigos.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2019 m. sausio 1 d.\n\n2. Žvalgybos pareigūnams, iki šio įstatymo įsigaliojimo paskirtiems į valstybės tarnautojo pareigas, iki paskyrimo į valstybės tarnautojo pareigas laikotarpio pabaigos taikomos iki šio įstatymo įsigaliojimo galiojusios Lietuvos Respublikos žvalgybos įstatymo nuostatos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
