{
  "id": "lt-law-xii-450",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 42 ir 43 straipsnių papildymo ir pakeitimo įstatymas",
  "short_name": "XII-450",
  "status": "in_force",
  "issued_date": "2013-07-02",
  "in_force_date": "2013-07-23",
  "url": "https://e-tar.lt/portal/lt/legalAct/TAR.914BFBBF1481",
  "provisions": [
    {
      "provision_ref": "art1",
      "section": "1",
      "title": "1 straipsnis. 42 straipsnio papildymas ir pakeitimas",
      "content": "1. Papildyti 42 straipsnį nauja 8 dalimi:\n\n„8. Kai kariui Lietuvos Respublikos valstybės ir tarnybos paslapčių įstatymo nustatyta tvarka atliekamo patikrinimo metu uždraudžiama dirbti ar susipažinti su įslaptinta informacija ir paslapčių subjekto vadovas ar jo įgaliotas asmuo nusprendžia, kad karys negali vykdyti nustatytų funkcijų nesinaudodamas įslaptinta informacija, jis patikrinimo laikotarpiui perkeliamas į kitas pareigas, kurioms nenustatytas leidimo dirbti ar susipažinti su įslaptinta informacija reikalavimas.“\n\n2. Buvusią 42 straipsnio 8 dalį laikyti 9 dalimi."
    },
    {
      "provision_ref": "art2",
      "section": "2",
      "title": "2 straipsnis. 43 straipsnio papildymas ir pakeitimas",
      "content": "1. Papildyti 43 straipsnį nauja 2 dalimi:\n\n„2. Jeigu nėra pareigų, į kurias karys galėtų būti perkeltas šio įstatymo 42 straipsnio 8 dalyje nustatyta tvarka, karys Lietuvos Respublikos valstybės ir tarnybos paslapčių įstatymo nustatyta tvarka atliekamo patikrinimo laikotarpiui nušalinamas nuo pareigų.“\n\n2. Buvusias 43 straipsnio 2, 3, 4, 5, 6, 7, 8, 9, 10 ir 11 dalis laikyti atitinkamai 3, 4, 5, 6, 7, 8, 9, 10, 11 ir 12 dalimis.\n\n3. Pakeisti 43 straipsnio 9 dalį ir ją išdėstyti taip:\n\n„9. Jeigu tarnybinio patikrinimo metu nustatoma, kad karys nepadarė drausmės pažeidimo, kad nėra įstatymų nustatyta tvarka pripažintas kaltu dėl nusikalstamos veikos padarymo, taip pat jeigu Lietuvos Respublikos valstybės ir tarnybos paslapčių įstatymo nustatyta tvarka atlikto patikrinimo metu nustatoma, kad kariui nėra pagrindo neišduoti ar panaikinti leidimą dirbti ar susipažinti su įslaptinta informacija, jis grąžinamas į ankstesnes pareigas. Per 10 darbo dienų, kai profesinės karo tarnybos karys ar aktyviojo rezervo karys vėl pradėjo eiti pareigas, jam išmokamas tarnybinis atlyginimas ir priedas už laikotarpį, kurį jis buvo nušalintas nuo pareigų, taip pat delspinigiai – 0,07 procento nuo šios sumos. Delspinigiai nemokami, jeigu kariui žala atlyginta kitų įstatymų nustatyta tvarka. Įstatymo nustatytas delspinigių dydis kartą per metus indeksuojamas Vyriausybės ar jos įgaliotos institucijos nustatyta tvarka, atsižvelgiant į vartotojų kainų indeksą per praėjusius kalendorinius metus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
