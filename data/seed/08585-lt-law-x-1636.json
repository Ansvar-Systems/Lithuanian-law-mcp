{
  "id": "lt-law-x-1636",
  "type": "statute",
  "title": "Lietuvos Respublikos garantinio fondo įstatymo 1, 2, 4, 5, 6, 8, 9, 10, 12, 13 straipsnių pakeitimo ir papildymo įstatymas",
  "short_name": "X-1636",
  "status": "in_force",
  "issued_date": "2008-06-26",
  "in_force_date": "2008-07-12",
  "url": "https://e-tar.lt/portal/lt/legalAct/TAR.5F4C1C881FAC",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies pakeitimas",
      "content": "1 straipsnio 2 dalyje išbraukti žodžius „kuriose pagal tų valstybių įstatymus vykdomos nemokumo procedūros“ ir šią dalį išdėstyti taip:\n\n„2. Šis įstatymas taikomas visiems juridiniams asmenims, išskyrus valstybės biudžetines įstaigas, savivaldybių biudžetines įstaigas, politines partijas, profesines sąjungas ir religines bendruomenes bei bendrijas, taip pat Europos Sąjungos valstybėse narėse ir kitose Europos ekonominės erdvės valstybėse įsisteigusių įmonių filialams ir atstovybėms (toliau – įmonės), įregistruotiems Lietuvos Respublikoje teisės aktų nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 3 dalies pakeitimas",
      "content": "2 straipsnio 3 dalyje įrašyti antrą sakinį ir šią dalį išdėstyti taip:\n\n„3. Garantinis fondas yra pinigų fondas. Garantinio fondo lėšų sąmatą ir metinę sąmatos įvykdymo ataskaitą tvirtina Lietuvos Respublikos Seimas Vyriausybės teikimu.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 1 dalies 1 punkto, 4 dalies 2 punkto ir 5 dalies pakeitimas",
      "content": "1. 4 straipsnio 1 dalies 1 punkte vietoj skaičiaus „0,2“ įrašyti skaičių „0,1“ ir šį punktą išdėstyti taip:\n\n„1) įmonių, nurodytų šio įstatymo 1 straipsnio 2 dalyje, įmokos – 0,1 proc. priskaičiuoto darbuotojams darbo užmokesčio (nuo kurio skaičiuojamos valstybinio socialinio draudimo įmokos);“.\n\n2. Pakeisti 4 straipsnio 4 dalies 2 punktą ir jį išdėstyti taip:\n\n„2) įmokos mokamos kartą per mėnesį. Mažos įmokos gali būti mokamos taip: iki 150 litų per metus – kartą per metus; nuo 151 iki 300 litų – 2 kartus per metus. Įmokos sumokamos ne vėliau kaip per 15 dienų po ataskaitinio laikotarpio pabaigos.“\n\n3. Pakeisti 4 straipsnio 5 dalį ir ją išdėstyti taip:\n\n„5. Laikinai laisvas Garantinio fondo lėšas valdo ir sprendimus dėl šių lėšų investavimo finansų ministro nustatyta tvarka priima Finansų ministerija, garantuodama, kad reikalingos investuotos lėšos, taip pat investavimo metu gautos pajamos būtų laiku grąžinamos į Garantinio fondo sąskaitą šio fondo tikslams finansuoti.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio pakeitimas ir papildymas",
      "content": "1. 5 straipsnio 1 dalies 3 punkte po skaičiaus ir žodžio „140 straipsnyje“ įrašyti skaičius ir žodžius „297 straipsnio 4 dalyje“ ir šį punktą išdėstyti taip:\n\n„3) išeitinė išmoka, numatyta Darbo kodekso 140 straipsnyje, 297 straipsnio 4 dalyje ar Įmonių bankroto įstatymo 19 straipsnyje. Šios išmokos suma negali viršyti dydžio, kurį Garantinio fondo tarybos teikimu nustato Vyriausybė;“.\n\n2. 5 straipsnio 2 dalies 2 punkte vietoj žodžio „neturinčioms“ įrašyti žodį „neturinčių“ ir šį punktą išdėstyti taip:\n\n„2) neturinčių turto įmonių išlaidoms, susijusioms su paraiškų skirti išmokas parengimu (administratoriaus darbo dalinis apmokėjimas), apmokėti.“\n\n3. Papildyti 5 straipsnį nauja 4 dalimi:\n\n„4. Kai nėra šio įstatymo 5 straipsnio 3 dalyje nurodytų dokumentų, pagal kuriuos apskaičiuojamos šio įstatymo 5 straipsnio 1 dalyje nurodytos išmokos, bet yra kiti duomenys, patvirtinantys darbuotojų teisę gauti su darbo santykiais susijusią išmoką, Garantinio fondo tarybos nutarimu jiems skiriamos išmokos iš Garantinio fondo, bet ne daugiau kaip trys minimaliosios mėnesinės algos.“\n\n4. Buvusias 5 straipsnio 4, 5, 6, 7, 8, 9, 10, 11 ir 12 dalis laikyti atitinkamai 5, 6, 7, 8, 9, 10, 11, 12 ir 13 dalimis."
    },
    {
      "provision_ref": "art5",
      "section": "5",
      "title": "5 straipsnis. 6 straipsnio 2 dalies pakeitimas",
      "content": "6 straipsnio 2 dalyje vietoj skaičiaus ir žodžio „1 mėnesį“ įrašyti skaičių ir žodį „2 mėnesius“ ir šią dalį išdėstyti taip:\n\n„2. Bankrutuojančios ar bankrutavusios įmonės administratorius (likvidacinės komisijos pirmininkas), kai įmonė neturi pakankamai nuosavų lėšų atsiskaitymui su darbuotojais, per 2 mėnesius nuo kreditorinių reikalavimų patvirtinimo dienos Garantinio fondo nuostatų nustatyta tvarka privalo pateikti Garantinio fondo administratoriui dokumentus dėl lėšų skyrimo darbuotojų reikalavimams, susijusiems su darbo santykiais, tenkinti.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio 2 dalies pakeitimas",
      "content": "Pakeisti 8 straipsnio 2 dalį ir ją išdėstyti taip:\n\n„2. Garantinio fondo taryba sudaroma iš 12 narių: 4 atstovauja darbuotojų interesus ginančioms organizacijoms (profesinėms sąjungoms ir jų susivienijimams), 4 – darbdavių organizacijoms (susivienijimams, asociacijoms ir kt.) ir 4 – valstybės valdymo institucijoms. Darbuotojų interesus ginančių organizacijų ir darbdavių atstovus deleguoja jiems atstovaujančios organizacijos. Valstybės valdymo institucijų atstovai skiriami Vyriausybės nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 9 straipsnio 2 dalies 4 punkto pakeitimas",
      "content": "9 straipsnio 2 dalies 4 punkte išbraukti žodžius „pusmečio ir“, vietoj žodžio „ataskaitas“ įrašyti žodžius „ataskaitą, Garantinio fondo lėšų sąmatos projektą ir metinę sąmatos įvykdymo ataskaitą“ ir šį punktą išdėstyti taip:\n\n„4) teikia Vyriausybei Garantinio fondo veiklos metų ataskaitą, Garantinio fondo lėšų sąmatos projektą ir metinę sąmatos įvykdymo ataskaitą;“."
    },
    {
      "provision_ref": "art8",
      "section": "8",
      "title": "8 straipsnis. 10 straipsnio 5 punkto pakeitimas",
      "content": "10 straipsnio 5 punkte išbraukti žodžius „pusmečio ir“, vietoj žodžio „ataskaitas“ įrašyti žodžius „ataskaitą, Garantinio fondo lėšų sąmatos projektą ir metinę sąmatos įvykdymo ataskaitą“ ir šį punktą išdėstyti taip:\n\n„5) rengti Garantinio fondo veiklos metų ataskaitą, Garantinio fondo lėšų sąmatos projektą ir metinę sąmatos įvykdymo ataskaitą;“."
    },
    {
      "provision_ref": "art9",
      "section": "9",
      "title": "9 straipsnis. 12 straipsnio 2 dalies pakeitimas",
      "content": "Pakeisti 12 straipsnio 2 dalį ir ją išdėstyti taip:\n\n„2. Įstatymo nuostatos netaikomos įmonėms, dėl kurių teismas, nagrinėjantis bankroto bylą, ar kreditorių susirinkimas, bankroto procedūras vykdant ne teismo tvarka, iki šio įstatymo įsigaliojimo dienos yra priėmęs nutartį (nutarimą) išregistruoti likviduotą dėl bankroto įmonę. Įmonėms, kuriose bankroto procesas pradėtas iki šio įstatymo įsigaliojimo dienos ir buvo tęsiamas įstatymui įsigaliojus, netaikomi šio įstatymo 5 straipsnio 1 dalies 2 ir 5 punktai. Buvusiems šių įmonių darbuotojams, kuriems iš Garantinio fondo lėšų buvo skirtos išmokos tik darbo užmokesčio ir žalos atlyginimo dėl nelaimingų atsitikimų darbe ar susirgimų profesine liga įsiskolinimui sumokėti arba, jei šių įsiskolinimų nėra, išmokos iš viso nebuvo skirtos, skiriama išeitinė išmoka, numatyta šio įstatymo 5 straipsnio 1 dalies 3 punkte. Kai bankrutuojančios ar bankrutavusios įmonės darbuotojams bankroto proceso metu jau buvo sumokėta tam tikra įmonės įsiskolinimo dalis iš Fondo bankrutuojančių ir bankrutavusių įmonių darbuotojų reikalavimams, susijusiems su darbo santykiais, tenkinti skirtų finansinės paramos lėšų, šio įstatymo 5 straipsnio 1 dalies 1 punkte nurodytos išmokos jiems turi būti sumažinamos sumokėta suma. Kai darbuotojams skirtos išmokos, numatytos šio įstatymo 5 straipsnio 1 dalies 1 punkte, pagal galiojusias šios dalies nuostatas buvo sumažintos bankroto proceso metu iš įmonės lėšų sumokėta darbo užmokesčio dalimi, jiems skiriamos papildomos išmokos, kurių kiekvienos dydis yra lygus sumai, kuria buvo sumažinta anksčiau skirta išmoka.“"
    },
    {
      "provision_ref": "art10",
      "section": "10",
      "title": "10 straipsnis. 13 straipsnio 3 punkto pakeitimas",
      "content": "13 straipsnio 3 punkte vietoj skaičių ir žodžio „11 ir 12“ įrašyti skaičius ir žodį „12 ir 13“ šį punktą išdėstyti taip:\n\n„3) patvirtina šio įstatymo 5 straipsnio 1 dalies 1 ir 4 punktų bei 12 ir 13 dalių taikymo tvarką;“."
    },
    {
      "provision_ref": "art11",
      "section": "11",
      "title": "11 straipsnis. Įstatymo įgyvendinimas",
      "content": "1. Šio įstatymo 9 straipsnyje nurodytos išeitinės išmokos iš Garantinio fondo pradedamos mokėti nuo 2008 m. liepos 1 d.\n\n2. Iš Garantinio fondo išmokamų išeitinių išmokų sumoms taikomi tokie Lietuvos Respublikos Vyriausybės patvirtinti išeitinių išmokų dydžio (iki 2 minimaliųjų mėnesinių algų) apribojimai, kokie buvo taikomi tuo laikotarpiu, per kurį šiame įstatyme nurodytiems darbuotojams buvo mokamas darbo užmokesčio įsiskolinimas iš Garantinio fondo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
