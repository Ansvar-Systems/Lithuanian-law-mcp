{
  "id": "lt-law-viii-493",
  "type": "statute",
  "title": "Lietuvos Respublikos valstybinių pensijų įstatymo 2, 3, 5, 8, 10, 11, 12, 13, 14 straipsnių pakeitimo ir papildymo įstatymas",
  "short_name": "VIII-493",
  "status": "in_force",
  "issued_date": "1997-11-04",
  "in_force_date": "1998-01-01",
  "url": "https://e-tar.lt/portal/lt/legalAct/TAR.F270E9DB8FA1",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas",
      "content": "2 straipsnio pavadinime po žodžio „šaltinis“ įrašyti žodžius „ir dydžio matas“, straipsnį papildyti 2 dalimi ir išdėstyti taip:\n\n„2 straipsnis. Valstybinių pensijų mokėjimo šaltinis ir dydžio matas\n\nVisos valstybinės pensijos mokamos iš Lietuvos Respublikos valstybės biudžeto.\n\nValstybinių pensijų dydžio matas yra valstybinių pensijų bazė, kuri 1998 m. sausio 1 d. yra lygi tuo metu taikomam valstybinės socialinio draudimo bazinės pensijos dydžiui. Valstybinių pensijų bazę tvirtina Lietuvos Respublikos Vyriausybė Socialinės apsaugos ir darbo ministerijos teikimu.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "3 straipsnio 2 dalį pakeisti, 3 dalyje po skaičiaus ir žodžio „1 straipsnio“ įrašyti skaičių ir žodį „1 dalies“, po žodžių „valstybinių pensijų dydis“ įrašyti žodžius „kiekvienos atskirai ar“, vietoj žodžių „valstybinio sektoriaus, akcinių bei uždarųjų akcinių bendrovių“ įrašyti žodžius „Lietuvos Respublikos ūkio“ ir šį straipsnį išdėstyti taip:\n\n„3 straipsnis. Teisė pasirinkti valstybinės pensijos rūšį\n\nAsmeniui, turinčiam teisę gauti kelias valstybines pensijas, jo pasirinkimu mokama tik viena iš jų, išskyrus valstybinę našlių ir našlaičių pensiją, kuri taip pat gali būti mokama tik viena su viena iš valstybinių pensijų.\n\nAsmeniui, turinčiam teisę gauti valstybinę našlių pensiją už mirusį valstybinės pensijos, nurodytos šio įstatymo 1 straipsnio 1 dalies 2 ir 4 punktuose, gavėją ir valstybinę socialinio draudimo našlių pensiją, jo pasirinkimu skiriama ir mokama arba valstybinė našlių pensija, arba valstybinė socialinio draudimo našlių pensija.\n\nŠio įstatymo 1 straipsnio 1 dalies 3–5 punktuose nustatytų valstybinių pensijų dydis kiekvienos atskirai ar kartu su valstybine socialinio draudimo pensija vienam asmeniui negali viršyti pusantro užpraeito mėnesio prieš pensijos mokėjimą Statistikos departamento prie Lietuvos Respublikos Vyriausybės skelbiamo Lietuvos Respublikos ūkio darbuotojų vidutinio mėnesinio darbo užmokesčio. Pensijos dydžio ribojimą taiko valstybinę pensiją mokanti institucija.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 3 dalies pakeitimas",
      "content": "5 straipsnio 3 dalyje vietoj skaičių ir žodžių „35 pirmojo laipsnio ir daugiau kaip 90 antrojo laipsnio valstybinių pensijų“ įrašyti skaičius ir žodžius „15 pirmojo laipsnio valstybinių pensijų ir daugiau kaip 45 antrojo laipsnio valstybinės pensijos“ ir šią dalį išdėstyti taip:\n\n„Per vienerius kalendorinius metus negali būti paskirta daugiau kaip 15 pirmojo laipsnio valstybinių pensijų ir daugiau kaip 45 antrojo laipsnio valstybinės pensijos.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "8 straipsnio 1 ir 2 dalyse vietoj žodžių „valstybinių socialinio draudimo bazinių pensijų“ įrašyti žodžius „valstybinių pensijų bazių“ ir šį straipsnį išdėstyti taip:\n\n„8 straipsnis. Pirmojo ir antrojo laipsnių valstybinių pensijų dydis\n\nPirmojo laipsnio valstybinė pensija yra keturių valstybinių pensijų bazių dydžio.\n\nAntrojo laipsnio valstybinė pensija yra dviejų valstybinių pensijų bazių dydžio.\n\nPirmojo ir antrojo laipsnių valstybinės pensijos mokamos, nepaisant jas gaunančio asmens pajamų.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 3 dalies 2 punkto pakeitimas",
      "content": "10 straipsnio 3 dalies 2 punkte vietoj žodžių „valstybinė socialinio draudimo bazinė pensija“ įrašyti žodžius „valstybinių pensijų bazė“ ir šį punktą išdėstyti taip:\n\n„2) jei personalinės pensijos gavėjas turi teisę gauti mažesnę pirmojo arba antrojo laipsnio valstybinę ar valstybinę socialinio draudimo pensiją arba iš viso neturi teisės šių pensijų gauti, toliau mokama ankstesnė personalinė pensija, kuri indeksuojama kartu ir tiek pat kaip valstybinių pensijų bazė.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 4 dalies pakeitimas ir papildymas",
      "content": "11 straipsnio 4 dalyje vietoj „1954“ metų įrašyti „1990“ metus, dalį papildyti sakiniu „Tarnybų ir pareigų, kurias ėjusiems tose institucijose (struktūrose) asmenims neskiriamos nukentėjusiųjų asmenų valstybinės pensijos, sąrašą tvirtina Lietuvos Respublikos Vyriausybė“ ir šią dalį išdėstyti taip:\n\n„Nukentėjusiųjų asmenų valstybinės pensijos neskiriamos šio straipsnio pirmojoje ir antrojoje dalyse nurodytiems asmenims, jeigu jie 1939-1990 metais tarnavo ar dirbo baudžiamuose (naikintojų), „liaudies gynėjų“ būriuose ar junginiuose, buvusio TSRS Saugumo komiteto bei kitose struktūrose, kurių veikla buvo nukreipta kovai prieš rezistencinį judėjimą Lietuvoje ar vykdyti Lietuvos gyventojų genocidą. Tarnybų ir pareigų, kurias ėjusiems tose institucijose (struktūrose) asmenims neskiriamos nukentėjusiųjų asmenų valstybinės pensijos, sąrašą tvirtina Lietuvos Respublikos Vyriausybė.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "12 straipsnio 1 dalies 1 ir 2 punktuose vietoj žodžių „valstybinės socialinio draudimo bazinės pensijos“ įrašyti žodžius „valstybinių pensijų bazės“, 2 dalyje vietoj žodžių „valstybinių socialinio draudimo bazinių pensijų“ įrašyti žodžius „valstybinių pensijų bazių“ ir šį straipsnį išdėstyti taip:\n\n„12 straipsnis.     Valstybinės pensijos nukentėjusiems dėl 1991 metų sausio 11–13 dienomis vykdytos agresijos ir po to buvusių įvykių asmenims ir jų šeimos nariams\n\nNukentėjusiųjų asmenų valstybinė pensija skiriama asmenims, tapusiems invalidais dėl 1991 metų sausio 11–13 dienomis vykdytos agresijos ir po to buvusių įvykių. Ši pensija mokama asmenims:\n\n1) pripažintiems I ar II grupių invalidais – 1,5 valstybinių pensijų bazės dydžio. Be to, I grupės invalidams dar mokamas 0,5 valstybinių pensijų bazės dydžio priedas slaugai, jei šis priedas nemokamas iš valstybinio socialinio draudimo fondo;\n\n2) pripažintiems III grupės invalidais – valstybinių pensijų bazės dydžio.\n\nNukentėjusiųjų asmenų valstybinė pensija skiriama asmenų, žuvusių dėl 1991 metų sausio 11–13 dienomis vykdytos agresijos ir po to buvusių įvykių, motinoms, sukakusioms 50 metų arba pripažintoms invalidėmis, taip pat tėvams, sukakusiems senatvės pensijos amžių arba pripažintiems invalidais. Šiems asmenims mokama dviejų valstybinių pensijų bazių dydžio nukentėjusiųjų asmenų valstybinė pensija. „"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio pakeitimas",
      "content": "13 straipsnio 1 dalyje, 2 dalies 1 ir 2 punktuose bei 3 dalyje vietoj žodžių „valstybinės socialinio draudimo bazinės pensijos“ įrašyti žodžius „valstybinių pensijų bazės“ ir šį straipsnį išdėstyti taip:\n„13 straipsnis. Nukentėjusiųjų asmenų, tapusių invalidais, valstybinės pensijos\n\nŠio įstatymo 11 straipsnio pirmosios dalies 2–6 punktuose išvardytiems asmenims, tapusiems I ar II grupių invalidais arba sukakusiems senatvės pensijos amžių, skiriama ir mokama nukentėjusiųjų asmenų valstybinė pensija valstybinių pensijų bazės dydžio, išskyrus šio straipsnio antrojoje dalyje numatytus atvejus.\n\nŠio įstatymo 11 straipsnio pirmosios dalies 2–7 punktuose išvardytiems asmenims, kurie tapo invalidais neteisėto kalinimo ir tremties, rezistencijos ir pasipriešinimo sovietinei okupacijai veiksmų metu, būdami išvežti priverstiniams darbams, būdami getuose ir koncentracijos stovyklose, taip pat dalyvaudami karo veiksmuose bei atlikdami būtinąją karinę tarnybą ar karinius mokymus sovietinėje armijoje, arba vėliau buvo pripažinti invalidais dėl ligų, susijusių su karine tarnyba, ar dėl Černobylio atominės elektrinės avarijos padarinių likvidavimo darbų poveikio, nukentėjusiųjų asmenų valstybinė pensija mokama:\n\n1) I ar II grupių invalidams – 1,5 valstybinių pensijų bazės dydžio. Be to, I grupės invalidams dar mokamas 0,5 valstybinių pensijų bazės dydžio priedas slaugai, jei šis priedas nemokamas iš valstybinio socialinio draudimo fondo;\n\n2) III grupės invalidams – 0,75 valstybinių pensijų bazės dydžio.\n\nNukentėjusiųjų asmenų valstybinės pensijos taip pat skiriamos bei mokamos šio įstatymo 11 straipsnio antrosios dalies 2 ir 4 punktuose nurodytų asmenų tėvams, tapusiems I ar II grupių invalidais arba sukakusiems senatvės pensijos amžių, ir yra valstybinių pensijų bazės dydžio.“"
    },
    {
      "provision_ref": "art9",
      "section": "9",
      "title": "9 straipsnis. 14 straipsnio pakeitimas",
      "content": "14 straipsnio 1 dalies 2 punkte vietoj žodžių „sukakusioms senatvės pensijos amžių arba pripažintoms invalidėmis“ įrašyti žodžius „nepaisant amžiaus“, 3 punktą pripažinti netekusiu galios, 2 dalyje vietoj žodžių „valstybinių socialinio draudimo bazinių pensijų“ įrašyti žodžius „valstybinių pensijų bazių“, 4 dalyje vietoj žodžių „valstybinės socialinio draudimo bazinės pensijos“ įrašyti žodžius „valstybinių pensijų bazės“ ir šį straipsnį išdėstyti taip:\n\n„14 straipsnis. Nukentėjusiųjų asmenų valstybinės našlių ir našlaičių pensijos\n\nNukentėjusiųjų asmenų valstybinė našlių ir našlaičių pensija skiriama asmenų, žuvusių dėl 1991 metų sausio 11–13 dienomis vykdytos agresijos ir po to buvusių įvykių:\n\n1) našlaičiams (vaikams ir įvaikiams) iki 18 metų, taip pat vyresniems kaip 18 metų, jei jie tapo invalidais iki 18 metų, taip pat vidurinių bei nustatyta tvarka įregistruotų aukštųjų, aukštesniųjų ir profesinių mokyklų dieninių skyrių studentams ir moksleiviams iki šių mokyklų baigimo, bet ne ilgiau kaip iki jiems sukaks 24 metai;\n\n2) nesukūrusioms kitos santuokos našlėms nepaisant amžiaus.\n\nKiekvienam iš šių asmenų mokama dviejų valstybinių pensijų bazių dydžio našlių ar našlaičių pensija.\n\nNukentėjusiųjų asmenų valstybinė našlių ir našlaičių pensija taip pat skiriama:\n\n1) mirus asmeniui, pripažintam invalidu dėl 1991 metų sausio 11–13 dienomis vykdytos agresijos ir po to buvusių įvykių (12 straipsnio pirmoji dalis);\n\n2) asmeniui žuvus rezistencijos ir pasipriešinimo sovietinei okupacijai veiksmų metu, taip pat žuvus ar mirus neteisėto kalinimo ar tremties metu;\n\n3) asmeniui mirus dėl Černobylio atominės elektrinės avarijos padarinių likvidavimo darbų poveikio;\n\n4) asmeniui žuvus ar mirus būtinosios karinės tarnybos ar karinių mokymų sovietinėje armijoje (1945 07 22–1991 12 31) metu arba vėliau mirus dėl ligų, susijusių su karine tarnyba;\n\n5) mirus šio įstatymo 11 straipsnio pirmosios dalies 2, 3 ir 5 punktuose nurodytiems asmenims ir 11 straipsnio pirmosios dalies 4 ir 7 punktuose nurodytiems asmenims, kurie nustatyta tvarka iki mirties buvo pripažinti invalidais.\n\nŠio straipsnio trečiojoje dalyje nurodytų asmenų sutuoktiniams ir vaikams nukentėjusiųjų asmenų valstybinė našlių ir našlaičių pensija mokama tokiomis pačiomis sąlygomis ir gavėjui priklausiusios nukentėjusiųjų asmenų valstybinės pensijos dalimis, kaip nurodyta Valstybinių socialinio draudimo pensijų įstatymo straipsniuose, reguliuojančiuose valstybines socialinio draudimo našlių ir našlaičių pensijas. Jei žuvusiam (mirusiam) asmeniui nebuvo paskirta nukentėjusiųjų asmenų valstybinė pensija, nustatant našlių ir našlaičių pensijos dydį laikoma, kad žuvusiam (mirusiam) asmeniui priklausė 1,5 valstybinių pensijų bazės."
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas",
      "content": "1. Šis įstatymas įsigalioja nuo 1998 m. sausio 1 d.\n\n2. Iki šio įstatymo įsigaliojimo paskirtos valstybinės pensijos perskaičiuojamos pagal šio įstatymo nuostatas nuo 1998 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                            ALGIRDAS BRAZAUSKAS\n______________"
    }
  ],
  "definitions": []
}
