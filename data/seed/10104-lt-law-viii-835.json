{
  "id": "lt-law-viii-835",
  "type": "statute",
  "title": "Lietuvos Respublikos specialios paskirties akcinės bendrovės \"Lietuvos energija\" reorganizavimo bei šilumos ūkio ir jo valdymo perdavimo savivaldybėms įstatymo papildymo 4(1) straipsniu įstatymas",
  "short_name": "VIII-835",
  "status": "in_force",
  "issued_date": "1998-07-02",
  "in_force_date": "1998-07-22",
  "url": "https://e-tar.lt/portal/lt/legalAct/TAR.ACC33BECF472",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 41 straipsniu",
      "content": "Papildyti Įstatymą 41 straipsniu:\n\n„41 straipsnis. Tolesnis šilumos ūkio reorganizavimas\n\n1. Šilumos ūkis toliau (po 1997 m. liepos 1 d.) reorganizuojamas skaidant regionines specialios paskirties akcines bendroves ir steigiant naujas miestų ir(ar) rajonų specialios paskirties bendroves: iš regioninės specialios paskirties akcinės bendrovės, kuri tęs veiklą, atskiriama turto ir įsipareigojimų dalis, proporcinga atitinkamo miesto ir(ar) rajono savivaldybės, kurios teritorijoje steigiama nauja specialios paskirties bendrovė, turimoms akcijoms toje regioninėje akcinėje bendrovėje (netaikomi Akcinių bendrovių įstatymo 10 straipsnio 4 dalies reikalavimai). Iš atskirto turto formuojamas naujai steigiamos miesto ir(ar) rajono šilumos tiekimo bendrovės įstatinis kapitalas.\n\n2. Regioninės specialios paskirties šilumos tiekimo akcinės bendrovės reorganizuojamos Akcinių bendrovių įstatymo nustatyta tvarka (netaikomi Akcinių bendrovių įstatymo 10 straipsnio 10, 11, 13 dalių reikalavimai), atsižvelgiant į šio įstatymo 3 straipsnio 4 ir 5 dalių nuostatas.\n\n3. Nutarimas reorganizuoti bendrovę priimamas regioninės specialios paskirties šilumos tiekimo akcinės bendrovės akcininkų susirinkime paprasta balsų dauguma. Reorganizavimo projektą derina savivaldybių asociacija, o tvirtina valdymo reformų ir savivaldybių reikalų bei ūkio ministrai. Įsipareigojimų ir bendro naudojimo turto paskirstymas, jo naudojimo tvarka nustatomi tarpusavio susitarimu.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
