{
  "id": "lt-law-xi-2230",
  "type": "statute",
  "title": "Lietuvos Respublikos Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimo įstatymas",
  "short_name": "XI-2230",
  "status": "in_force",
  "issued_date": "2012-09-26",
  "in_force_date": "2012-10-09",
  "url": "https://e-tar.lt/portal/lt/legalAct/TAR.9427D081B1F9",
  "provisions": [
    {
      "provision_ref": "art1",
      "section": "1",
      "title": "1 straipsnis. Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimas",
      "content": "Šiuo įstatymu pakeičiamos Neringos, Klaipėdos miesto, Klaipėdos rajono ir Šilutės rajono savivaldybių teritorijų ribos pagal Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimo schemą (pridedama)."
    },
    {
      "provision_ref": "art2",
      "section": "2",
      "title": "2 straipsnis. Neringos savivaldybei priskiriamos teritorijos",
      "content": "1. Neringos savivaldybei priskiriama Klaipėdos miesto savivaldybės teritorijos dalis, Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimo schemoje pažymėta Nr. 1 (46,36 hektaro).\n\n2. Neringos savivaldybei priskiriama Klaipėdos rajono savivaldybės teritorijos dalis, Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimo schemoje pažymėta Nr. 2 (1 644,57 hektaro).\n\n3. Neringos savivaldybei priskiriama Šilutės rajono savivaldybės teritorijos dalis, Neringos, Klaipėdos miesto, Klaipėdos rajono ir Šilutės rajono savivaldybių teritorijų ribų pakeitimo schemoje pažymėta Nr. 3 (3 170,10 hektaro)."
    },
    {
      "provision_ref": "art3",
      "section": "3",
      "title": "3 straipsnis. Neringos, Klaipėdos miesto, Klaipėdos rajono ir Šilutės rajono savivaldybių teritorijų naujos ribos",
      "content": "Nustatomos šios Neringos, Klaipėdos miesto, Klaipėdos rajono ir Šilutės rajono savivaldybių teritorijų ribos:\n\n1) šiaurinė Neringos ir Klaipėdos miesto savivaldybių teritorijų riba sutampa su esama riba, šiaurės rytinė Neringos ir Klaipėdos miesto savivaldybių teritorijų riba kerta Kuršių marias, sutampa su išorine Klaipėdos valstybinio jūrų uosto akvatorijos teritorijos sklypo (kadastro Nr. 2101/0010:1, unikalus Nr. 2101-0010-0001) vakarine ir pietvakarių riba ir išorine sklypo (kadastro Nr. 2101/0010:61, unikalus Nr. 4400-2199-4594) vakarine ir pietine riba, sutampančia su pietine Klaipėdos miesto ir Klaipėdos rajono savivaldybių teritorijų riba;\n\n2) rytinė Neringos ir Klaipėdos rajono savivaldybių teritorijų riba sutampa su Kuršių nerijos nacionalinio parko ir jo zonų riba, nustatyta Kuršių nerijos nacionalinio parko ir jo zonų ribų plane, patvirtintame Lietuvos Respublikos Seimo 2010 m. gruodžio 22 d. nutarimu Nr. XI-1248 (toliau – Kuršių nerijos nacionalinio parko ir jo zonų ribų planas);\n\n3) rytinė Neringos ir Šilutės rajono savivaldybių teritorijų riba sutampa su Kuršių nerijos nacionalinio parko ir jo zonų riba, nustatyta Kuršių nerijos nacionalinio parko ir jo zonų ribų plane;\n\n4) pietinė Neringos savivaldybės teritorijos riba sutampa su Lietuvos Respublikos ir Rusijos Federacijos valstybės siena, nustatyta Lietuvos Respublikos ir Rusijos Federacijos sutartimi dėl Lietuvos ir Rusijos valstybės sienos;\n\n5) vakarinė Neringos savivaldybės teritorijos riba sutampa su esama riba."
    },
    {
      "provision_ref": "art4",
      "section": "4",
      "title": "4 straipsnis. Baigiamosios nuostatos",
      "content": "1. Šio įstatymo 1, 2 ir 3 straipsniai įsigalioja 2013 m. sausio 1 d.\n\n2. Iki šio įstatymo įsigaliojimo Klaipėdos miesto savivaldybės taryba teisės aktų nustatyta tvarka pateikia Lietuvos Respublikos Vyriausybei pasiūlymą dėl Klaipėdos miesto teritorijos ribų pakeitimo, o Lietuvos Respublikos Vyriausybė priima sprendimą dėl Klaipėdos miesto teritorijos ribų pakeitimo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________\n\n(žemėlapis)\n\n_________________"
    }
  ],
  "definitions": []
}
