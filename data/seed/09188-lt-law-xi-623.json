{
  "id": "lt-law-xi-623",
  "type": "statute",
  "title": "Lietuvos Respublikos priešgaisrinės saugos įstatymo 2, 6, 7, 8, 9, 11, 12, 13, 14, 16, 18 straipsnių pakeitimo ir papildymo įstatymas",
  "short_name": "XI-623",
  "status": "in_force",
  "issued_date": "2009-12-22",
  "in_force_date": "2010-03-01",
  "url": "https://e-tar.lt/portal/lt/legalAct/TAR.7C3969255291/FMsSCikGrA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio papildymas ir pakeitimas",
      "content": "1. Papildyti 2 straipsnį nauja 8 dalimi:\n\n„8. Objekto atitikties priešgaisrinę saugą reglamentuojantiems teisės aktams deklaravimas – Priešgaisrinės apsaugos ir gelbėjimo departamento prie Vidaus reikalų ministerijos (toliau – Priešgaisrinės apsaugos ir gelbėjimo departamentas) nustatyta tvarka atliekamas veiksmas, kuriuo įmonės, įstaigos, organizacijos vadovas pareiškia, kad objektas atitinka priešgaisrinę saugą reglamentuojančius teisės aktus.“\n\n2. Buvusias 2 straipsnio 8, 9, 10, 11 ir 12 dalis laikyti atitinkamai 9, 10, 11, 12 ir 13 dalimis.\n\n3. 2 straipsnio 11 dalyje išbraukti žodžius „prie Vidaus reikalų ministerijos“ ir šią dalį išdėstyti taip:\n\n„11. Valstybinė priešgaisrinė gelbėjimo tarnyba – Priešgaisrinės apsaugos ir gelbėjimo departamentas ir jam pavaldžios įstaigos.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio 2 punkto pripažinimas netekusiu galios",
      "content": "6 straipsnio 2 punktą pripažinti netekusiu galios."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Priešgaisrinės apsaugos ir gelbėjimo departamentas\n\nPriešgaisrinės apsaugos ir gelbėjimo departamentas, įgyvendindamas šį Įstatymą:\n\n1) pagal kompetenciją organizuoja gaisrų gesinimo, žmonių ir turto gelbėjimo, gaisrų padarinių mažinimo darbus ir jiems vadovauja;\n\n2) organizuoja valstybinę priešgaisrinę priežiūrą;\n\n3) pagal kompetenciją rengia ir priima priešgaisrinę saugą reglamentuojančius teisės aktus;\n\n4) tvirtina įmonių, įstaigų ir organizacijų vadovų ir atsakingų asmenų, kuriems pavesta kontroliuoti objekto priešgaisrinę būklę ir imtis priemonių priešgaisrinės saugos reikalavimams vykdyti, priešgaisrinės saugos mokymo programas ir mokymo tvarką;\n\n5) nustato minimalius priešgaisrinės saugos mokymo programų, pagal kurias įmonėse, įstaigose ir organizacijose mokomi valstybės tarnautojai ir darbuotojai, reikalavimus;\n\n6) nustato objekto atitikties priešgaisrinę saugą reglamentuojantiems teisės aktams deklaravimo tvarką;\n\n7) nustato objektų atitikties priešgaisrinę saugą reglamentuojantiems teisės aktams patikrinimų atlikimo tvarką;\n\n8) informuoja visuomenę priešgaisrinės saugos klausimais;\n\n9) taiko mokslines ir technines naujoves priešgaisrinės saugos srityje, koordinuoja gaisrinės ir gelbėjimo technikos, gaisrinės saugos įrenginių, priešgaisrinių priemonių, gaisrinės automatikos įrenginių atitikties įvertinimą;\n\n10) skatina gyventojų, asociacijų, savanorių ugniagesių veiklą priešgaisrinės saugos srityje;\n\n11) atlieka kitas teisės aktų nustatytas funkcijas.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio 2 punkto pakeitimas",
      "content": "Pakeisti 8 straipsnio 2 punktą ir jį išdėstyti taip:\n\n„2) teikia valstybinės priešgaisrinės priežiūros pareigūnams informaciją, reikalingą jų uždaviniams įgyvendinti ir funkcijoms atlikti;“."
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Savivaldybių institucijos\n\nSavivaldybių institucijos, įgyvendindamos šį Įstatymą:\n\n1) turi teisę pagal kompetenciją nustatyti savivaldybės teritorijoje griežtesnius priešgaisrinės saugos reikalavimus, negu nustatyta priešgaisrinę saugą reglamentuojančiuose teisės aktuose;\n\n2) dalyvauja vykdant gaisrų prevencijos, gesinimo ir tyrimo programas;\n\n3) teikia valstybinės priešgaisrinės priežiūros pareigūnams informaciją, reikalingą gaisrų prevencijos priemonėms įgyvendinti, ir pagalbą vykdant švietimą priešgaisrinės saugos srityje;\n\n4) organizuoja savivaldybės gyventojų švietimą priešgaisrinės saugos klausimais;\n\n5) skatina savivaldybės gyventojų, asociacijų, savanorių ugniagesių veiklą priešgaisrinės saugos srityje, pagal kompetenciją savivaldybės teritorijoje įgyvendina priešgaisrinę saugą reglamentuojančių teisės aktų reikalavimus ir kitas gaisrų prevencijos priemones.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas ir papildymas",
      "content": "1. 11 straipsnio 3 dalies 1 punkte išbraukti žodį „reikalavimų“ ir šį punktą išdėstyti taip:\n\n„1) užtikrinti priešgaisrinę saugą reglamentuojančių teisės aktų vykdymą objekte ir nustatyti priešgaisrinį režimą jame;“.\n\n2. 11 straipsnio 3 dalies 4 punkte po žodžio „pažeidimus“ įrašyti žodžius „apie juos informuoti įmonės, įstaigos, organizacijos valstybės tarnautojus ir darbuotojus“ ir šį punktą išdėstyti taip:\n\n„4) nedelsdami šalinti nustatytus priešgaisrinės saugos pažeidimus, apie juos informuoti įmonės, įstaigos, organizacijos valstybės tarnautojus ir darbuotojus;“.\n\n3. 11 straipsnio 3 dalies 6 punkte po žodžio „organizuoti“ įrašyti žodžius „įmonės, įstaigos, organizacijos“, po žodžio „kompetenciją“ įrašyti žodžius „rengti ir“ ir šį punktą išdėstyti taip:\n\n„6) organizuoti įmonės, įstaigos, organizacijos valstybės tarnautojų ir darbuotojų instruktavimą, mokymą ir atestavimą priešgaisrinės saugos klausimais, pagal kompetenciją rengti ir tvirtinti priešgaisrinės saugos instrukcijas;“.\n\n4. Papildyti 11 straipsnio 3 dalį 16 punktu:\n\n„16) Priešgaisrinės apsaugos ir gelbėjimo departamento nustatyta tvarka deklaruoti objekto atitiktį priešgaisrinę saugą reglamentuojantiems teisės aktams.“\n\n5. Pakeisti 11 straipsnio 4 dalį ir ją išdėstyti taip:\n\n„4. Įmonėse, įstaigose ir organizacijose už objekto priešgaisrinę būklę yra atsakingi jų vadovai. Atlikdamas šią pareigą, vadovas privalo imtis būtinų objekto ir jame esančių arba galinčių būti žmonių apsaugos nuo gaisro priemonių. Įmonės, įstaigos ir organizacijos vadovas gali savo vadovaujamos įmonės, įstaigos ar organizacijos darbuotojui pavesti kontroliuoti objekto priešgaisrinę būklę ir imtis priemonių priešgaisrinės saugos reikalavimams vykdyti.“\n\n6. Pakeisti 11 straipsnio 5 dalį ir ją išdėstyti taip:\n\n„5. Priešgaisrinės saugos mokymo programą turi išklausyti įmonės, įstaigos, organizacijos, kurios atitinka vidaus reikalų ministro patvirtintus kriterijus, vadovas arba tokios įmonės, įstaigos, organizacijos darbuotojas, kuriam jos vadovas paveda kontroliuoti objekto priešgaisrinę būklę ir imtis priemonių priešgaisrinės saugos reikalavimams vykdyti.“\n\n7. Pakeisti 11 straipsnio 7 dalį ir ją išdėstyti taip:\n\n„7. Įmonės, įstaigos, organizacijos gali vykdyti priešgaisrinės įrangos techninę priežiūrą turėdamos teisės aktų nustatyta tvarka išduotą licenciją.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Gaisrų prevencijos užtikrinimas\n\nGaisrų prevencijai užtikrinti nustatomi statinių projektavimo, teritorijų planavimo ir objektų eksploatavimo reikalavimai, užkertantys kelią gaisrams kilti ir sudarantys sąlygas gaisrams gesinti, žmonėms ir turtui gelbėti. Šie reikalavimai nustatomi vadovaujantis įstatymais ir kitais teisės aktais, taip pat atsižvelgiant į patirtį gaisrų prevencijos ir gesinimo srityje ir daiktų, medžiagų, technologinių procesų, gaminių, konstrukcijų bei statinių gaisrinį pavojingumą.“"
    },
    {
      "provision_ref": "art8",
      "section": "8",
      "title": "8 straipsnis. 13 straipsnio 1 dalies pakeitimas ir papildymas",
      "content": "1. Pakeisti 13 straipsnio 1 dalies 5 punktą ir jį išdėstyti taip:\n\n„5) gaisro atžvilgiu pavojinguose objektuose turi būti įsteigti priešgaisriniai gelbėjimo padaliniai (žinybinės priešgaisrinės pajėgos), kad jie laiku ir adekvačiai reaguotų į galimą gaisrą, arba šiuo tikslu sudaromos sutartys su Priešgaisrinės apsaugos ir gelbėjimo departamentu. Kriterijus, pagal kuriuos tokio objekto savininkui (valdytojui) atsiranda pareiga steigti priešgaisrinį gelbėjimo padalinį (žinybines priešgaisrines pajėgas), arba atvejus, kai šiuo tikslu sudaroma sutartis su Priešgaisrinės apsaugos ir gelbėjimo departamentu, nustato Vyriausybė ar jos įgaliota institucija, atsižvelgdama į konkretaus objekto gaisrinį pavojingumą ir galimų padarinių mastą;“.\n\n2. Papildyti 13 straipsnio 1 dalį 6 punktu:\n\n„6) statinių, esančių bendrosios nuosavybės teisės objektu, atitiktį priešgaisrinę saugą reglamentuojantiems teisės aktams kontroliuoja bendraturčių susitarimu paskirtas administratorius.“"
    },
    {
      "provision_ref": "art9",
      "section": "9",
      "title": "9 straipsnis. 14 straipsnio 1 dalies pakeitimas",
      "content": "Pakeisti 14 straipsnio 1 dalį ir ją išdėstyti taip:\n\n„1. Valstybinė priešgaisrinė priežiūra įgyvendinama:\n\n1) kontroliuojant objektų atitiktį priešgaisrinę saugą reglamentuojantiems teisės aktams;\n\n2) kontroliuojant, kaip įgyvendinti projektiniai ir techniniai sprendimai atitinka priešgaisrinę saugą reglamentuojančių teisės aktų reikalavimus, užtikrinančius objektų ir juose dirbančių arba esančių žmonių apsaugą nuo gaisrų;\n\n3) išduodant šio Įstatymo 11 straipsnio 7 dalyje nurodytos veiklos licencijas, vykdant šių licencijų sąlygų laikymosi priežiūrą;\n\n4) vertinant produktų ir paslaugų atitiktį;\n\n5) nustatant teritorijose, kuriose susidarė ekstremali situacija, griežtesnius priešgaisrinės saugos reikalavimus, negu nustatyta priešgaisrinę saugą reglamentuojančiuose teisės aktuose, kad būtų išvengta gaisrų;\n\n6) kitomis įstatymų ir kitų teisės aktų nustatytomis priemonėmis.“"
    },
    {
      "provision_ref": "art10",
      "section": "10",
      "title": "10 straipsnis. 16 straipsnio 4 dalies pakeitimas",
      "content": "16 straipsnio 4 dalyje vietoj žodžių „visuomeninė organizacija“ įrašyti žodį „asociacija“ ir šią dalį išdėstyti taip:\n\n„4. Savanoriška ugniagesių formuotė yra asociacija, kurios paskirtis – gesinti gaisrus, gelbėti žmones ir turtą gaisrų metu.“"
    },
    {
      "provision_ref": "art11",
      "section": "11",
      "title": "11 straipsnis. 18 straipsnio 4 dalies pakeitimas",
      "content": "18 straipsnio 4 dalyje po žodžio „eismą“ įrašyti žodžius „pašalinti kliūtis, trukdančias patekti prie gaisravietės ir gesinti gaisrą“ ir šią dalį išdėstyti taip:\n\n„4. Kilus dėl gaisro pavojui žmonių sveikatai, gyvybei, turtui ar aplinkai, gaisro gesinimo vadovas gali laikinai apriboti patekimą į tam tikrą teritoriją ar patalpą, duoti nurodymą evakuoti jose esančius žmones, sustabdyti atliekamus darbus, išjungti elektros ar kitokius įrenginius, apriboti ar uždrausti transporto priemonių eismą, pašalinti kliūtis, trukdančias patekti prie gaisravietės ir gesinti gaisrą.“"
    },
    {
      "provision_ref": "art12",
      "section": "12",
      "title": "12 straipsnis. Pasiūlymas Vyriausybei ir kitoms valstybės institucijoms",
      "content": "Vyriausybė ir kitos valstybės institucijos iki šio įstatymo įsigaliojimo parengia ir patvirtina šiam įstatymui įgyvendinti būtinus teisės aktus."
    },
    {
      "provision_ref": "art13",
      "section": "13",
      "title": "13 straipsnis. Įstatymo įsigaliojimas",
      "content": "Šis įstatymas, išskyrus 12 straipsnį, įsigalioja 2010 m. kovo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
