{
  "id": "lt-law-xiv-1099",
  "type": "statute",
  "title": "Lietuvos Respublikos biudžeto sandaros įstatymo Nr. I-430 15 ir 25 straipsnių pakeitimo įstatymas",
  "short_name": "XIV-1099",
  "status": "in_force",
  "issued_date": "2022-05-17",
  "in_force_date": "2022-05-24",
  "url": "https://e-tar.lt/portal/lt/legalAct/e4b8bf10da7e11ec8d9390588bf2de65/NmCFRMeSkQ",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Vyriausybės rezervo lėšos\n\n1. Valstybės biudžete sudaromas Vyriausybės rezervas. Jis turi būti ne didesnis kaip 1 procentas patvirtintų valstybės biudžeto asignavimų sumos, išskyrus atvejus, kai rengiant Lietuvos Respublikos tam tikrų metų valstybės biudžeto ir savivaldybių biudžetų finansinių rodiklių patvirtinimo įstatymo projektą yra paskelbta valstybės lygio ekstremalioji situacija ir (arba) įvesta nepaprastoji padėtis. Konkretų Vyriausybės rezervo dydį kasmet nustato Seimas Valstybės biudžeto ir savivaldybių biudžetų finansinių rodiklių patvirtinimo įstatyme. Vyriausybės rezervo lėšos skirstomos Vyriausybės nutarimu.\n\n2. Vyriausybės rezervo lėšos naudojamos:\n\n1) ekstremaliosioms situacijoms ar krizėms likviduoti, jų padariniams šalinti ir padarytiems nuostoliams iš dalies padengti, inter alia, fiziniams ir juridiniams asmenims, patyrusiems ekstremaliosios situacijos ar krizės padarinių, remti Vyriausybės patvirtintomis priemonėmis;\n\n2) įsipareigojimams, susijusiems su dalyvavimu tarptautinėse operacijose, vykdyti;\n\n3) vykdant arbitražų ar teismų sprendimus, kuriais iš Lietuvos valstybės priteistos mokėtinos sumos, taip pat kitoms išlaidoms ginant valstybės interesus padengti;\n\n4) žymių Lietuvos visuomenės veikėjų laidotuvių išlaidoms padengti;\n\n5) Vyriausybės nustatyto dydžio savivaldybių apmokėtoms Lietuvos Nepriklausomybės Akto signataro antkapio pastatymo, kapavietės sutvarkymo, antkapio atributikos pagaminimo ir įmontavimo išlaidoms kompensuoti;\n\n6) humanitarinei pagalbai teikti;\n\n7) perkeliamųjų asmenų perkėlimo į Lietuvos Respubliką išlaidoms apmokėti;\n\n8) dėl nepaprastosios padėties atsiradusioms išlaidoms iš dalies apmokėti ir (arba) jos padariniams šalinti.\n\n3. Vyriausybės rezervo lėšų skyrimo ir naudojimo tvarką nustato Vyriausybė.“"
    },
    {
      "provision_ref": "art2",
      "section": "2",
      "title": "2 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Savivaldybės administracijos direktoriaus rezervas\n\n1. Savivaldybės sudaro savivaldybės administracijos direktoriaus rezervą, kuris turi būti ne mažesnis kaip 0,25 procento ir ne didesnis kaip 1 procentas patvirtintų savivaldybės biudžeto pajamų (neįskaitant valstybės dotacijų savivaldybių biudžetams). Savivaldybės administracijos direktoriaus rezervas gali būti didesnis kaip 1 procentas, kai yra paskelbta valstybės ir (arba) savivaldybės lygio ekstremalioji situacija ir (arba) įvesta nepaprastoji padėtis. Konkretų savivaldybės administracijos direktoriaus rezervo dydį kasmet nustato savivaldybės taryba, tvirtindama tam tikrų metų savivaldybės biudžetą. Savivaldybės administracijos direktoriaus rezervo lėšas skirsto savivaldybės administracijos direktorius.\n\n2. Savivaldybės administracijos direktoriaus rezervo lėšos naudojamos savivaldybės tarybos nustatyta tvarka:\n\n1) ekstremaliosioms situacijoms ir (arba) ekstremaliesiems įvykiams likviduoti, jų padariniams šalinti ir padarytiems nuostoliams iš dalies apmokėti;\n\n2) gaisrų, stichinių nelaimių ir kitų įvykių padariniams likviduoti ir jų padarytiems nuostoliams iš dalies apmokėti;\n\n3) dėl nepaprastosios padėties atsiradusioms išlaidoms iš dalies apmokėti ir (arba) jos padariniams šalinti.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šio įstatymo 2 straipsnyje išdėstyto Lietuvos Respublikos biudžeto sandaros įstatymo 25 straipsnio 1 dalis įsigalioja 2023 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
