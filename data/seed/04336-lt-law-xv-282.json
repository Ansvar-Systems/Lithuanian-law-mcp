{
  "id": "lt-law-xv-282",
  "type": "statute",
  "title": "Lietuvos Respublikos melioracijos įstatymo Nr. I-323 1, 2, 7 ir 9 straipsnių pakeitimo ir Įstatymo papildymo VI skyriumi įstatymas",
  "short_name": "XV-282",
  "status": "in_force",
  "issued_date": "2025-06-16",
  "in_force_date": "2025-11-01",
  "url": "https://e-tar.lt/portal/lt/legalAct/aabb2df04dd211f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis įstatymas nustato melioracijos statinių nuosavybės santykius, žemės savininkų ir kitų naudotojų teises ir pareigas, susijusias su melioracijos statinių statyba, naudojimu ir apsauga, taip pat melioracijos organizavimą, valdymą, projektavimą, ekspertizę, melioruotos žemės ir melioracijos statinių apskaitą, melioracijos statinių nurašymą bei melioracijos finansavimo tvarką.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 6 dalį ir ją išdėstyti taip:\n\n„6. Melioruota žemė – žemės plotas, kuriame drėgmės režimas reguliuojamas melioracijos sistema.“\n\n2. Papildyti 2 straipsnį 8 dalimi:\n\n„8. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos specialiųjų žemės naudojimo sąlygų įstatyme, Lietuvos Respublikos statybos įstatyme, Lietuvos Respublikos žemės įstatyme.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 2 dalį ir ją išdėstyti taip:\n\n„2. Žemės ūkio ministro įgaliota institucija žemės ūkio ministro nustatyta tvarka:\n\n1) atlieka melioracijos darbų ir melioracijos statinių naudojimo valstybinę priežiūrą;\n\n2) kontroliuoja ir koordinuoja valstybei nuosavybės teise priklausančių melioracijos statinių rekonstravimo darbų investicijų projektų, finansuojamų valstybės biudžeto, Europos Sąjungos struktūrinių fondų ir kitomis teisėtai gautomis lėšomis, rengimą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Melioruotos žemės ir melioracijos statinių apskaita\n\nMelioruotos žemės ir melioracijos statinių apskaita yra sudedamoji Žemės įstatymo 35 straipsnio 2 dalies 3 punkte nurodyto rinkinio dalis. Melioruotos žemės ir melioracijos statinių apskaitos tvarką nustato žemės ūkio ministras.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas VI skyriumi",
      "content": "Papildyti Įstatymą VI skyriumi:\n\n„VI SKYRIUS\nMELIORACIJOS STATINIŲ NURAŠYMAS"
    },
    {
      "provision_ref": "art11",
      "section": "11",
      "title": "11 straipsnis. Melioracijos statinių nurašymas",
      "content": "1. Nurašyti valstybei nuosavybės teise priklausantys urbanizuotose ir (ar) urbanizuojamose teritorijose esantys drenažo rinktuvai, kurie statybos metu buvo įrengti iš aplinkai ir žmogaus sveikatai nekenksmingų medžiagų ir kurių išardymo išlaidos viršija liekamųjų medžiagų vertę, neišardomi, paliekami savaime sunykti.\n\n2. Nurašyti valstybei nuosavybės teise priklausantys grioviai ir (ar) sureguliuoti upeliai neišardomi, paliekami savaime atsikurti.\n\n3. Pagrindinė žemės ūkio paskirties žemės naudojimo paskirtis, išskyrus šio straipsnio 1 dalyje nustatytą atvejį, keičiama tik nurašius, išardžius bei likvidavus šio įstatymo 3 straipsnio 2 dalyje nurodytus valstybei nuosavybės teise priklausančius urbanizuotose ir (ar) urbanizuojamose teritorijose esančius melioracijos statinius ir savivaldybės tarybai priėmus sprendimą dėl šių melioracijos statinių likvidavimo. Jeigu keičiant pagrindinę žemės ūkio paskirties žemės naudojimo paskirtį šio įstatymo 3 straipsnio 2 dalyje nurodytų valstybei nuosavybės teise priklausančių melioracijos statinių išardymas bei likvidavimas darys žalą kitų asmenų interesams, turtui ir (ar) gamtinei aplinkai, šiuos melioracijos statinius privačios žemės savininkas, savivaldybė ar valstybinės žemės naudotojas privalo iškelti į kitą vietą arba kitaip pertvarkyti parengęs melioracijos statinių iškėlimo projektą vadovaudamasis žemės ūkio ministro nustatyta tvarka.\n\n4. Nurašius melioracijos statinius, melioracijos statiniai ir melioruota žemė išbraukiami iš melioruotos žemės ir melioracijos statinių apskaitos.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. lapkričio 1 d.\n\n2. Lietuvos Respublikos Vyriausybė ir žemės ūkio ministras iki 2025 m. liepos 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
