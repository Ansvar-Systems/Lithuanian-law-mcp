{
  "id": "lt-law-xiv-1742",
  "type": "statute",
  "title": "Lietuvos Respublikos sprogmenų apyvartos kontrolės įstatymo Nr. IX-1315 5, 6, 8, 9, 10, 11, 12, 13, 14, 15, 16, 17, 18, 19, 20, 21 straipsnių ir priedo pakeitimo įstatymas",
  "short_name": "XIV-1742",
  "status": "in_force",
  "issued_date": "2022-12-22",
  "in_force_date": "2023-04-01",
  "url": "https://e-tar.lt/portal/lt/legalAct/b5c02fb08c1011ed8df094f359a60216/LBhdETXNol",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 5 dalį ir ją išdėstyti taip:\n\n„5. Lietuvos Respublikoje esančioms gamybos vietoms unikalaus atpažinties žymens tris skaitmenis, žyminčius gamybos vietą, suteikia Lietuvos policijos generalinio komisaro įgaliota policijos įstaiga (toliau – policijos įstaiga).“\n\n2. Pakeisti 5 straipsnio 6 dalį ir ją išdėstyti taip:\n\n„6. Jeigu į Lietuvos Respubliką importuojamų sprogmenų gamybos vieta yra ne valstybėje narėje, tačiau sprogmenų gamintojas yra įsisteigęs valstybėje narėje, policijos įstaiga sprogmenų gamintojo prašymu suteikia šio unikalaus atpažinties žymens tris skaitmenis, žyminčius sprogmenų gamybos vietą. Jeigu sprogmenų gamintojas nėra įsisteigęs valstybėje narėje, prašymą suteikti unikalaus atpažinties žymens tris skaitmenis, žyminčius gamybos vietą, policijos įstaigai pateikia sprogmenų importuotojas.“\n\n3. Pakeisti 5 straipsnio 9 dalį ir ją išdėstyti taip:\n\n„9. Valstybinė vartotojų teisių apsaugos tarnyba prižiūri, ar sprogmenys, tiekiami Lietuvos Respublikos rinkai, atitinka šiame straipsnyje nustatytus ženklinimo reikalavimus. Jeigu Valstybinė vartotojų teisių apsaugos tarnyba nustato, kad Lietuvos Respublikos rinkai tiekiami sprogmenys yra nesertifikuoti, nepaženklinti unikaliu atpažinties žymeniu arba atitikties ženklu CE, kad unikaliu atpažinties žymeniu arba atitikties ženklu CE sprogmenys paženklinti neteisėtai, ši institucija privalo užtikrinti tokių sprogmenų pašalinimą iš rinkos ir įpareigoti sprogmenų gamintoją (prekiautoją) per nurodytą laiką pašalinti nustatytus trūkumus. Jeigu sprogmenų gamintojas (prekiautojas) neįvykdo šių reikalavimų, sprogmenys iš sprogmenų gamintojo (prekiautojo) paimami šio įstatymo 20 straipsnyje nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Sprogmenų gamybos, prekybos, naudojimo licencijavimas\n\n1. Licencijuojama ši veikla:\n\n1) sprogmenų gamyba;\n\n2) prekyba sprogmenimis;\n\n3) sprogmenų naudojimas.\n\n2. Licencijas verstis šio straipsnio 1 dalyje nurodyta licencijuojama veikla gali gauti fiziniai ir juridiniai asmenys. Licenciją turinčio fizinio ar juridinio asmens darbuotojai neprivalo atskirai gauti šio straipsnio 1 dalyje nurodytas atitinkamas licencijas.\n\n3. Kiekvienai šio straipsnio 1 dalyje nurodytai licencijuojamai veiklai yra neterminuotam laikui išduodama atskira licencija.\n\n4. Lietuvos Respublikoje verstis šio straipsnio 1 dalyje nurodyta licencijuojama veikla turi teisę ir kitų valstybių narių paslaugų teikėjai, pateikę policijos įstaigai įsisteigimo valstybėje narėje gautas licencijas ir (ar) leidimus verstis šia veikla. Policijos įstaiga, patikrinusi pateiktos licencijos ir (ar) leidimo galiojimą, išduoda Lietuvos Respublikos Vyriausybės nustatyta tvarka rašytinį sutikimą verstis Lietuvos Respublikoje licencijuojama veikla (toliau – rašytinis sutikimas). Rašytinis sutikimas išduodamas neterminuotam laikui.\n\n5. Sprendimas dėl licencijos ar rašytinio sutikimo išdavimo priimamas ir licencija ar rašytinis sutikimas išduodami arba pateikiamas motyvuotas rašytinis atsisakymas išduoti licenciją arba rašytinį sutikimą ne vėliau kaip per 30 kalendorinių dienų nuo visų tinkamai įformintų dokumentų, numatytų šiame įstatyme ar šio straipsnio 9 dalyje nurodytose licencijavimo taisyklėse ir reikalingų licencijai ar rašytiniam sutikimui išduoti, gavimo policijos įstaigoje dienos.\n\n6. Policijos įstaiga, gavusi šio straipsnio 5 dalyje nurodytus dokumentus, ne vėliau kaip per 5 darbo dienas išsiunčia licenciją ar rašytinį sutikimą prašančiam išduoti asmeniui (toliau – pareiškėjas) ar jo įgaliotam asmeniui patvirtinimą apie šių dokumentų gavimą. Patvirtinime taip pat nurodoma šio straipsnio 5 dalyje nurodytas terminas licencijai ar rašytiniam sutikimui išduoti, sprendimo apskundimo tvarka bei terminai ir tai, kad tuo atveju, jeigu pareiškėjas ar jo įgaliotas asmuo per šio straipsnio 5 dalyje nustatytą terminą negauna jokio atsakymo, yra laikoma, kad licencija išduota ar rašytinis sutikimas išduotas.\n\n7. Licencija ar rašytinis sutikimas neišduodami, jeigu:\n\n1) licencijai ar rašytiniam sutikimui išduoti pateikti ne visi arba netinkamai įforminti šio straipsnio 5 dalyje nurodyti dokumentai ir pareiškėjas ar jo įgaliotas asmuo neįvykdė policijos įstaigos reikalavimo pateikti trūkstamus dokumentus ar ištaisyti jų trūkumus;\n\n2) rašytiniam sutikimui išduoti gaunama duomenų, kad kitų valstybių narių paslaugų teikėjų registracija, licencija ar leidimas negalioja, licencijos ar leidimo galiojimas sustabdytas;\n\n3) licencijos ar rašytinio sutikimo galiojimas buvo panaikintas ir nuo licencijos ar rašytinio sutikimo galiojimo panaikinimo nepraėjo 3 metai (ši nuostata netaikoma, jeigu licencijos ar rašytinio sutikimo galiojimas buvo panaikintas licencijos ar rašytinio sutikimo turėtojo prašymu);\n\n4) pažeisti šio įstatymo 7 straipsnyje nustatyti reikalavimai.\n\n8. Pareiškėjas ar jo įgaliotas asmuo šio straipsnio 5 dalyje nurodytus dokumentus policijos įstaigai gali pateikti per atstumą, elektroninėmis priemonėmis per Paslaugų ir gaminių kontaktinį centrą, per Policijos elektroninių paslaugų sistemą arba tiesiogiai.\n\n9. Ūkinės komercinės veiklos, nurodytos šio straipsnio 1 dalyje, licencijavimo taisykles tvirtina Vyriausybė.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "1. Pakeisti 8 straipsnio 1 dalies 3 punktą ir jį išdėstyti taip:\n\n„3) Lietuvos policijos generalinio komisaro nustatyta tvarka teikti policijos įstaigai duomenis apie pagamintus, įgytus, laikomus, sunaudotus, realizuotus, importuotus, įvežtus į Lietuvos Respubliką, eksportuotus, išvežtus iš Lietuvos Respublikos, vežtus tranzitu per Lietuvos Respublikos teritoriją sprogmenis;“.\n\n2. Pakeisti 8 straipsnio 1 dalies 4 punktą ir jį išdėstyti taip:\n\n„4) pasikeitus fizinio asmens, kuris verčiasi licencijuojama veikla, ar juridinio asmens ūkinės komercinės veiklos pobūdžiui ar kitiems duomenims, kurie buvo nurodyti dokumentuose, pateiktuose licencijai ar rašytiniam sutikimui gauti, apie tai ne vėliau kaip per 10 darbo dienų pranešti policijos įstaigai;“.\n\n3. Pakeisti 8 straipsnio 1 dalies 8 punktą ir jį išdėstyti taip:\n\n„8) prieš priimdamas į darbą darbuotoją, kurio darbas bus tiesiogiai susijęs su sprogmenimis, pateikti policijos įstaigai šio asmens duomenis (vardą, pavardę, asmens kodą, gyvenamosios vietos adresą), siekiant patikrinti, ar nėra šio įstatymo 7 straipsnio 1 dalies 2, 3, 4, 5, 6, 7 ir 8 punktuose nurodytų aplinkybių, dėl kurių darbuotojas negalėtų dirbti su sprogmenimis susijusio darbo, ir sveikatos medicininio patikrinimo išvadas, patvirtinančias, kad jis neserga sveikatos apsaugos ministro tvirtinamame sąraše nurodytomis ligomis ar neturi šiame sąraše nurodytų sveikatos sutrikimų, trukdančių tinkamai elgtis su sprogmenimis. Policijos įstaigai taip pat privaloma pateikti dokumentus, patvirtinančius fizinio asmens, kuris verčiasi licencijuojama veikla, ar darbuotojo, dirbsiančio tiesiogiai su sprogmenimis, kvalifikaciją. Asmens, dėl šiame punkte nurodytų aplinkybių jau tikrinto įsisteigimo valstybėje narėje, patikrinimo duomenys, dokumentai gaunami per Vidaus rinkos informacinę sistemą, nurodytą Lietuvos Respublikos paslaugų įstatyme, iš įsisteigimo valstybės narės kompetentingos institucijos;“.\n\n4. Pakeisti 8 straipsnio 1 dalies 9 punktą ir jį išdėstyti taip:\n\n„9) sprogmenų apskaitos žurnalus, unikalius atpažinties žymenis, surinktus duomenis apie sprogmenis ir kitus dokumentus saugoti 10 metų nuo paskutinio įrašo padarymo dienos (likvidavus juridinį asmenį, mirus fiziniam asmeniui ar juridiniam, fiziniam asmeniui nutraukus licencijuojamą veiklą, apskaitos dokumentai perduodami policijos įstaigai);“.\n\n5. Pakeisti 8 straipsnio 1 dalies 10 punktą ir jį išdėstyti taip:\n\n„10) pranešti policijos įstaigai asmens, galinčio ne darbo valandomis suteikti informaciją apie kiekvieno turimo sprogmens kilmę ir jo buvimo vietą per visą laiką nuo jo įsigijimo iki realizavimo ar sunaudojimo, vardą, pavardę, duomenis ryšiams palaikyti.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Leidimas laikyti sprogmenis\n\n1. Patalpos sprogmenims laikyti, gaminti ar jais prekiauti turi atitikti Lietuvos policijos generalinio komisaro nustatytus reikalavimus. Policijos įstaiga ne vėliau kaip per 15 kalendorinių dienų nuo visų ir tinkamai įformintų dokumentų, kurie numatyti šio įstatymo 6 straipsnio 9 dalyje nurodytose licencijavimo taisyklėse ir kurių reikia leidimui laikyti sprogmenis išduoti, gavimo policijos įstaigoje dienos Lietuvos policijos generalinio komisaro nustatyta tvarka išduoda leidimą laikyti sprogmenis. Leidimas laikyti sprogmenis išduodamas neterminuotam laikui.\n\n2. Policijos įstaiga, gavusi šio straipsnio 1 dalyje nurodytus dokumentus, ne vėliau kaip per 5 darbo dienas išsiunčia leidimą laikyti sprogmenis prašančiam išduoti asmeniui ar jo įgaliotam asmeniui patvirtinimą apie šių dokumentų gavimą. Patvirtinime taip pat nurodoma šio straipsnio 1 dalyje nurodytas terminas leidimui laikyti sprogmenis išduoti, sprendimo apskundimo tvarka bei terminai ir tai, kad tuo atveju, jeigu leidimą laikyti sprogmenis prašantis išduoti asmuo ar jo įgaliotas asmuo per šio straipsnio 1 dalyje nurodytą terminą negauna jokio atsakymo, yra laikoma, kad leidimas laikyti sprogmenis išduotas.\n\n3. Leidimas laikyti sprogmenis neišduodamas, jeigu:\n\n1) pateikti ne visi arba netinkamai įforminti dokumentai, kurie numatyti šio įstatymo 6 straipsnio 9 dalyje nurodytose licencijavimo taisyklėse ir kurių reikia leidimui laikyti sprogmenis išduoti, ir leidimą laikyti sprogmenis prašantis išduoti asmuo ar jo įgaliotas asmuo neįvykdė policijos įstaigos reikalavimo pateikti trūkstamus dokumentus ar ištaisyti trūkumus;\n\n2) patalpos sprogmenims laikyti, gaminti ar jais prekiauti neatitinka Lietuvos policijos generalinio komisaro nustatytų reikalavimų.\n\n4. Leidimo laikyti sprogmenis galiojimas sustabdomas, jeigu:\n\n1) nustatoma, kad patalpos sprogmenims laikyti, gaminti ar jais prekiauti neatitinka Lietuvos policijos generalinio komisaro nustatytų reikalavimų;\n\n2) nustatoma, kad sprogmenys laikomi pažeidžiant teisės aktų nustatytus reikalavimus.\n\n5. Leidimo laikyti sprogmenis galiojimą sustabdo policijos įstaiga. Policijos įstaiga, sustabdžiusi leidimo laikyti sprogmenis galiojimą, leidimo laikyti sprogmenis turėtojui nustato ne trumpesnį kaip 10 darbo dienų terminą šio straipsnio 4 dalyje nurodytų reikalavimų pažeidimams pašalinti ir įspėja, kad nepašalinus nustatytų pažeidimų bus panaikintas leidimo laikyti sprogmenis galiojimas. Policijos įstaigos nustatytas terminas šio straipsnio 4 dalyje nurodytų reikalavimų pažeidimams pašalinti skaičiuojamas nuo pranešimo apie leidimo laikyti sprogmenis galiojimo sustabdymą gavimo dienos.\n\n6. Jeigu leidimo laikyti sprogmenis turėtojas per policijos įstaigos nustatytą terminą, nurodytą šio straipsnio 5 dalyje, pateikia dokumentus, įrodančius, kad nebėra aplinkybių, dėl kurių buvo sustabdytas leidimo laikyti sprogmenis galiojimas (arba policijos įstaigai atlikus patikrinimą ir tai nustačius), policijos įstaiga sprendimu leidimo laikyti sprogmenis galiojimo sustabdymą panaikina.\n\n7. Leidimo laikyti sprogmenis galiojimą policijos įstaiga panaikina, jeigu:\n\n1) juridinis asmuo likviduojamas ar miršta fizinis asmuo;\n\n2) leidimo laikyti sprogmenis turėtojas prašo panaikinti leidimo laikyti sprogmenis galiojimą;\n\n3) leidimo laikyti sprogmenis turėtojas po leidimo laikyti sprogmenis galiojimo sustabdymo per policijos įstaigos nustatytą terminą, nurodytą šio straipsnio 5 dalyje, nepašalina šio straipsnio 4 dalyje nurodytų reikalavimų pažeidimų;\n\n4) nustatoma, kad policijos įstaigai ar kitoms sprogmenų civilinės apyvartos kontrolę atliekančioms institucijoms buvo pateikti tikrovės neatitinkantys duomenys.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio pakeitimas",
      "content": "1. Pakeisti 10 straipsnio 1 dalies 3 punktą ir jį išdėstyti taip:\n\n„3) parengti, su policijos įstaiga suderinti ir turėti objektų, kuriuose laikomi ar gaminami sprogmenys, galimų avarijų prevencijos ir padarinių likvidavimo planus;“.\n\n2. Pakeisti 10 straipsnio 1 dalies 5 punktą ir jį išdėstyti taip:\n\n„5) siekdamas apsaugoti vartotojų sveikatą ir užtikrinti saugą, tirti gaminamų sprogmenų bandinius, nagrinėti ir registruoti sprogmenų naudotojų, fizinių ir juridinių asmenų, kurie verčiasi jų pagamintų sprogmenų prekyba, skundus dėl jų pagamintų sprogmenų, registruoti ir tirti reikalavimų neatitinkančius pagamintus sprogmenis, informuoti sprogmenų prekiautojus, parduodančius tokius sprogmenis, apie tokią stebėseną;“.\n\n3. Pakeisti 10 straipsnio 3 dalies 7 punktą ir jį išdėstyti taip:\n\n„7) paaiškėjus, kad rinkai jo patiektas sprogmuo neatitinka techniniuose dokumentuose nustatytų reikalavimų, nedelsdamas imtis priemonių, būtinų užtikrinti sprogmens atitiktį techniniuose dokumentuose nustatytiems reikalavimams, jį pašalinti ar atšaukti iš rinkos. Šiais atvejais sprogmenų prekiautojas nedelsdamas informuoja policijos įstaigą, pateikdamas išsamią informaciją apie sprogmenų neatitiktį techniniuose dokumentuose nustatytiems reikalavimams ir apie visas taikomas priemones, kurių buvo imtasi.“\n\n4. Pakeisti 10 straipsnio 5 dalies 3 punktą ir jį išdėstyti taip:\n\n„3) paaiškėjus, kad rinkai patiektas sprogmuo neatitinka techniniuose dokumentuose nustatytų reikalavimų, nedelsdamas imtis priemonių, būtinų užtikrinti sprogmens atitiktį techniniuose dokumentuose nustatytiems reikalavimams, jį pašalinti ar atšaukti iš rinkos. Šiais atvejais sprogmenų importuotojas, įvežantysis asmuo nedelsdami informuoja policijos įstaigą, pateikdami išsamią informaciją apie sprogmenų neatitiktį techniniuose dokumentuose nustatytiems reikalavimams ir apie visas taikomas priemones, kurių buvo imtasi;“."
    },
    {
      "provision_ref": "art6",
      "section": "6",
      "title": "6 straipsnis. 11 straipsnio pakeitimas",
      "content": "1. Pakeisti 11 straipsnio 1 dalį ir ją išdėstyti taip:\n\n„1. Fizinis ar juridinis asmuo, norintis gaminti sprogmenis, privalo turėti policijos įstaigos išduotą licenciją arba rašytinį sutikimą.“\n\n2. Pakeisti 11 straipsnio 2 dalį ir ją išdėstyti taip:\n\n„2. Sprogmenų gamintojas, prieš pradėdamas gaminti sprogmenis, šių sprogmenų techninius dokumentus Lietuvos policijos generalinio komisaro nustatyta tvarka privalo suderinti su policijos įstaiga.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio pakeitimas",
      "content": "1. Pakeisti 12 straipsnio 1 dalį ir ją išdėstyti taip:\n\n„1. Fizinis ar juridinis asmuo, norintis prekiauti sprogmenimis, privalo turėti policijos įstaigos išduotą licenciją arba rašytinį sutikimą.“\n\n2. Pakeisti 12 straipsnio 3 dalies 2 punktą ir jį išdėstyti taip:\n\n„2) fiziniams ir juridiniams asmenims, neturintiems licencijos, rašytinio sutikimo prekiauti sprogmenimis arba licencijos, rašytinio sutikimo naudoti sprogmenis;“."
    },
    {
      "provision_ref": "art8",
      "section": "8",
      "title": "8 straipsnis. 13 straipsnio pakeitimas",
      "content": "Pakeisti 13 straipsnio 1 dalį ir ją išdėstyti taip:\n\n„1. Fizinis ar juridinis asmuo, norintis naudoti sprogmenis, privalo turėti policijos įstaigos išduotą licenciją ar rašytinį sutikimą.“"
    },
    {
      "provision_ref": "art9",
      "section": "9",
      "title": "9 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Sprogmenų importo, įvežimo į Lietuvos Respubliką, eksporto, išvežimo iš Lietuvos Respublikos ir vežimo tranzitu per Lietuvos Respublikos teritoriją priežiūra\n\n1. Sprogmenų eksportuotojas, išvežantysis asmuo turi pateikti policijos įstaigai valstybės, į kurią jis numato importuoti, įvežti sprogmenis, kompetentingos institucijos sutikimą importuoti, įvežti sprogmenis ir valstybių, per kurias sprogmenys bus vežami, kompetentingų institucijų leidimus vežti sprogmenis. Jeigu, tikrinant šiuos dokumentus, policijos įstaigai kyla klausimų dėl šių dokumentų tikrumo ir teisėtumo, policijos įstaiga turi teisę per Vidaus rinkos informacinę sistemą, nurodytą Paslaugų įstatyme, nusiųsti šiuo klausimu paklausimą valstybių narių kompetentingoms institucijoms, siekdama nustatyti, ar pateikti dokumentai nesuklastoti.\n\n2. Jeigu šio straipsnio 1 dalyje nurodytą ūkinę komercinę veiklą vykdo ne valstybėje narėje įsisteigęs juridinis asmuo, jo filialas ir (ar) padalinys arba ne valstybės narės fizinis asmuo, jis, be šio straipsnio 1 dalyje nurodytų dokumentų, turi pateikti policijos įstaigai valstybės, kurioje jis yra įsisteigęs, kompetentingos institucijos patvirtinimą, kad šis fizinis ar juridinis asmuo turi reikalingas licencijas, rašytinius sutikimus ir leidimus verstis sprogmenų įvežimu ar importu į Lietuvos Respubliką arba išvežimu ar eksportu iš Lietuvos Respublikos.\n\n3. Policijos įstaiga, išnagrinėjusi pateiktus duomenis, dokumentus ir sąlygas, kuriomis gali būti vežami sprogmenys, ir nustačiusi, kad yra pateikti visi reikiami dokumentai, nurodyti šio straipsnio 1 ir 2 dalyse ir šio įstatymo 18 straipsnio 3 dalyje, Vyriausybės nustatyta tvarka, ne vėliau kaip per 15 kalendorinių dienų nuo visų dokumentų, reikalingų leidimui išduoti, gavimo policijos įstaigoje dienos, išduoda leidimą eksportuoti, išvežti iš Lietuvos Respublikos, importuoti, įvežti į Lietuvos Respubliką, vežti tranzitu per Lietuvos Respublikos teritoriją sprogmenis. Šis leidimas yra vežamų sprogmenų lydimasis dokumentas ir turi būti pateikiamas kompetentingoms institucijoms šių pareikalavimu.\n\n4. Fizinis ar juridinis asmuo negali importuoti, įvežti į Lietuvos Respubliką, eksportuoti, išvežti iš Lietuvos Respublikos ar vežti tranzitu per Lietuvos Respublikos teritoriją sprogmenų tol, kol nėra gautas šio įstatymo nustatyta tvarka išduodamas atitinkamas leidimas, licencija ar rašytinis sutikimas.\n\n5. Policijos įstaiga, išdavusi leidimą išvežti sprogmenis į kitą valstybę narę, privalo nedelsdama pranešti šiai valstybei narei apie sprogmenų išvežimą iš Lietuvos Respublikos teritorijos į jos teritoriją. Tokia informacija turi būti perduota valstybės narės kompetentingoms institucijoms iki šių sprogmenų išvežimo iš Lietuvos Respublikos teritorijos. Be to, apie tai turi būti pranešta kitų valstybių narių, per kurių teritorijas sprogmenys bus vežami tranzitu, kompetentingoms institucijoms.\n\n6. Sprogmenys, įtraukti į Bendrąjį karinės įrangos sąrašą, eksportuojami, išvežami iš Lietuvos Respublikos, importuojami, įvežami į Lietuvos Respubliką ir vežami tranzitu per Lietuvos Respublikos teritoriją Lietuvos Respublikos strateginių prekių kontrolės įstatymo nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Sprogmenų apskaita\n\n1. Sprogmenų gamintojai, eksportuotojai, importuotojai, įvežantieji ar išvežantieji asmenys, prekiautojai ir sprogmenų naudotojai privalo tvarkyti gaminamų, įsigytų, laikomų, sunaudotų ir realizuotų sprogmenų apskaitą ir teikti šiuos duomenis policijos įstaigai.\n\n2. Šio straipsnio 1 dalyje nurodytų sprogmenų apskaitos tvarkymo ir jos duomenų teikimo policijos įstaigai tvarką nustato Lietuvos policijos generalinis komisaras.“"
    },
    {
      "provision_ref": "art11",
      "section": "11",
      "title": "11 straipsnis. 16 straipsnio pakeitimas",
      "content": "Pakeisti 16 straipsnio 2 dalį ir ją išdėstyti taip:\n\n„2. Licencijuojamos veiklos vidaus audito duomenys turi būti pateikiami sprogmenų civilinės apyvartos kontrolę atliekančioms institucijoms.“"
    },
    {
      "provision_ref": "art12",
      "section": "12",
      "title": "12 straipsnis. 17 straipsnio pakeitimas",
      "content": "1. Pakeisti 17 straipsnio 1 dalį ir ją išdėstyti taip:\n\n„1. Licencijos galiojimą sustabdo policijos įstaiga. Policijos įstaiga licencijos turėtojui nustato ne trumpesnį kaip 10 darbo dienų terminą šio straipsnio 2, 3 ir 4 dalyse nurodytiems pažeidimams pašalinti ir įspėja, kad per policijos įstaigos nustatytą terminą nepašalinus nustatytų pažeidimų bus panaikintas licencijos galiojimas. Policijos įstaigos nustatytas terminas šio straipsnio 2, 3 ir 4 dalyse nurodytiems pažeidimams pašalinti skaičiuojamas nuo pranešimo apie licencijos galiojimo sustabdymą gavimo dienos.“\n\n2. Pakeisti 17 straipsnio 5 dalį ir ją išdėstyti taip:\n\n„5. Jeigu šio straipsnio 2, 3 ir 4 dalyse nurodytus pažeidimus padarė kitos valstybės narės paslaugų teikėjas, licenciją ir (ar) leidimą gavęs įsisteigimo valstybėje narėje, policijos įstaiga sustabdo savo išduoto rašytinio sutikimo galiojimą nustatydama paslaugos teikėjui ne trumpesnį kaip 10 darbo dienų terminą šio straipsnio 2, 3 ir 4 dalyse nurodytiems pažeidimams pašalinti ir įspėja, kad per policijos įstaigos nustatytą terminą nepašalinus nustatytų pažeidimų bus panaikintas rašytinio sutikimo galiojimas. Policijos įstaigos nustatytas terminas šio straipsnio 2, 3 ir 4 dalyse nurodytiems pažeidimams pašalinti skaičiuojamas nuo pranešimo apie rašytinio sutikimo galiojimo sustabdymą gavimo dienos.“\n\n3. Pakeisti 17 straipsnio 7 dalį ir ją išdėstyti taip:\n\n„7. Jeigu licencijos ar rašytinio sutikimo turėtojas per policijos įstaigos nustatytą terminą, nurodytą šio straipsnio 1 ar 5 dalyje, pateikia dokumentus, įrodančius, kad nebėra aplinkybių, dėl kurių buvo sustabdytas licencijos ar rašytinio sutikimo galiojimas (arba policijos įstaigai atlikus patikrinimą ir tai nustačius), policijos įstaigos sprendimu licencijos ar rašytinio sutikimo galiojimo sustabdymas panaikinamas.“\n\n4. Pakeisti 17 straipsnio 8 dalies nuostatą iki dvitaškio ir ją išdėstyti taip:\n\n„8. Licencijos ar rašytinio sutikimo galiojimą policijos įstaiga panaikina, jeigu:“.\n\n5. Pakeisti 17 straipsnio 8 dalies 3 punktą ir jį išdėstyti taip:\n\n„3) licencijos ar rašytinio sutikimo turėtojas per policijos įstaigos nustatytą terminą, nurodytą šio straipsnio 1 ar 5 dalyje, nepašalina šio straipsnio 2, 3 ir 4 dalyse nurodytų pažeidimų;“.\n\n6. Pakeisti 17 straipsnio 8 dalies 7 punktą ir jį išdėstyti taip:\n\n„7) nustatoma, kad policijos įstaigai ar kitoms sprogmenų civilinės apyvartos kontrolę atliekančioms institucijoms buvo pateikti tikrovės neatitinkantys duomenys;“.\n\n7. Pakeisti 17 straipsnio 10 dalį ir ją išdėstyti taip:\n\n„10. Licencijos ar rašytinio sutikimo turėtojas šiame straipsnyje nurodytus dokumentus policijos įstaigai gali pateikti per atstumą, elektroninėmis priemonėmis per Paslaugų ir gaminių kontaktinį centrą, per Policijos elektroninių paslaugų sistemą arba tiesiogiai.“"
    },
    {
      "provision_ref": "art13",
      "section": "13",
      "title": "13 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Sprogmenų civilinės apyvartos kontrolę atliekančios institucijos, šių institucijų įgaliotų valstybės tarnautojų teisės\n\n1. Sprogmenų civilinės apyvartos kontrolę pagal kompetenciją atlieka policijos įstaiga, Valstybinė vartotojų teisių apsaugos tarnyba, Lietuvos Respublikos Vyriausybės įgaliotos institucijos.\n\n2. Sprogmenų civilinės apyvartos kontrolę atliekančių institucijų įgalioti valstybės tarnautojai turi teisę:\n\n1) tikrinti, kaip laikomasi sprogmenų civilinę apyvartą reglamentuojančių teisės aktų reikalavimų;\n\n2) apžiūrėti teritoriją ir patalpas, kuriose gaminami, laikomi, naudojami, realizuojami sprogmenys, ir ten atlikti patikrinimą;\n\n3) gauti iš bet kurio fizinio ar juridinio asmens, vykdančio sprogmenų civilinę apyvartą, iš kitų valstybės ir savivaldybių institucijų ir įstaigų visą turimą informaciją apie veiksmus, susijusius su sprogmenų civiline apyvarta;\n\n4) siūlyti policijos įstaigai priimti sprendimą dėl licencijos ar rašytinio sutikimo galiojimo sustabdymo ar licencijos ar rašytinio sutikimo galiojimo panaikinimo, jeigu yra šio įstatymo 17 straipsnio 2, 3, 4, 5, 6, 8 ar 9 dalyje nurodytos aplinkybės;\n\n5) nustatę šiame įstatyme nurodytų sprogmenų civilinės apyvartos tvarkos pažeidimų, duoti fiziniam ar juridiniam asmeniui privalomuosius nurodymus šiuos trūkumus pašalinti;\n\n6) imtis kitų priemonių, nustatytų įstatymuose ir kituose teisės aktuose.\n\n3. Sprogmenų civilinės apyvartos kontrolės tvarką nustato Vyriausybė.“"
    },
    {
      "provision_ref": "art14",
      "section": "14",
      "title": "14 straipsnis. 19 straipsnio pakeitimas",
      "content": "Pakeisti 19 straipsnio 1 dalį ir ją išdėstyti taip:\n\n„1. Asmuo, radęs sprogmenų, privalo nedelsdamas apie tai pranešti policijos įstaigai. Ši privalo iš karto imtis priemonių, kad rasti sprogmenys nekeltų pavojaus žmonių gyvybei ir sveikatai, aplinkai ir turtui.“"
    },
    {
      "provision_ref": "art15",
      "section": "15",
      "title": "15 straipsnis. 20 straipsnio pakeitimas",
      "content": "1. Pakeisti 20 straipsnio 2 dalį ir ją išdėstyti taip:\n\n„2. Šio straipsnio 1 dalies 3 punkte nustatytu atveju sprogmenis paima policijos įstaiga. Paimti sprogmenys laikomi iki leidimo laikyti sprogmenis galiojimo sustabdymo pabaigos sprogmenims laikyti pritaikytose leidimo laikyti sprogmenis turėtojo, iš kurio sprogmenys paimti, ir policijos įstaigos užplombuotose patalpose arba policijos įstaigos patalpose.“\n\n2. Pakeisti 20 straipsnio 3 dalį ir ją išdėstyti taip:\n\n„3. Šio straipsnio 1 dalies 1 ir 4 punktuose nustatytais atvejais sprogmenis paima policijos įstaiga. Jeigu sprendimas dėl leidimo laikyti sprogmenis, licencijos ar rašytinio sutikimo galiojimo panaikinimo apskundžiamas, sprogmenys laikinai paimami saugoti iki galutinio sprendimo priėmimo. Laikinai paimti sprogmenys saugomi sprogmenims laikyti pritaikytose leidimo laikyti sprogmenis, licencijos ar rašytinio sutikimo turėtojo, iš kurio sprogmenys paimti, ir policijos įstaigos užplombuotose patalpose arba policijos įstaigos patalpose.“\n\n3. Pakeisti 20 straipsnio 4 dalį ir ją išdėstyti taip:\n\n„4. Šio straipsnio 1 dalies 2 ir 5 punktuose nustatytais atvejais sprogmenis paima Valstybinė vartotojų teisių apsaugos tarnyba kartu su policijos įstaiga. Paimti sprogmenys saugomi sprogmenims laikyti pritaikytose leidimo laikyti sprogmenis, licencijos ar rašytinio sutikimo turėtojo, iš kurio sprogmenys paimti, ir Valstybinės vartotojų teisių apsaugos tarnybos užplombuotose patalpose arba policijos įstaigos patalpose.“\n\n4. Pakeisti 20 straipsnio 5 dalį ir ją išdėstyti taip:\n\n„5. Šio straipsnio 1 dalies 6, 7 ir 8 punktuose nustatytais atvejais, taip pat sprogmenų civilinės apyvartos kontrolę atliekančios institucijos prašymu sprogmenis paima policijos įstaiga. Paimti sprogmenys saugomi sprogmenims laikyti pritaikytose policijos įstaigos patalpose.“\n\n5. Pakeisti 20 straipsnio 8 dalį ir ją išdėstyti taip:\n\n„8. Šio straipsnio 1 dalyje nustatytais atvejais paimti sprogmenys, kurie neturi atitikties sertifikatų, taip pat išoriškai pažeisti sprogmenys nesaugomi. Šie sprogmenys visais atvejais neatlygintinai sunaikinami. Šiuos sprogmenis naikinti turi teisę policijos įstaiga savo nustatyta tvarka.“"
    },
    {
      "provision_ref": "art16",
      "section": "16",
      "title": "16 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Duomenų apie sprogmenis teikimas tretiesiems asmenims\n\n1. Policijos įstaiga suinteresuotoms institucijoms ir tarptautinėms organizacijoms teikia duomenis apie pagamintus, įgytus, laikomus, sunaudotus, realizuotus, importuotus, įvežtus į Lietuvos Respubliką, eksportuotus, išvežtus iš Lietuvos Respublikos, vežtus tranzitu per Lietuvos Respublikos teritoriją sprogmenis. Šių duomenų sudėtį nustato Vyriausybė ar jos įgaliota institucija.\n\n2. Policijos įstaiga kitoms valstybėms narėms teikia informaciją apie sprogmenų civilinę apyvartą Lietuvos Respublikoje, fizinius ir juridinius asmenis, kurie verčiasi šiame įstatyme nustatyta licencijuojama veikla.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nsprogmenų apyvartos\nkontrolės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2008 m. balandžio 4 d. Komisijos direktyva 2008/43/EB, nustatanti civiliniam naudojimui skirtų sprogmenų atpažinties ir susekamumo sistemą pagal Tarybos direktyvą 93/15/EEB su pakeitimais, padarytais 2012 m. vasario 22 d. Komisijos direktyva 2012/4/ES.\n\n2. 2014 m. vasario 26 d. Europos Parlamento ir Tarybos direktyva 2014/28/ES dėl valstybių narių įstatymų, susijusių su civiliniam naudojimui skirtų sprogmenų tiekimu rinkai ir priežiūra, nuostatų suderinimo (nauja redakcija).\n\n_______________“."
    },
    {
      "provision_ref": "art18",
      "section": "18",
      "title": "18 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2023 m. balandžio 1 d.\n\n2. Lietuvos Respublikos Vyriausybė ir jos įgaliotos institucijos iki 2023 m. kovo 31 d. priima šio įstatymo įgyvendinamuosius teisės aktus.\n\n3. Iki šio įstatymo įsigaliojimo dienos išduoti atitinkami leidimai, licencijos ir sutikimai galioja ir toliau.\n\n4. Iki šio įstatymo įsigaliojimo dienos pradėtos ir nepabaigtos licencijų, leidimų ir sutikimų išdavimo, sprogmenų paėmimo ir realizavimo bei kitos procedūros baigiamos iki šio įstatymo įsigaliojimo dienos galiojusia tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
