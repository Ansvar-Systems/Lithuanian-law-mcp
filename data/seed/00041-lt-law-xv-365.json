{
  "id": "lt-law-xv-365",
  "type": "statute",
  "title": "Lietuvos Respublikos Vyriausiosios tarnybinės etikos komisijos įstatymo Nr. X-1666 18 ir 29 straipsnių pakeitimo įstatymas",
  "short_name": "XV-365",
  "status": "in_force",
  "issued_date": "2025-06-26",
  "in_force_date": "2025-07-01",
  "url": "https://e-tar.lt/portal/lt/legalAct/019cf46055cf11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "1. Pakeisti 18 straipsnio 1 dalies 1 punktą ir jį išdėstyti taip:\n\n„1) gauti iš fizinių asmenų, kurie motyvuotu Komisijos sprendimu gali turėti reikšmingos informacijos, dokumentų ar pateikti paaiškinimus VTEK gauto pranešimo pagrįstumui įvertinti ar atliekamam tyrimui, institucijų ir įstaigų, kitų juridinių asmenų, įskaitant Lietuvos banką, Lietuvos Respublikos teritorijoje veikiančius bankus, finansų ar kredito įstaigas, visą reikiamą informaciją, paaiškinimus ir dokumentus, taip pat naudotis valstybės registruose ir informacinėse sistemose tvarkomais duomenimis, įskaitant asmens duomenis ir specialių kategorijų asmens duomenis, ir informacija, reikalingais VTEK įgaliojimams vykdyti. Jeigu reikiama informacija per nustatytą terminą be svarbių priežasčių nepateikiama arba atsisakoma ją pateikti, VTEK turi teisę šio straipsnio 3 dalyje nustatyta tvarka kreiptis į teismą, prašydama įpareigoti fizinį asmenį, instituciją ar įstaigą, kitą juridinį asmenį pateikti Komisijai reikiamą informaciją, paaiškinimus ir dokumentus;“.\n\n2. Papildyti 18 straipsnį 3 dalimi:\n\n„3. Šio straipsnio 1 dalies 1 punkte nurodytas prašymas dėl fizinio asmens, institucijos ar įstaigos, kito juridinio asmens įpareigojimo paduodamas pirmosios instancijos administraciniam teismui. Prašyme turi būti nurodytas prašomo įpareigoti fizinio asmens vardas ir pavardė arba institucijos ar įstaigos, kito juridinio asmens pavadinimas, aplinkybės, dėl kurių VTEK kreipiasi į teismą, bei informacija, paaiškinimai ir dokumentai, kuriuos teismo prašoma įpareigoti pateikti. Teismas prašymą išnagrinėja ir motyvuotą nutartį prašymą patenkinti arba atmesti priima ne vėliau kaip per 72 valandas nuo prašymo pateikimo momento. Jeigu VTEK nesutinka su pirmosios instancijos administracinio teismo nutartimi atmesti prašymą arba patenkinti prašymą iš dalies, ji turi teisę per 7 dienas nuo šios nutarties priėmimo dienos apskųsti šią nutartį Lietuvos vyriausiajam administraciniam teismui. Lietuvos vyriausiasis administracinis teismas Komisijos skundą dėl pirmosios instancijos administracinio teismo nutarties turi išnagrinėti ne vėliau kaip per 7 dienas nuo skundo priėmimo dienos. Teismai, nagrinėdami VTEK prašymus ir skundus dėl įpareigojimo pateikti Komisijai reikiamą informaciją, paaiškinimus ir dokumentus, privalo užtikrinti pateiktos informacijos slaptumą.“"
    },
    {
      "provision_ref": "art2",
      "section": "2",
      "title": "2 straipsnis. 29 straipsnio pakeitimas",
      "content": "Pakeisti 29 straipsnio 1 dalį ir ją išdėstyti taip:\n\n„1. Fiziniai asmenys, institucijos ar įstaigos, kiti juridiniai asmenys VTEK reikalavimu privalo nedelsdami arba ne vėliau kaip iki VTEK nurodyto termino pabaigos pateikti informaciją, paaiškinimus ir dokumentus, reikalingus VTEK įgaliojimams vykdyti, ar įvykdyti kitus teisėtus VTEK reikalavimus.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
