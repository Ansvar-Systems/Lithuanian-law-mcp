{
  "id": "lt-law-xiii-301",
  "type": "statute",
  "title": "Lietuvos Respublikos Europos darbo tarybų įstatymo Nr. IX-2031 1, 3, 7, 13, 16 straipsnių ir priedo pakeitimo įstatymas",
  "short_name": "XIII-301",
  "status": "in_force",
  "issued_date": "2017-04-20",
  "in_force_date": "2017-05-03",
  "url": "https://e-tar.lt/portal/lt/legalAct/c899fb802f3b11e78397ae072f58c508/YtoLAzKMez",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnio 1 dalį ir ją išdėstyti taip:\n\n„1. Šio įstatymo tikslas – užtikrinti Europos Sąjungos įmonės ir Europos Sąjungos įmonių grupės darbuotojų teisę būti išklausytiems, taip pat teisę į darbuotojų informavimą ir konsultavimą.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 2 dalį ir ją išdėstyti taip:\n\n„2. Darbuotojų atstovai – Europos Sąjungos įmonės ar jos padalinių, taip pat Europos Sąjungos įmonių grupės įmonių ar jų padalinių darbuotojų atstovai; Lietuvos Respublikoje buveinę turinčios Europos Sąjungos įmonės ar jos padalinio, veikiančio Lietuvos Respublikoje, taip pat Lietuvos Respublikoje buveinę turinčios Europos Sąjungos įmonių grupės įmonės darbuotojų atstovai – kaip reglamentuota Lietuvos Respublikos darbo kodekso 165 straipsnyje; kitoje valstybėje buveinę turinčių Europos Sąjungos įmonės ar Europos Sąjungos įmonių grupės įmonės, taip pat kitoje valstybėje veikiančių šių įmonių padalinių darbuotojų atstovai – kaip jie apibūdinti pagal tų valstybių teisės aktus ir (arba) nusistovėjusią tvarką. Darbuotojų atstovais laikomi ir Europos darbo taryba, Europos darbo tarybos komitetas, specialusis derybų komitetas, taip pat kiti darbuotojams atstovaujantys asmenys, jeigu nesudaroma Europos darbo taryba, bet parengiama darbuotojų informavimo ir konsultavimo tvarka.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 4 dalį ir ją išdėstyti taip:\n\n„4. Nustatant darbuotojų Lietuvos Respublikoje skaičių, neįskaitomi darbuotojai, kurie darbuotojų skaičiaus nustatymo dieną yra išėję vaiko priežiūros atostogų.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "1. Pakeisti 13 straipsnio 2 dalį ir ją išdėstyti taip:\n\n„2. Su šio straipsnio 1 dalyje nurodytais asmenimis jų narystės Europos darbo taryboje ar specialiajame derybų komitete laikotarpiu darbo sutartis negali būti nutraukta darbdavio iniciatyva be juos skyrusio darbuotojų atstovo sutikimo. Jeigu šie asmenys buvo išrinkti darbuotojų susirinkime ar konferencijoje, sutikimą juos atleisti iš darbo turi teisę duoti Valstybinės darbo inspekcijos teritorinis skyrius, kurio teritorijoje yra įmonės arba įmonės padalinio buveinė. Tokiu atveju atleidimo iš darbo tvarkai mutatis mutandis taikomas Lietuvos Respublikos darbo kodekso 168 straipsnis.“\n\n2. Papildyti 13 straipsnį nauja 4 dalimi:\n\n„4. Specialiojo derybų komiteto arba Europos darbo tarybos narys, kuris yra jūrų laivo įgulos narys, arba jūrų laivo įgulos narys, kuris yra darbuotojų atstovas, dalyvaujantis susitarime dėl darbuotojų informavimo ir konsultavimo tvarkos Europos Sąjungos įmonėje ar Europos Sąjungos įmonių grupėje parengimo, gali turėti pakaitinį narį. Specialiojo derybų komiteto arba Europos darbo tarybos nariui, kuris yra jūrų laivo įgulos narys, arba jūrų laivo įgulos nariui, kuris yra darbuotojų atstovas, dalyvaujantis susitarime dėl darbuotojų informavimo ir konsultavimo tvarkos Europos Sąjungos įmonėje ar Europos Sąjungos įmonių grupėje parengimo, arba jūrų laivo įgulos narių pakaitiniams nariams, jeigu pakaitiniai nariai yra jūrų laivo įgulos nariai, turi būti užtikrinta teisė ir sudarytos sąlygos dalyvauti Europos darbo tarybos ar specialiojo derybų komiteto posėdžiuose arba dalyvauti kituose susitikimuose siekiant aptarti jiems pateiktą informaciją, jeigu tuo metu, kai vyksta posėdžiai ar susitikimai, jūrų laivo įgulos nariai arba jų pakaitiniai nariai nėra išplaukę į jūrą arba jūrų laivo įgulos narių arba jų pakaitinių narių nėra kitos valstybės uoste, kai Europos Sąjungos įmonės, taip pat Europos Sąjungos įmonių grupės kontroliuojančiosios įmonės buveinė yra Lietuvos Respublikoje. Posėdžiai ir susitikimai, kai tik įmanoma, turėtų būti suplanuoti taip, kad būtų sudarytos sąlygos dalyvauti specialiojo derybų komiteto arba Europos darbo tarybos nariams arba darbuotojų atstovams, dalyvaujantiems susitarime dėl darbuotojų informavimo ir konsultavimo tvarkos Europos Sąjungos įmonėje ar Europos Sąjungos įmonių grupėje parengimo, arba jų pakaitiniams nariams, jeigu jie yra jūrų laivo įgulos nariai.“\n\n3. Papildyti 13 straipsnį nauja 5 dalimi:\n\n„5. Kai specialiojo derybų komiteto arba Europos darbo tarybos nariai arba jų pakaitiniai nariai, jeigu jie yra jūrų laivo įgulos nariai, negali dalyvauti Europos darbo tarybos arba specialiojo derybų komiteto posėdyje, apsvarstoma galimybė, jeigu tai įmanoma, naudotis ryšio priemonėmis.“\n\n4. Buvusią 13 straipsnio 4 dalį laikyti 6 dalimi."
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "Pripažinti netekusia galios 16 straipsnio 4 dalį."
    },
    {
      "provision_ref": "art6",
      "section": "6",
      "title": "6 straipsnis. Įstatymo priedo pakeitimas",
      "content": "Pakeisti Įstatymo priedo 1 punktą ir jį išdėstyti taip:\n\n„1. 2009 m. gegužės 6 d. Europos Parlamento ir Tarybos direktyva 2009/38/EB dėl Europos darbo tarybos steigimo arba Bendrijos mastu veikiančių įmonių ir Bendrijos mastu veikiančių įmonių grupių darbuotojų informavimo bei konsultavimosi su jais tvarkos nustatymo (OL 2009 L 122, p. 28) su paskutiniais pakeitimais, padarytais 2015 m. spalio 6 d. Europos Parlamento ir Tarybos direktyva (ES) 2015/1794 (OL 2015 L 263, p. 1).“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "1. Šio įstatymo 2 straipsnis, 4 straipsnio 1 dalis ir 5 straipsnis įsigalioja 2017 m. liepos 1 d.\n\n2. Šio įstatymo 1 straipsnis, 4 straipsnio 2, 3, 4 dalys ir 6 straipsnis įsigalioja 2017 m. spalio 10 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
