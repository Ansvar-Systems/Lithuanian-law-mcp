{
  "id": "lt-law-xiv-2708",
  "type": "statute",
  "title": "Lietuvos Respublikos nelaimingų atsitikimų darbe ir profesinių ligų socialinio draudimo įstatymo Nr. VIII-1509 7 ir 29 straipsnių pakeitimo ir Įstatymo papildymo 29-1 straipsniu įstatymas",
  "short_name": "XIV-2708",
  "status": "in_force",
  "issued_date": "2024-06-13",
  "in_force_date": "2024-11-01",
  "url": "https://e-tar.lt/portal/lt/legalAct/d6d991402ed111efbdaea558de59136c/cIdqjuFuKg",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnio 3 dalį ir ją išdėstyti taip:\n\n„3. Draudžiamaisiais įvykiais taip pat nepripažįstami nelaimingi atsitikimai darbe arba ūmios profesinės ligos, kuriuos ištyrus nustatoma, kad nelaimingas atsitikimas darbe įvyko, ūmi profesinė liga pasireiškė esant tinkamoms, saugioms, sveikatai nekenksmingoms darbo sąlygoms ir juos lėmė apdraustojo asmens neblaivumas (girtumas) arba apsvaigimas nuo psichiką veikiančių medžiagų, ir nelaimingi atsitikimai pakeliui į darbą ar iš darbo, kuriuos ištyrus nustatoma, kad juos lėmė apdraustojo asmens neblaivumas (girtumas) arba apsvaigimas nuo psichiką veikiančių medžiagų. Šios dalies nuostatos netaikomos, jeigu apdraustojo asmens neblaivumas (girtumas) arba apsvaigimas nuo psichiką veikiančių medžiagų buvo susijęs su jam draudėjo pavesto darbo technologijos ypatybėmis.“"
    },
    {
      "provision_ref": "art2",
      "section": "2",
      "title": "2 straipsnis. 29 straipsnio pakeitimas",
      "content": "Pakeisti 29 straipsnio 2 dalį ir ją išdėstyti taip:\n\n„2. Šio straipsnio 1 dalies 1 punkte nurodytą rodiklį ir informaciją apie draudėjus, kurie privalo mokėti šio įstatymo 291 straipsnyje nurodytą papildomą nelaimingų atsitikimų darbe ir profesinių ligų socialinio draudimo vienkartinę įmoką (toliau – papildoma vienkartinė įmoka), Valstybinio socialinio draudimo fondo valdybai duomenų teikimo sutartyje nustatyta apimtimi ir tvarka teikia Valstybinė darbo inspekcija. Šio straipsnio 1 dalies 2 ir 3 punktuose nurodytiems rodikliams nustatyti naudojami Lietuvos Respublikos apdraustųjų valstybiniu socialiniu draudimu ir valstybinio socialinio draudimo išmokų gavėjų registro duomenys.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo papildymas 291 straipsniu",
      "content": "Papildyti Įstatymą 291 straipsniu:\n\n„291 straipsnis. Papildoma vienkartinė įmoka\n\nDraudėjas fizinis asmuo, kuriam įsiteisėjo nutarimas administracinio nusižengimo byloje dėl darbuotojų saugos ir sveikatos norminių teisės aktų pažeidimo, dėl kurio galėjo įvykti nelaimingas atsitikimas darbe, avarija ar atsirasti kitų sunkių padarinių (toliau šiame straipsnyje – nutarimas), taip pat draudėjas juridinis asmuo, kurio vadovui ar kitam atsakingam asmeniui įsiteisėjo nutarimas, Valstybinio socialinio draudimo įstatymo nustatyta tvarka moka toliau nurodyto dydžio papildomą vienkartinę įmoką:\n\n1) draudėjas, kurio apdraustųjų asmenų skaičius nutarimo įsiteisėjimo dieną yra iki 49, – 3 Vyriausybės patvirtintų minimaliųjų mėnesinių algų dydžio, galiojusio nutarimo įsiteisėjimo dieną;\n\n2) draudėjas, kurio apdraustųjų asmenų skaičius nutarimo įsiteisėjimo dieną yra nuo 50 iki 249, – 6 Vyriausybės patvirtintų minimaliųjų mėnesinių algų dydžio, galiojusio nutarimo įsiteisėjimo dieną;\n\n3) draudėjas, kurio apdraustųjų asmenų skaičius nutarimo įsiteisėjimo dieną yra 250 ar daugiau, – 9 Vyriausybės patvirtintų minimaliųjų mėnesinių algų dydžio, galiojusio nutarimo įsiteisėjimo dieną.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus 1 straipsnį, įsigalioja 2024 m. lapkričio 1 d.\n\n2. Šio įstatymo 2 ir 3 straipsniuose išdėstytos Lietuvos Respublikos nelaimingų atsitikimų darbe ir profesinių ligų socialinio draudimo įstatymo 29 straipsnio 2 dalies ir 291 straipsnio nuostatos taikomos draudėjui, kuriam arba kurio vadovui ar kitam atsakingam asmeniui už nusižengimą, padarytą 2024 m. lapkričio 1 d. ar vėliau, įsiteisėjo nutarimas administracinio nusižengimo byloje dėl darbuotojų saugos ir sveikatos norminių teisės aktų pažeidimo, dėl kurio galėjo įvykti nelaimingas atsitikimas darbe, avarija ar atsirasti kitų sunkių padarinių.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
