{
  "id": "lt-law-xv-681",
  "type": "statute",
  "title": "Lietuvos Respublikos gyventojų pajamų mokesčio įstatymo Nr. IX-1007 18, 18-1 ir 18-2 straipsnių pakeitimo įstatymas",
  "short_name": "XV-681",
  "status": "in_force",
  "issued_date": "2025-12-16",
  "in_force_date": "2026-01-01",
  "url": "https://e-tar.lt/portal/lt/legalAct/c780d372dfec11f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 18 straipsnio pakeitimas",
      "content": "Papildyti 18 straipsnį 101 dalimi:\n\n„101. Su pajamų, kurioms taikomas šio Įstatymo 6 straipsnio 9 dalyje nustatytas mokesčio tarifas, gavimu arba uždirbimu susiję leidžiami atskaitymai šio Įstatymo nustatyta tvarka atimami tik iš tokių pajamų.“"
    },
    {
      "provision_ref": "art2",
      "section": "2",
      "title": "2 straipsnis. 181 straipsnio pakeitimas",
      "content": "Papildyti 181 straipsnį 5 dalimi:\n\n„5. Jeigu gyventojas verčiasi kelių skirtingų rūšių individualia veikla, iš veiklos, iš kurios uždirbtoms pajamoms taikomas šio Įstatymo 6 straipsnio 9 dalyje nustatytas pajamų mokesčio tarifas, susidarę mokestiniai nuostoliai gali būti dengiami tik tos veiklos pajamomis.“"
    },
    {
      "provision_ref": "art3",
      "section": "3",
      "title": "3 straipsnis. 182 straipsnio pakeitimas",
      "content": "1. Pripažinti netekusia galios 182 straipsnio 4 dalį.\n\n2. Papildyti 182 straipsnį 5–9 dalimis:\n\n„5. Taikant šio straipsnio 1–3 dalis, į individualios veiklos pajamas neįskaičiuojamos pajamos, kurioms taikomas šio Įstatymo 6 straipsnio 9 dalyje nustatytas pajamų mokesčio tarifas.\n\n6. Nuo individualios veiklos pajamų, kurioms taikomas šio Įstatymo 6 straipsnio 9 dalyje nustatytas pajamų mokesčio tarifas, mokėtino pajamų mokesčio dydis nustatomas iš metinėms apmokestinamosioms pajamoms pritaikius šio Įstatymo 6 straipsnio 9 dalies 1 punkte nustatytą pajamų mokesčio tarifą gautos sumos atėmus pajamų mokesčio kredito sumą, apskaičiuotą pagal šio straipsnio 7 ir 8 dalis.\n\n7. Apskaičiuojant nuo šio straipsnio 6 dalyje nurodytų individualios veiklos pajamų mokėtiną pajamų mokestį, kai tokios metinės apmokestinamosios pajamos neviršija 20 000 eurų per metus, taikytinas pajamų mokesčio kreditas apskaičiuojamas pagal šią formulę:\n\nPajamų mokesčio kreditas = metinės apmokestinamosios pajamos, kurioms taikomas šio Įstatymo 6 straipsnio 9 dalies 1 punkte nustatytas pajamų mokesčio tarifas x 0,1.\n\n8. Apskaičiuojant nuo šio straipsnio 6 dalyje nurodytų individualios veiklos pajamų mokėtiną pajamų mokestį, kai tokios metinės apmokestinamosios pajamos yra didesnės negu 20 000 eurų per metus, taikytinas pajamų mokesčio kreditas apskaičiuojamas pagal šią formulę:\n\nPajamų mokesčio kreditas = metinės apmokestinamosios pajamos, kurioms taikomas šio Įstatymo 6 straipsnio 9 dalies 1 punkte nustatytas pajamų mokesčio tarifas x (0,1 – 2/300 000 x (metinės apmokestinamosios pajamos, kurioms taikomas šio Įstatymo 6 straipsnio 9 dalies 1 punkte nustatytas pajamų mokesčio tarifas – 20 000)).\n\n9. Jeigu pagal šio straipsnio 8 dalyje nustatytą formulę apskaičiuotas pajamų mokesčio kreditas yra neigiamas, laikoma, kad jis lygus 0.“\n\n3. Papildyti 182 straipsnį 12 dalimi:\n\n„12. Jeigu gyventojas verčiasi kelių skirtingų rūšių individualia veikla, taikant šio straipsnio 10 ir 11 dalių nuostatas papildomas pajamų mokesčio kreditas už tą patį vaiką (įvaikį, globotinį) taikomas vieną kartą.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 3 straipsnio 3 dalį ir šio straipsnio 5 dalį, įsigalioja 2026 m. sausio 1 d.\n\n2. Šio įstatymo 3 straipsnio 3 dalis įsigalioja 2027 m. sausio 1 d.\n\n3. Šis įstatymas, išskyrus 3 straipsnio 3 dalį, taikomas apskaičiuojant ir deklaruojant 2026 metų ir vėlesnių mokestinių laikotarpių pajamas.\n\n4. Šio įstatymo 3 straipsnio 3 dalis taikoma apskaičiuojant ir deklaruojant 2027 metų ir vėlesnių mokestinių laikotarpių pajamas.\n\n5. Valstybinės mokesčių inspekcijos prie Lietuvos Respublikos finansų ministerijos viršininkas iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
