{
  "id": "lt-law-xii-1871",
  "type": "statute",
  "title": "Lietuvos Respublikos baudžiamojo kodekso 47, 176, 220, 221, 272, 273, 281, 284 straipsnių pakeitimo įstatymas",
  "short_name": "XII-1871",
  "status": "in_force",
  "issued_date": "2015-06-25",
  "in_force_date": "2017-01-01",
  "url": "https://e-tar.lt/portal/lt/legalAct/dcab42a026dc11e5bf92d6af3f6a2e8b/JAZDqPKUQg",
  "provisions": [
    {
      "provision_ref": "art1",
      "section": "1",
      "title": "1 straipsnis. 47 straipsnio pakeitimas",
      "content": "1. Pakeisti 47 straipsnio 3 dalies 1 punktą ir jį išdėstyti taip:\n\n„1) už baudžiamąjį nusižengimą – iki 150 MGL dydžio;“.\n\n2. Pakeisti 47 straipsnio 3 dalies 5 punktą ir jį išdėstyti taip:\n\n„5) už neatsargų nusikaltimą – iki 225 MGL dydžio.“"
    },
    {
      "provision_ref": "art2",
      "section": "2",
      "title": "2 straipsnis. 176 straipsnio pakeitimas",
      "content": "Pakeisti 176 straipsnį ir jį išdėstyti taip:\n\n„176 straipsnis. Darbuotojų saugos ir sveikatos reikalavimų pažeidimas\n\n1. Darbdavys ar jo įgaliotas asmuo, pažeidęs Darbuotojų saugos ir sveikatos įstatyme ar kituose teisės aktuose nustatytus darbuotojų saugos ir sveikatos reikalavimus, jeigu dėl to įvyko nelaimingas atsitikimas darbe, avarija ar atsirado kitokių sunkių padarinių,\nbaudžiamas bauda arba laisvės atėmimu iki aštuonerių metų.\n\n2. Šiame straipsnyje numatyta veika yra nusikalstama ir tais atvejais, kai ji padaryta dėl neatsargumo.“"
    },
    {
      "provision_ref": "art3",
      "section": "3",
      "title": "3 straipsnis. 220 straipsnio pakeitimas",
      "content": "Pakeisti 220 straipsnį ir jį išdėstyti taip:\n\n„220 straipsnis. Neteisingų duomenų apie pajamas, pelną ar turtą pateikimas\n\n1. Tas, kas siekdamas išvengti mokesčių, kurių suma viršija 10 MGL, įrašė į deklaraciją arba į nustatyta tvarka patvirtintą ataskaitą ar kitą dokumentą žinomai neteisingus duomenis apie asmens pajamas, pelną, turtą ar jų naudojimą ir pateikė juos valstybės įgaliotai institucijai,\nbaudžiamas bauda arba laisvės apribojimu, arba laisvės atėmimu iki trejų metų.\n\n2. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art4",
      "section": "4",
      "title": "4 straipsnis. 221 straipsnio pakeitimas",
      "content": "Pakeisti 221 straipsnį ir jį išdėstyti taip:\n\n„221 straipsnis. Deklaracijos, ataskaitos ar kito dokumento nepateikimas\n\n1. Tas, kas siekdamas išvengti daugiau kaip 500 MGL dydžio mokesčių ar kitokių įmokų teisės aktų nustatyta tvarka laiku nepateikė valstybės įgaliotai institucijai deklaracijos arba nustatyta tvarka patvirtintos ataskaitos ar kito dokumento apie asmens pajamas, pelną ar turtą po to, kai ši valstybės institucija raštu priminė apie pareigą juos pateikti,\nbaudžiamas bauda arba laisvės atėmimu iki trejų metų.\n\n2. Už šiame straipsnyje numatytą veiką atsako ir juridinis asmuo.“"
    },
    {
      "provision_ref": "art5",
      "section": "5",
      "title": "5 straipsnis. 272 straipsnio pakeitimas",
      "content": "Pakeisti 272 straipsnio 1 dalį ir ją išdėstyti taip:\n\n„1. Tas, kas medžiojo ar žvejojo uždraustu laiku, uždraustose vietose ar draudžiamais būdais, įrankiais, priemonėmis arba kitaip neteisėtai naudojo ar naikino laukinės gyvūnijos išteklius ir padarė didelės žalos gyvūnijai, taip pat tas, kas žvejojo naudodamas elektros ar ultragarso žvejybos prietaisus,\nbaudžiamas bauda arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art6",
      "section": "6",
      "title": "6 straipsnis. 273 straipsnio pakeitimas",
      "content": "Pakeisti 273 straipsnį ir jį išdėstyti taip:\n\n„273 straipsnis. Neteisėtas miško kirtimas ar pelkių naikinimas\n\n1. Tas, kas neturėdamas leidimo iškirto, sunaikino ar sužalojo miško žemėje daugiau negu 500 kietmetrių medžių arba nusausino pelkę,\nbaudžiamas viešaisiais darbais arba bauda, arba areštu, arba laisvės atėmimu iki dvejų metų.\n\n2. Už šiame straipsnyje numatytas veikas atsako ir juridinis asmuo.“"
    },
    {
      "provision_ref": "art7",
      "section": "7",
      "title": "7 straipsnis. 281 straipsnio pakeitimas",
      "content": "1. Papildyti 281 straipsnį nauja 7 dalimi:\n\n„7. Tas, kas vairavo kelių transporto priemonę arba mokė praktinio vairavimo būdamas apsvaigęs nuo alkoholio, kai jo kraujyje buvo daugiau negu 1,5 promilės alkoholio,\nbaudžiamas bauda arba areštu, arba laisvės atėmimu iki vienerių metų.“\n\n2. Buvusias 281 straipsnio 7, 8, 9 dalis laikyti atitinkamai 8, 9, 10 dalimis.\n\n3. Pakeisti 281 straipsnio 9 dalį ir ją išdėstyti taip:\n\n„9. Laikoma, kad šio straipsnio 2, 4 ar 6 dalyje numatytą veiką padaręs asmuo yra apsvaigęs nuo alkoholio, kai jo kraujyje yra 0,41 promilės ir daugiau alkoholio arba kai jis vengia neblaivumo patikrinimo arba vartojo alkoholį po eismo įvykio iki jo aplinkybių nustatymo.“"
    },
    {
      "provision_ref": "art8",
      "section": "8",
      "title": "8 straipsnis. 284 straipsnio pakeitimas",
      "content": "Pakeisti 284 straipsnį ir jį išdėstyti taip:\n\n„284 straipsnis. Viešosios tvarkos pažeidimas\n\nTas, kas viešoje vietoje įžūliu elgesiu, grasinimais, piktybiškai tyčiodamasis arba vandališkais veiksmais demonstravo nepagarbą aplinkiniams ar aplinkai ir sutrikdė visuomenės rimtį ar tvarką,\nbaudžiamas viešaisiais darbais arba bauda, arba laisvės apribojimu, arba areštu, arba laisvės atėmimu iki dvejų metų.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo įsigaliojimas",
      "content": "1. Šis įstatymas, išskyrus 1 straipsnį, įsigalioja 2017 m. sausio 1 d.\n\n2. Šio įstatymo 1 straipsnis įsigalioja 2016 m. balandžio 1 d.\n\nStraipsnio pakeitimai:\nNr. XII-2277, 2016-03-25, paskelbta TAR 2016-03-29, i. k. 2016-06428\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
