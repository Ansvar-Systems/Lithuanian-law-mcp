{
  "id": "lt-law-xii-1048",
  "type": "statute",
  "title": "Lietuvos Respublikos indėlių ir įsipareigojimų investuotojams draudimo įstatymo Nr. IX-975 2, 6, 10, 12, 12-1, 14, 15, 20, 21 ir 25 straipsnių pakeitimo įstatymas",
  "short_name": "XII-1048",
  "status": "in_force",
  "issued_date": "2014-07-17",
  "in_force_date": "2014-08-02",
  "url": "https://e-tar.lt/portal/lt/legalAct/b51464a0197811e4b542dec0b12e28b0",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 10 dalį ir ją išdėstyti taip:\n\n„10. Investicinės paslaugos – investicinės ir papildomos paslaugos, nurodytos Lietuvos Respublikos finansinių priemonių rinkų įstatymo 3 straipsnio 13 ir 24 dalyse.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 2 dalies 2 punktą ir jį išdėstyti taip:\n\n„2) kredito unijoms – 0,2 procento, nuo 2015 m. sausio 1 d. – 0,25 procento, nuo 2016 m. sausio 1 d. – 0,3 procento, nuo 2017 m. sausio 1 d. – 0,35 procento, nuo 2018 m. sausio 1 d. – 0,4 procento, nuo 2019 m. sausio 1 d. – 0,45 procento.“\n\n2. Pakeisti 6 straipsnio 3 dalį ir ją išdėstyti taip:\n\n„3. Draudimo įmonės taryba turi teisę keisti draudimo įmokos normą:\n\n1) kai Indėlių draudimo fondo ir visų draudžiamų indėlių santykis tampa didesnis negu 3 procentai, bet neviršija 4 procentų. Šiuo atveju metinė draudimo įmokos norma šio straipsnio 2 dalyje nurodytiems draudėjams neturi būti mažesnė kaip 0,045 procento;\n\n2) kai Indėlių draudimo fondo ir visų draudžiamų indėlių santykis tampa didesnis negu 4 procentai. Šiuo atveju metinė draudimo įmokos norma šio straipsnio 2 dalyje nurodytiems draudėjams neturi būti mažesnė kaip 0,001 procento.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas",
      "content": "Papildyti 10 straipsnį 7 dalimi:\n\n„7. Draudėjai atsako už draudimo įmonei pateiktų duomenų, reikalingų draudimo išmokoms apskaičiuoti, teisingumą. Asmuo, kuriam draudimo išmoka išmokėta neteisėtai arba per klaidą, privalo ją grąžinti draudimo įmonei.“"
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "1. Pakeisti 12 straipsnio 1 dalies 1 punktą ir jį išdėstyti taip:\n\n„1) indėlininkams už indėlius ar investuotojams už pinigus ir (arba) vertybinius popierius, kurie teismo sprendimu pripažinti įgytais neteisėtu būdu;“.\n\n2. Pakeisti 12 straipsnio 1 dalies 2 punktą ir jį išdėstyti taip:\n\n„2) indėlininkams už indėlius ar investuotojams už pinigus ir (arba) vertybinius popierius, kurie pagal sutartis ar kitokiu būdu (išskyrus paveldėjimą) yra perleisti po draudžiamojo įvykio dienos;“.\n\n3. Pripažinti netekusiu galios 12 straipsnio 1 dalies 4 punktą.\n\n4. Pakeisti 12 straipsnio 2 dalį ir ją išdėstyti taip:\n\n„2. Indėlininkams, dėl kurių indėlių teisėtumo kreiptasi į teisėsaugos institucijas ar teismus, tačiau sprendimas dar nepriimtas, ar investuotojams, dėl kurių pinigų ir (arba) vertybinių popierių įsigijimo teisėtumo kreiptasi į teisėsaugos institucijas ar teismus, tačiau sprendimas dar nepriimtas, draudimo išmokų mokėjimas yra sustabdomas iki sprendimo įsiteisėjimo.“"
    },
    {
      "provision_ref": "art5",
      "section": "5",
      "title": "5 straipsnis. 121 straipsnio pakeitimas",
      "content": "Pakeisti 121 straipsnį ir jį išdėstyti taip:\n\n„121 straipsnis. Banko ar kredito unijos turto, teisių, sandorių ir įsipareigojimų perdavimo finansavimas\n\n1. Draudimo įmonė, iš priežiūros institucijos gavusi informaciją apie pagal Lietuvos Respublikos bankų įstatymo 761 straipsnio nuostatas ar pagal Lietuvos Respublikos kredito unijų įstatymo 651 straipsnio nuostatas numatomą vykdyti banko ar kredito unijos turto, teisių, sandorių ir įsipareigojimų perdavimą kitam bankui ar kitai kredito įstaigai, sprendžia klausimą dėl dalyvavimo banko ar kredito unijos turto, teisių ir įsipareigojimų perdavimo finansavime.\n\n2. Draudimo įmonė dalyvauja banko turto, teisių, sandorių ir įsipareigojimų perdavimo finansavime vienu ar abiem šiais būdais:\n\n1) apmokėdama pagal Lietuvos Respublikos finansinio tvarumo įstatymo  71 straipsnio nuostatas steigiamo laikinojo banko akcijas;\n\n2) pervesdama lėšas laikinajam bankui ar kitam bankui, kuris pagal Lietuvos Respublikos bankų įstatymo 761 straipsnio nuostatas perima banko turtą, teises, sandorius ir įsipareigojimus, tam, kad būtų padengta perduodamų įsipareigojimų vertės ir kartu perduodamo turto, teisių ir sandorių vertės skirtumo suma.\n\n3. Draudimo įmonė dalyvauja kredito unijos turto, teisių, sandorių ir įsipareigojimų perdavimo finansavime pervesdama lėšas kitai kredito įstaigai, kuri pagal Lietuvos Respublikos kredito unijų įstatymo 651 straipsnio nuostatas perima kredito unijos turtą, teises, sandorius ir įsipareigojimus, tam, kad būtų padengta perduodamų įsipareigojimų vertės ir kartu perduodamo turto, teisių ir sandorių vertės skirtumo suma.\n\n4. Jeigu draudimo įmonė dalyvauja banko ar kredito unijos turto, teisių, sandorių ir įsipareigojimų perdavimo finansavime, bendra draudimo įmonės mokama suma neturi viršyti sumos, kurią, įvykus draudžiamajam įvykiui, draudimo įmonė pagal šį Įstatymą privalėtų išmokėti banko ar kredito unijos, kurių turtas, teisės ir įsipareigojimai perduodami, indėlininkams ir investuotojams.\n\n5. Draudimo įmonės dalyvavimas banko ar kredito unijos turto, teisių, sandorių ir įsipareigojimų perdavimo finansavime šio straipsnio 2 dalies 2 punkte ar 3 dalyje nurodytu būdu prilyginamas draudimo išmokos banko ar kredito unijos indėlininkams ir investuotojams išmokėjimui, ir bankas ar kredito unija, kurių turtas, teisės ir įsipareigojimai perduodami, panaudota finansavimui suma privalo padidinti įsipareigojimus draudimo įmonei.“"
    },
    {
      "provision_ref": "art6",
      "section": "6",
      "title": "6 straipsnis. 14 straipsnio pakeitimas",
      "content": "1. Pakeisti 14 straipsnio 1 dalį ir ją išdėstyti taip:\n\n„1. Jeigu priežiūros institucija atšaukia draudėjui teisę laikinai ar visam laikui priimti indėlius, tokiam draudėjui atitinkamai laikinai ar visam laikui indėlių draudimas nutrūksta. Jeigu priežiūros institucija atšaukia laikinai ar visam laikui draudėjui teisę teikti investicines paslaugas, tokio draudėjo įsipareigojimų investuotojams draudimas atitinkamai laikinai ar visam laikui nutrūksta.“\n\n2. Pakeisti 14 straipsnio 2 dalį ir ją išdėstyti taip:\n\n„2. Apie teisės priimti indėlius ar teikti investicines paslaugas atšaukimą priežiūros institucija nedelsdama privalo informuoti draudimo įmonę.“"
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Draudimo nutraukimo pasekmės\n\n1. Jeigu draudėjui, kuriam pagal šio Įstatymo 14 straipsnio 1 dalį nutrūko draudimas, įvyksta draudžiamasis įvykis, draudimo įmonė išmoka draudimo išmokas tik už tuos indėlius ir įsipareigojimus, kurie buvo prisiimti iki draudimo nutrūkimo ir nebuvo grąžinti ar įvykdyti iki draudžiamojo įvykio dienos.\n\n2. Jeigu draudėjui, kuriam pagal šio Įstatymo 14 straipsnio 3 dalį buvo nutrauktas draudimas, įvyksta draudžiamasis įvykis, draudimo įmonė išmoka draudimo išmokas tik už tuos indėlius ir įsipareigojimus, kurie buvo prisiimti iki sprendimo apie draudimo nutraukimą įsigaliojimo ir nebuvo grąžinti ar įvykdyti iki draudžiamojo įvykio dienos.\n\n3. Draudėjui, kuriam buvo nutrauktas draudimas pagal šio Įstatymo 14 straipsnio  3 dalį, priežiūros institucija atšaukia teisę priimti indėlius ir (arba) teisę teikti investicines paslaugas.“"
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "Pakeisti 20 straipsnio 1 dalies 12 punktą ir jį išdėstyti taip:\n\n„12) šio Įstatymo 121 straipsnyje nustatytais būdais ir sąlygomis dalyvauti banko ar kredito unijos turto, teisių, sandorių ir įsipareigojimų perdavimo finansavime;“."
    },
    {
      "provision_ref": "art9",
      "section": "9",
      "title": "9 straipsnis. 21 straipsnio pakeitimas",
      "content": "Pakeisti 21 straipsnio 5 dalies 10 punktą ir jį išdėstyti taip:\n\n„10) suderinusi su draudimo įmonės savininko teises ir pareigas įgyvendinančia institucija, priima sprendimą šio Įstatymo 121 straipsnyje nustatytais būdais ir sąlygomis dalyvauti banko ar kredito unijos turto, teisių, sandorių ir įsipareigojimų perdavimo finansavime;“."
    },
    {
      "provision_ref": "art10",
      "section": "10",
      "title": "10 straipsnis. 25 straipsnio pakeitimas",
      "content": "Pakeisti 25 straipsnio 2 dalį ir ją išdėstyti taip:\n\n„2. Indėlių draudimo fondo ir Įsipareigojimų investuotojams draudimo fondo sąnaudas sudaro draudimo išmokos, Indėlių draudimo fondo ir Įsipareigojimų investuotojams draudimo fondo administravimo sąnaudos, sumos, skirtos dalyvauti banko ar kredito unijos turto, teisių, sandorių ir įsipareigojimų perdavimo finansavime.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                             Dalia Grybauskaitė"
    }
  ],
  "definitions": []
}
