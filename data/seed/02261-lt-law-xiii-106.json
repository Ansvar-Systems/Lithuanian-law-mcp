{
  "id": "lt-law-xiii-106",
  "type": "statute",
  "title": "Lietuvos Respublikos saugaus eismo automobilių keliais įstatymo Nr. VIII-2043 10, 20 ir 27-1 straipsnių pakeitimo įstatymas",
  "short_name": "XIII-106",
  "status": "in_force",
  "issued_date": "2016-12-15",
  "in_force_date": "2017-01-01",
  "url": "https://e-tar.lt/portal/lt/legalAct/59428960ccf711e6a2cac7383cbb90a3/BfEqhuEYUa",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas",
      "content": "Pakeisti 10 straipsnio 9 dalies 3 punktą ir jį išdėstyti taip:\n\n„3) tiria KET pažeidimus, atlieka ikiteisminį tyrimą eismo įvykių bylose, įstatymų nustatytais atvejais surašo administracinių nusižengimų protokolus, nagrinėja administracinių nusižengimų bylas ir priima nutarimus šiose bylose, taiko kitas įstatymų numatytas priemones;“."
    },
    {
      "provision_ref": "art2",
      "section": "2",
      "title": "2 straipsnis. 20 straipsnio pakeitimas",
      "content": "Pakeisti 20 straipsnio 2 dalį ir ją išdėstyti taip:\n\n„2. Policijos pareigūnui, aplinkos apsaugos valstybinės kontrolės pareigūnui, savivaldybės vykdomajai institucijai arba jos įgaliotam pareigūnui pareikalavus, siekiant išaiškinti teisės pažeidimą, transporto priemonės savininkas (valdytojas) turi nurodyti šiam pareigūnui duomenis apie asmenį (vardą, pavardę, asmens kodą arba gimimo datą, gyvenamąją vietą), kuris tam tikru metu valdė transporto priemonės savininkui (valdytojui) priklausančią transporto priemonę ar ja naudojosi, o juridinio asmens vadovas ar jo filialo vadovas privalo nurodyti šiam pareigūnui duomenis apie asmenį (vardą, pavardę, asmens kodą arba gimimo datą, gyvenamąją vietą), kuris tam tikru metu naudojosi juridiniam asmeniui priklausančia transporto priemone. Transporto priemonės savininkas (valdytojas) arba juridinio asmens vadovas (ar jo filialo vadovas), nepateikę šioje dalyje nurodytų duomenų, atsako už transporto priemonės savininko (valdytojo) pareigų neatlikimą Lietuvos Respublikos administracinių nusižengimų kodekso nustatyta tvarka. Transporto priemonės savininkas (valdytojas) arba juridinio asmens vadovas (ar jo filialo vadovas) už pareigų neatlikimą neatsako, jeigu jis prarado transporto priemonę prieš savo valią.“"
    },
    {
      "provision_ref": "art3",
      "section": "3",
      "title": "3 straipsnis. 271 straipsnio pakeitimas",
      "content": "Pakeisti 271 straipsnio 4 dalį ir ją išdėstyti taip:\n\n„4. Administracinių nusižengimų registro valdytoja yra Lietuvos Respublikos vidaus reikalų ministerija. Šio registro tvarkytojai paskiriami Vyriausybės priimtu teisės aktu, kuriuo tvirtinami Registro nuostatai.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2017 m. sausio 1 d.\n\n2. Tais atvejais, kai iki šio įstatymo įsigaliojimo yra padaryti Lietuvos Respublikos administracinių teisės pažeidimų kodekse, patvirtintame 1984 m. įstatymu Nr. X-4449, numatyti administraciniai teisės pažeidimai, dėl kurių protokolai surašyti iki 2017 m. sausio 1 d. ir kurie neperkvalifikuoti į administracinius nusižengimus Lietuvos Respublikos administracinių nusižengimų kodekso patvirtinimo, įsigaliojimo ir įgyvendinimo tvarkos įstatymo nustatyta tvarka, taikomos iki šio įstatymo galiojusios Lietuvos Respublikos saugaus eismo automobilių keliais įstatymo 20 straipsnio 2 dalies nuostatos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
