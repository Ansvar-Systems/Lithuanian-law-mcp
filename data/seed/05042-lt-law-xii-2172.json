{
  "id": "lt-law-xii-2172",
  "type": "statute",
  "title": "Lietuvos Respublikos nekilnojamojo turto kadastro įstatymo Nr. VIII-1764 8, 11 ir 17 straipsnių pakeitimo įstatymas",
  "short_name": "XII-2172",
  "status": "in_force",
  "issued_date": "2015-12-15",
  "in_force_date": "2016-05-01",
  "url": "https://e-tar.lt/portal/lt/legalAct/c782ec50ae2411e5b12fbb7dc920ee2c/PBUtYSIfLw",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Pakeisti 8 straipsnio 5 dalį ir ją išdėstyti taip:\n\n„5. Nekilnojamojo daikto planai turi būti parengti taip, kad naudojantis valstybinės koordinačių sistemos duomenimis būtų galima nustatyti nekilnojamojo daikto vietą Lietuvos Respublikos teritorijoje, jos išskirtinėje ekonominėje zonoje ir kontinentiniame šelfe Baltijos jūroje. Parengtas žemės sklypo planas turi būti suderintas Kadastro nuostatuose nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio pakeitimas",
      "content": "1. Pakeisti 11 straipsnio 3 dalies 2 punktą ir jį išdėstyti taip:\n\n„2) turėti ne trumpesnę kaip dvejų metų darbo patirtį nekilnojamųjų daiktų kadastro duomenų nustatymo srityje, skaičiuojant nuo to laiko, kai asmuo pradėjo dirbti šios srities darbus;“.\n\n2. Pakeisti 11 straipsnio 3 dalies 3 punktą ir jį išdėstyti taip:\n\n„3) ne anksčiau kaip prieš trejus metus iki matininko kvalifikacijos pažymėjimo išdavimo turi būti išlaikęs kvalifikacijos egzaminą.“\n\n3. Pakeisti 11 straipsnio 4 dalį ir ją išdėstyti taip:\n\n„4. Fizinis asmuo, pageidaujantis gauti matininko kvalifikacijos pažymėjimą, Vyriausybės įgaliotai institucijai pateikia prašymą ir dokumentus, įrodančius kvalifikacijos atitiktį. Matininko kvalifikacijos pažymėjimas išduodamas arba rašytinis motyvuotas atsisakymas išduoti kvalifikacijos pažymėjimą pareiškėjui pateikiamas ne vėliau kaip per 30 dienų nuo dokumentų, reikalingų kvalifikacijos pažymėjimui išduoti, gavimo dienos. Matininko kvalifikacijos pažymėjimas išduodamas Vyriausybės įgaliotos institucijos nustatyta tvarka.“\n\n4. Pripažinti netekusia galios 11 straipsnio 5 dalį.\n\n5. Pakeisti 11 straipsnio 8 dalies 3 punktą ir jį išdėstyti taip:\n\n„3) ne rečiau kaip kas 3 metus tobulinti savo kvalifikaciją pagal Vyriausybės įgaliotos institucijos patvirtintas mokymo programas;“.\n\n6. Pakeisti 11 straipsnio 10 dalį ir ją išdėstyti taip:\n\n„10. Vyriausybės įgaliotai institucijai nustačius nešiurkštų matininko veiklos pažeidimą, matininkas įspėjamas, kad ne vėliau kaip per 20 darbo dienų nuo įspėjimo gavimo dienos turi pašalinti nustatytą pažeidimą ir pateikti šio pažeidimo pašalinimo įrodymo dokumentus. Nešiurkščiu pažeidimu laikomas toks įstatymų, kitų teisės aktų, reglamentuojančių nekilnojamųjų daiktų kadastro duomenų nustatymą, pažeidimas, kuris nesukelia pagrindo žalai tretiesiems asmenims atsirasti ir kurį pašalinti gali pats matininkas. Matininko kvalifikacijos pažymėjimo galiojimas sustabdomas 3 mėnesiams, jeigu iki termino, per kurį turėjo pašalinti pažeidimus, pabaigos matininkas nepateikė pažeidimų pašalinimo įrodymo dokumentų.“\n\n7. Pakeisti 11 straipsnio 11 dalį ir ją išdėstyti taip:\n\n„11. Matininkui per Vyriausybės įgaliotos institucijos nustatytą terminą ištaisius nustatytus pažeidimus ir pateikus dokumentus, įrodančius šių pažeidimų pašalinimą, ne vėliau kaip per 5 darbo dienas nuo šių dokumentų pateikimo dienos kvalifikacijos pažymėjimo galiojimo sustabdymas panaikinamas.“\n\n8. Pakeisti 11 straipsnio 12 dalies 4 punktą ir jį išdėstyti taip:\n\n„4) per vienus metus 2 ir daugiau kartų padarė nešiurkštų pažeidimą. Šiuo atveju kvalifikacijos pažymėjimo galiojimas panaikinamas neatsižvelgiant į tai, ar buvo sustabdytas jo galiojimas;“.\n\n9. Pakeisti 11 straipsnio 13 dalį ir ją išdėstyti taip:\n\n„13. Panaikinus matininko kvalifikacijos pažymėjimo galiojimą, fizinis asmuo prašymą dėl naujo pažymėjimo išdavimo gali teikti ne anksčiau kaip po dvejų metų, išskyrus šio straipsnio 12 dalies 6 ir 8 punktuose numatytus atvejus, kai prašymas gali būti teikiamas nesuėjus dvejų metų laikotarpiui.“\n\n10. Papildyti 11 straipsnį 17 dalimi:\n\n„17. Matininkų, turinčių galiojančias nuobaudas, sąrašas skelbiamas jų kvalifikacijos pažymėjimus išduodančios institucijos interneto svetainėje.“"
    },
    {
      "provision_ref": "art3",
      "section": "3",
      "title": "3 straipsnis. 17 straipsnio pakeitimas",
      "content": "1. Pakeisti 17 straipsnio 2 dalies pirmąją pastraipą ir ją išdėstyti taip:\n\n„2. Kadastro žemėlapis apima visą Lietuvos Respublikos teritoriją, jos išskirtinę ekonominę zoną ir kontinentinį šelfą Baltijos jūroje. Jį sudaro šie pagrindiniai grafiniai sluoksniai:“.\n\n2. Pakeisti 17 straipsnio 4 dalies 1 punktą ir jį išdėstyti taip:\n\n„1) nekilnojamojo daikto planai parengti taip, kad naudojantis valstybinės koordinačių sistemos duomenimis būtų galima nustatyti nekilnojamojo daikto vietą ir ribas Lietuvos teritorijoje, jos išskirtinėje ekonominėje zonoje ir kontinentiniame šelfe Baltijos jūroje;“."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2016 m. gegužės 1 d.\n\n2. Lietuvos Respublikos Vyriausybė iki 2016 m. balandžio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
