{
  "id": "lt-law-ix-1972",
  "type": "statute",
  "title": "Lietuvos Respublikos pelno mokesčio įstatymo 2, 15, 16, 31, 40, 50, 59 straipsnių pakeitimo ir papildymo įstatymas",
  "short_name": "IX-1972",
  "status": "in_force",
  "issued_date": "2004-01-22",
  "in_force_date": "2004-02-14",
  "url": "https://e-tar.lt/portal/lt/legalAct/TAR.16B90D491165",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Papildyti 2 straipsnį nauja 8 dalimi:\n\n„8. Asocijuoti asmenys – asmenys (vienetai arba fiziniai asmenys), kai jie atitinka bent vieną iš šių kriterijų:\n\n1) yra susiję asmenys;\n\n2) gali vienas kitam daryti įtaką, dėl kurios tarpusavio sandorių arba ūkinių operacijų sąlygos būtų kitokios negu tuo atveju, jeigu kiekvienas šių asmenų siektų sau maksimalios ekonominės naudos.“\n\n2. Buvusią 2 straipsnio 28 dalį laikyti 9 dalimi, buvusias 2 straipsnio 8–17 dalis laikyti atitinkamai 10–19 dalimis, buvusią 2 straipsnio 29 dalį laikyti 20 dalimi, buvusias 2 straipsnio 18–27 dalis laikyti atitinkamai 21–30 dalimis."
    },
    {
      "provision_ref": "art2",
      "section": "2",
      "title": "2 straipsnis. 15 straipsnio 2 dalies pripažinimas netekusia galios",
      "content": "15 straipsnio 2 dalį pripažinti netekusia galios."
    },
    {
      "provision_ref": "art3",
      "section": "3",
      "title": "3 straipsnis. 16 straipsnio 3 ir 4 dalių pripažinimas netekusiomis galios",
      "content": "1. 16 straipsnio 3 dalį pripažinti netekusia galios.\n\n2. 16 straipsnio 4 dalį pripažinti netekusia galios."
    },
    {
      "provision_ref": "art4",
      "section": "4",
      "title": "4 straipsnis. 31 straipsnio 1 dalies 6 punkto pripažinimas netekusiu galios",
      "content": "31 straipsnio 1 dalies 6 punktą pripažinti netekusiu galios."
    },
    {
      "provision_ref": "art5",
      "section": "5",
      "title": "5 straipsnis. 40 straipsnio pakeitimas",
      "content": "Pakeisti 40 straipsnį ir jį išdėstyti taip:\n\n„40 straipsnis.     Sandorių arba ūkinių operacijų vertės koregavimas ir pajamų ar išmokų apibūdinimas iš naujo\n\n1. Vienetai, šio Įstatymo nustatyta tvarka apskaičiuodami apmokestinamąjį pelną, pajamomis iš bet kokio sandorio arba bet kokios ūkinės operacijos turi pripažinti sumą, atitinkančią tokio sandorio arba tokios ūkinės operacijos tikrąją rinkos kainą, o leidžiamais atskaitymais arba ribojamų dydžių leidžiamais atskaitymais turi pripažinti bet kokio sandorio arba bet kokios ūkinės operacijos sąnaudų sumą, atitinkančią tokio sandorio arba tokios ūkinės operacijos tikrąją rinkos kainą.\n\n2. Jei asocijuotų asmenų tarpusavio sandoriuose arba ūkinėse operacijose sudaromos arba nustatomos kitokios sąlygos, negu būtų sudaromos ar nustatomos neasocijuotų asmenų tarpusavio sandoriu arba ūkine operacija, tada bet koks pelnas (pajamos), kuris, jei tokių sąlygų nebūtų, būtų priskiriamas vienam iš tų asmenų, bet dėl tokių sąlygų jam nepriskiriamas, gali būti įtraukiamas į to asmens pajamas ir atitinkamai apmokestinamas. Finansų ministras nustato šios dalies įgyvendinimo taisykles.\n\n3. Vienetai, šio Įstatymo nustatyta tvarka apskaičiuodami apmokestinamąjį pelną, Lietuvos Respublikos Vyriausybės ar jos įgaliotos institucijos nustatytais atvejais ir tvarka turi iš naujo apibūdinti pajamas ar išmokas.“"
    },
    {
      "provision_ref": "art6",
      "section": "6",
      "title": "6 straipsnis. 50 straipsnio 2 dalies 1 punkto ir 6 dalies pakeitimas ir papildymas",
      "content": "1. Pakeisti 50 straipsnio 2 dalies 1 punktą ir jį išdėstyti taip:\n\n„1) asocijuotų asmenų tarpusavio sandorių arba ūkinių operacijų ataskaita;“.\n\n2. Papildyti 50 straipsnio 6 dalį antru sakiniu ir šią dalį išdėstyti taip:\n\n„6. Deklaracijų ir ataskaitų formas, jų užpildymo tvarką bei atvejus, kada pildoma šio straipsnio 3 dalies 1 punkte nustatyta ataskaita, nustato centrinis mokesčio administratorius. Šio straipsnio 2 dalies 1 punkte nustatytos ataskaitos formą, jos užpildymo ir pateikimo tvarką nustato centrinis mokesčio administratorius, suderinęs su finansų ministru.“"
    },
    {
      "provision_ref": "art7",
      "section": "7",
      "title": "7 straipsnis. 59 straipsnio 1 ir 2 dalių pakeitimas ir papildymas",
      "content": "1. 59 straipsnio 1 dalyje vietoj skaičiaus „16“ įrašyti skaičių „18“ ir šią dalį išdėstyti taip:\n\n„1. Įstatymas, išskyrus 2 straipsnio 18 dalies 5 punktą, 40 straipsnį, 42 straipsnio 4 dalies 3 punktą, 53 straipsnio 3 dalį, įsigalioja nuo 2002 m. sausio 1 d.“\n\n2. 59 straipsnio 2 dalyje vietoj skaičiaus „16“ įrašyti skaičių „18“ ir šią dalį išdėstyti taip:\n\n„2. Įstatymo 2 straipsnio 18 dalies 5 punkto ir 53 straipsnio 3 dalies nuostatos įsigalioja nuo 2003 m. sausio 1 d.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
