{
  "id": "lt-law-xi-2398",
  "type": "statute",
  "title": "Lietuvos Respublikos puslaidininkinių gaminių topografijų teisinės apsaugos įstatymo 10, 12, 13, 14, 17 straipsnių pakeitimo ir papildymo ir Įstatymo papildymo 15-1 straipsniu įstatymas",
  "short_name": "XI-2398",
  "status": "in_force",
  "issued_date": "2012-11-08",
  "in_force_date": "2013-06-01",
  "url": "https://e-tar.lt/portal/lt/legalAct/TAR.2B5986D27E90/BdFBUiowgP",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 1, 2, 4, 6 dalių pakeitimas ir straipsnio papildymas 10 dalimi",
      "content": "1. Pakeisti 10 straipsnio 1 dalį ir ją išdėstyti taip:\n\n„1. Asmuo, norintis įregistruoti topografiją, turi paduoti paraišką Valstybiniam patentų biurui. Paraišką gali paduoti keletas juridinių ar fizinių asmenų arba fiziniai ir juridiniai asmenys kartu. Už paraiškos padavimą pareiškėjas privalo sumokėti nustatyto dydžio mokestį.“\n\n2. Pakeisti 10 straipsnio 2 dalį ir ją išdėstyti taip:\n\n„2. Paraišką pareiškėjas gali paduoti per atstovą, kuris yra įrašytas į Lietuvos Respublikos patentinių patikėtinių sąrašą. Pareiškėjui, nuolat gyvenančiam Lietuvos Respublikoje arba turinčiam buveinę, įregistruotą filialą ar atstovybę Lietuvos Respublikoje, kitoje Europos Sąjungos valstybėje narėje ar kitoje Europos ekonominės erdvės valstybėje, gali atstovauti teisės aktų nustatyta tvarka įgaliotas darbuotojas. Užsienio valstybių fiziniai asmenys, nuolat negyvenantys Lietuvos Respublikoje, kitoje Europos Sąjungos valstybėje narėje ar kitoje Europos ekonominės erdvės valstybėje, ir užsienio valstybių juridiniai asmenys, neturintys buveinės, įregistruoto filialo ar atstovybės Lietuvos Respublikoje, kitoje Europos Sąjungos valstybėje narėje ar kitoje Europos ekonominės erdvės valstybėje, paraiškas Valstybiniam patentų biurui paduoda ir visus su topografijos registravimu susijusius veiksmus Valstybiniame patentų biure, įskaitant atstovavimą Valstybinio patentų biuro Apeliaciniame skyriuje, atlieka per patentinį patikėtinį, įrašytą į Lietuvos Respublikos patentinių patikėtinių sąrašą.“\n\n3. 10 straipsnio 4 dalies 4 punktą pripažinti netekusiu galios.\n\n4. Pakeisti 10 straipsnio 6 dalį ir ją išdėstyti taip:\n\n„6. Paraiškos padavimo data laikoma ta diena, kai Valstybinis patentų biuras gauna šio straipsnio 4 dalies 1, 2 ir 3 punktuose išvardytus dokumentus.“\n\n5. Papildyti 10 straipsnį 10 dalimi:\n\n„10. Mokestį už paraiškos įregistruoti puslaidininkinių gaminių topografiją padavimą pareiškėjas privalo sumokėti per 1 mėnesį nuo paraiškos padavimo datos.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio papildymas 4 dalimi",
      "content": "Papildyti 12 straipsnį 4 dalimi:\n\n„4. Apeliacinio skyriaus priimtas sprendimas per 6 mėnesius nuo priėmimo dienos gali būti skundžiamas Vilniaus apygardos teismui.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio papildymas ir pakeitimas",
      "content": "Papildyti 13 straipsnį naujomis 2 ir 3 dalimis, buvusias 2 ir 3 dalis laikyti atitinkamai 4 ir 5 dalimis ir visą straipsnį išdėstyti taip:\n\n„13 straipsnis. Topografijos registravimas ir skelbimas\n\n1. Topografija registruojama Lietuvos Respublikos topografijų registre.\n\n2. Valstybinis patentų biuras tvarko Lietuvos Respublikos topografijų registrą. Valstybinis patentų biuras yra vadovaujančioji Lietuvos Respublikos topografijų registro tvarkymo įstaiga ir tvarkymo įstaiga.\n\n3. Lietuvos Respublikos topografijų registro objektų registravimo tvarką, registro duomenų tvarkymą reglamentuoja Lietuvos Respublikos topografijų registro nuostatai.\n\n4. Apie registravimą skelbiama Valstybinio patentų biuro oficialiame biuletenyje.\n\n5. Kiekvieno asmens prašymu Valstybinis patentų biuras išduoda išrašą iš Lietuvos Respublikos topografijų registro. Patvirtintas registro išrašas yra oficialus dokumentas.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio papildymas 5 dalimi",
      "content": "Papildyti 14 straipsnį 5 dalimi:\n\n„5. Apeliacinio skyriaus priimtas sprendimas per 6 mėnesius nuo priėmimo dienos gali būti skundžiamas Vilniaus apygardos teismui.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 151 straipsniu",
      "content": "Papildyti Įstatymą 151 straipsniu:\n\n„151 straipsnis. Mokesčiai\n\nMokesčių dydį ir jų mokėjimo tvarką nustato Lietuvos Respublikos mokesčių už pramoninės nuosavybės objektų registravimą įstatymas.“"
    },
    {
      "provision_ref": "art6",
      "section": "6",
      "title": "6 straipsnis. 17 straipsnio 2 dalies pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Licencinė sutartis įrašoma į Lietuvos Respublikos topografijų registrą, kai pateikiamas vienos iš licencinės sutarties šalių prašymas.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas, išskyrus 8 straipsnį, įsigalioja 2013 m. birželio 1 d."
    },
    {
      "provision_ref": "art8",
      "section": "8",
      "title": "8 straipsnis. Pasiūlymas Valstybiniam patentų biurui",
      "content": "Valstybinis patentų biuras iki 2013 m. gegužės 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
