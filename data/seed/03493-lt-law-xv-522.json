{
  "id": "lt-law-xv-522",
  "type": "statute",
  "title": "Lietuvos Respublikos pensijų kaupimo įstatymo Nr. IX-1691 10, 14, 15, 17 ir 18 straipsnių pakeitimo įstatymas",
  "short_name": "XV-522",
  "status": "in_force",
  "issued_date": "2025-11-13",
  "in_force_date": "2025-11-26",
  "url": "https://e-tar.lt/portal/lt/legalAct/88e834f2ca0211f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio pakeitimas",
      "content": "Pakeisti 10 straipsnio 8 dalį ir ją išdėstyti taip:\n\n„8. Jeigu pensijų kaupimo bendrovė ketina perduoti pensijų fondo valdymą kitai pensijų kaupimo bendrovei, pensijų fondas panaikinamas dėl pensijų kaupimo bendrovės bankroto ar likvidavimo arba pensijų fondai jungiami, perduodamo arba panaikinamo pensijų fondo arba jungime dalyvaujančių pensijų fondų dalyviai per pensijų kaupimo bendrovės nustatytą terminą, kuris negali būti trumpesnis kaip 3 mėnesiai nuo informacijos apie atitinkamą sprendimą išsiuntimo dalyviams dienos, turi teisę pereiti į kitą jų pasirinktą pensijų fondą nedarant jokių atskaitymų. Jeigu per šioje dalyje nurodytą laikotarpį dalyviai nepereina į kitą pensijų kaupimo bendrovę, priežiūros institucijos nustatyta tvarka tokie dalyviai ir jiems priklausantis pensijų turtas perkeliami į kitos pensijų kaupimo bendrovės valdomą jų amžių atitinkantį tikslinės grupės pensijų fondą nedarant jokių atskaitymų. Šioje dalyje nurodytą informaciją apie atitinkamą sprendimą pensijų kaupimo bendrovė privalo skelbti ir savo interneto svetainėje.“"
    },
    {
      "provision_ref": "art2",
      "section": "2",
      "title": "2 straipsnis. 14 straipsnio pakeitimas",
      "content": "Pakeisti 14 straipsnio 3 dalį ir ją išdėstyti taip:\n\n„3. Pensijų kaupime dalyvaujančių jaunesnių negu 22 metų asmenų tikslinės grupės pensijų fondu laikomas jauniausiai tikslinei pensijų fondų dalyvių grupei skirtas tikslinės grupės pensijų fondas. Pensijų kaupimo bendrovei įsteigus tokių dalyvių amžių atitinkantį tikslinės grupės pensijų fondą, dalyviai kartu su jiems priklausančiu pensijų turtu perkeliami į jų amžių atitinkantį tikslinės grupės pensijų fondą ne vėliau kaip penktą darbo dieną nuo atitinkamo tikslinės grupės pensijų fondo veiklos pradžios dienos nedarant jokių atskaitymų iš pensijų turto. Pensijų kaupimo bendrovė ne vėliau kaip per 5 darbo dienas nuo dalyvio perkėlimo į jo amžių atitinkantį tikslinės grupės pensijų fondą dienos privalo apie tai pranešti dalyviui priežiūros institucijos patvirtintose standartinėse pensijų fondų taisyklėse nustatytu būdu.“"
    },
    {
      "provision_ref": "art3",
      "section": "3",
      "title": "3 straipsnis. 15 straipsnio pakeitimas",
      "content": "Pakeisti 15 straipsnio 4 dalį ir ją išdėstyti taip:\n\n„4. Tikslinės grupės pensijų fondas veikia tol, kol visi dalyviai, kuriems yra skirtas šis tikslinės grupės pensijų fondas, sukanka senatvės pensijos amžių ir visi tikslinės grupės pensijų fondo dalyviai kartu su jiems priklausančiu pensijų turtu perkeliami į turto išsaugojimo pensijų fondą. Turto išsaugojimo pensijų fondo veiklos trukmė yra neribota.“"
    },
    {
      "provision_ref": "art4",
      "section": "4",
      "title": "4 straipsnis. 17 straipsnio pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Turto išsaugojimo pensijų fondo investicijų portfelis sudaromas ir valdomas siekiant apsaugoti sukauptą pensijų turtą nuo infliacijos rizikos, kartu kiek įmanoma labiau ribojant dalyviui tenkančią investavimo riziką.“"
    },
    {
      "provision_ref": "art5",
      "section": "5",
      "title": "5 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Tikslinės grupės pensijų fondų likvidavimas ir dalyvių perkėlimas į turto išsaugojimo pensijų fondą\n\n1. Tikslinės grupės pensijų fondas, kurio dalyviai su jiems priklausančiu pensijų turtu yra perkelti į turto išsaugojimo pensijų fondą, likviduojamas.\n\n2. Į turto išsaugojimo pensijų fondą kartu su jiems priklausančiu pensijų turtu perkeliami:\n\n1) senatvės pensijos amžių sukakę tikslinės grupės pensijų fondo dalyviai, kurie per vieną mėnesį nuo senatvės pensijos amžiaus sukakties dienos nesudaro pensijų išmokos sutarties. Dalyvių ir jiems priklausančio pensijų turto perkėlimas atliekamas penktą darbo dieną nuo šiame punkte nustatyto vieno mėnesio termino pabaigos, išskyrus, kai tikslinės grupės pensijų fondas yra likviduojamas;\n\n2) dalyviai, kaupiantys pensijų įmokas tikslinės grupės pensijų fonde, kuris yra likviduojamas. Dalyvių perkėlimas atliekamas ne vėliau kaip per 2 mėnesius nuo dienos, kai visi dalyviai, kuriems yra skirtas šis tikslinės grupės pensijų fondas, sukanka senatvės pensijos amžių;\n\n3) mirusių dalyvių pensijų turtas, kol jis nėra paveldėtas. Mirusių dalyvių pensijų turto, kol jis nėra paveldėtas, perkėlimas atliekamas penktą darbo dieną po informacijos apie dalyvio mirtį gavimo pensijų kaupimo bendrovėje dienos.\n\n3. Tikslinės grupės pensijų fondo dalyviai kartu su jiems priklausančiu pensijų turtu į tos pačios pensijų kaupimo bendrovės valdomą turto išsaugojimo pensijų fondą perkeliami nedarant jokių atskaitymų iš pensijų turto. Į turto išsaugojimo pensijų fondą perkelti dalyviai turi teisę pereiti į tos pačios arba kitos pensijų kaupimo bendrovės valdomą kitą pensijų fondą – tokiais atvejais šio įstatymo 9 ir 10 straipsnių nuostatos taikomos mutatis mutandis.\n\n4. Pensijų kaupimo bendrovė ne vėliau kaip per 5 darbo dienas nuo dalyvio perkėlimo į turto išsaugojimo pensijų fondą dienos privalo apie tai pranešti dalyviui priežiūros institucijos patvirtintose standartinėse pensijų fondų taisyklėse nustatytu būdu.\n\n5. Kai pensijų kaupimas baigiasi dėl dalyvio mirties, mirusio dalyvio pensijų turtas perkeliamas į turto išsaugojimo pensijų fondą nedarant jokių atskaitymų iš pensijų turto.\n\n6. Jeigu iki planuojamo tikslinės grupės pensijų fondo likvidavimo yra likę mažiau kaip vieni metai arba jeigu pensijų fondo turtas yra mažesnis negu 4 000 000 eurų, šios tikslinės grupės pensijų fondui šio įstatymo ir priežiūros institucijos nustatyti turto diversifikavimo reikalavimai netaikomi.\n\n7. Priežiūros institucija nustato tikslinės grupės pensijų fondų likvidavimo tvarką.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo taikymas",
      "content": "Šio įstatymo 3 straipsnyje išdėstytos Lietuvos Respublikos pensijų kaupimo įstatymo 15 straipsnio 4 dalies ir šio įstatymo 5 straipsnyje išdėstytos Pensijų kaupimo įstatymo 18 straipsnio nuostatos taikomos tikslinės grupės pensijų fondams, neatsižvelgiant į jų steigimo datą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
