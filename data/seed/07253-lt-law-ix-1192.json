{
  "id": "lt-law-ix-1192",
  "type": "statute",
  "title": "Lietuvos Respublikos transporto lengvatų įstatymo 1, 5, 8 straipsnių ir trečiojo skirsnio pavadinimo pakeitimo įstatymas",
  "short_name": "IX-1192",
  "status": "in_force",
  "issued_date": "2002-11-12",
  "in_force_date": "2002-12-06",
  "url": "https://e-tar.lt/portal/lt/legalAct/TAR.22FCF55710DB",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies pakeitimas",
      "content": "1 straipsnio 1 dalyje vietoj žodžių „vežėjų negautų pajamų, susijusių su lengvatų teikimu, atlyginimo“ įrašyti žodžius „vežėjų išlaidų (negautų pajamų), susijusių su lengvatų taikymu, kompensavimo (atlyginimo)“ ir šią dalį išdėstyti taip:\n\n„1. Šis įstatymas nustato asmenų, kuriems teikiamos važiavimo keleiviniu transportu lengvatos, kategorijas, lengvatų rūšis, išlaidų keleiviniam transportui kompensavimą ir vežėjų išlaidų (negautų pajamų), susijusių su lengvatų taikymu, kompensavimo (atlyginimo) tvarką bei šaltinius.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1, 2, 3 dalių ir 6 dalies 1 punkto pakeitimas",
      "content": "1. 5 straipsnio 1 dalyje vietoj žodžio „mėnesinį“ įrašyti žodį „terminuotą“ ir šią dalį išdėstyti taip:\n\n„1. Teisę įsigyti vienkartinį važiavimo tolimojo reguliaraus susisiekimo autobusais, keleiviniais traukiniais bei vienkartinį arba terminuotą vardinį važiavimo vietinio (miesto ir priemiestinio) reguliaraus susisiekimo autobusais ir troleibusais, reguliaraus susisiekimo laivais ir keltais bilietą su 80 procentų nuolaida turi vaikai invalidai, I grupės invalidai, į Sveikatos apsaugos ministerijos nustatytą sąrašą įrašytomis ligomis sergantys asmenys, kuriems gydyti nuolat reikalinga hemodializė, bei juos lydintys asmenys (vienam asmeniui – vienas lydintysis), taip pat pasipriešinimo 1940-1990 metų okupacijoms dalyviai – kariai savanoriai, sukakę 70 metų ir vyresni.“\n\n2. 5 straipsnio 2 dalyje vietoj žodžio „mėnesinį“ įrašyti žodį „terminuotą“ ir šią dalį išdėstyti taip:\n\n„2. Teisę įsigyti vienkartinį važiavimo tolimojo reguliaraus susisiekimo autobusais, keleiviniais traukiniais bei vienkartinį arba terminuotą vardinį važiavimo vietinio (miesto ir priemiestinio) reguliaraus susisiekimo autobusais ir troleibusais, reguliaraus susisiekimo laivais ir keltais bilietą su 50 procentų nuolaida turi:\n\n1) II grupės invalidai;\n\n2) pasipriešinimo 1940-1990 metų okupacijoms dalyviai – kariai savanoriai, jaunesni nei 70 metų, ir laisvės kovų dalyviai;\n\n3) nuo 1939-1990 metų okupacijų nukentėję asmenys – politiniai kaliniai ir tremtiniai bei buvę getų, koncentracijos ar kitokio tipo prievartinių stovyklų kaliniai;\n\n4) Lietuvos Respublikos nepriklausomybės gynėjai, tapę invalidais dėl 1991 m. sausio 11–13 d. ir po to vykdytos SSRS agresijos;\n\n5) žuvusių Lietuvos Respublikos nepriklausomybės gynėjų šeimų nariai, nukentėję nuo 1991 m. sausio 11-13 d. ir po to vykdytos SSRS agresijos;\n\n6) asmenys, sukakę 70 metų ir vyresni.“\n\n3. 5 straipsnio 3 dalyje vietoj žodžio „mėnesinį“ įrašyti žodį „terminuotą“ ir šią dalį išdėstyti taip:\n\n„3. Teisę įsigyti vienkartinį arba terminuotą važiavimo keleiviniais traukiniais bilietą su 50 procentų nuolaida turi aukštųjų ir aukštesniųjų mokyklų dieninių skyrių studentai bei profesinio mokymo įstaigų dieninių skyrių moksleiviai, važiuojantys nuo rugsėjo 1 d. iki liepos 1 d.“\n\n4. 5 straipsnio 6 dalies 1 punkte vietoj žodžio „mėnesinį“ įrašyti žodį „terminuotą“ ir šį punktą išdėstyti taip:\n\n„1) 80 procentų – įsigyjantiems terminuotą vardinį važiavimo bilietą;“."
    },
    {
      "provision_ref": "art3",
      "section": "3",
      "title": "3 straipsnis. Įstatymo trečiojo skirsnio pavadinimo pakeitimas",
      "content": "Pakeisti Įstatymo trečiojo skirsnio pavadinimą ir jį išdėstyti taip:\n\n„TREČIASIS SKIRSNIS\nVEŽĖJŲ IŠLAIDŲ KOMPENSAVIMO (NEGAUTŲ PAJAMŲ ATLYGINIMO) TVARKA IR ŠALTINIAI“."
    },
    {
      "provision_ref": "art4",
      "section": "4",
      "title": "4 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Vežėjų išlaidų kompensavimo (negautų pajamų atlyginimo) tvarka ir šaltiniai\n\nVežėjų išlaidos (negautos pajamos), susijusios su lengvatų taikymu, kompensuojamos (atlyginamos) pagal su jais sudarytas sutartis iš valstybės ir savivaldybių biudžetų Vyriausybės nustatyta tvarka:\n\n1) dėl važiavimo keleiviniais traukiniais lengvatų, nustatytų šio įstatymo 5 straipsnio 1-5 dalyse, – iš valstybės biudžeto;\n\n2) dėl važiavimo reguliaraus susisiekimo laivais ir keltais lengvatų, nustatytų šio įstatymo 5 straipsnio 1, 2, 4 ir 5 dalyse, – iš savivaldybių, kuriose įregistruotos šių vežėjų įmonės, biudžetų;\n\n3) dėl važiavimo tolimojo reguliaraus susisiekimo autobusais lengvatų, nustatytų šio įstatymo 5 straipsnio 1, 2, 4 ir 5 dalyse, iki 2000 m. gruodžio 31 d. – iš savivaldybių, kuriose įregistruotos šių vežėjų įmonės, biudžetų, nuo 2001 m. sausio 1 d. – iš valstybės biudžeto;\n\n4) dėl važiavimo vietinio (miesto ir priemiestinio) reguliaraus susisiekimo autobusais ir troleibusais lengvatų, nustatytų šio įstatymo 5 straipsnio 1, 2, 5 ir 6 dalyse, – iš savivaldybių, išdavusių šiems vežėjams leidimus vežti keleivius vietinio (miesto ir priemiestinio) reguliaraus susisiekimo autobusais ir troleibusais, biudžetų;\n\n5) dėl važiavimo vietinio (priemiestinio) reguliaraus susisiekimo autobusais, vežančiais keleivius per dviejų gretimų savivaldybių, iš kurių viena yra didžiųjų miestų – Vilniaus, Kauno, Klaipėdos, Šiaulių, Panevėžio ir Alytaus – savivaldybė, teritorijas, – iš miesto ir apie jį esančios savivaldybės biudžetų solidariai pagal tarpusavio susitarimą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
