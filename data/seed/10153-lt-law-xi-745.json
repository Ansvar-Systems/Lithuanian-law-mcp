{
  "id": "lt-law-xi-745",
  "type": "statute",
  "title": "Lietuvos Respublikos valstybės herbo, kitų herbų ir herbinių ženklų įstatymo 2, 5, 7, 15 straipsnių pakeitimo ir papildymo įstatymas",
  "short_name": "XI-745",
  "status": "in_force",
  "issued_date": "2010-04-13",
  "in_force_date": "2010-07-01",
  "url": "https://e-tar.lt/portal/lt/legalAct/TAR.AF360E514B75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 6 dalies pakeitimas",
      "content": "2 straipsnio 6 dalyje vietoj žodžio „šių“ įrašyti žodžius „valstybės ar savivaldybės“ ir šią dalį išdėstyti taip:\n\n„6. Herbinis antspaudas – šio įstatymo nustatyta tvarka patvirtintas ženklas su Lietuvos valstybės, apskrities, savivaldybės, miesto, miestelio ar kaimo herbu, skirtas valstybės ar savivaldybės subjektų dokumentų tikrumui ir juos išdavusiam subjektui patvirtinti.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1 dalies 3 punkto pakeitimas",
      "content": "5 straipsnio 1 dalies 3 punkte po žodžio „Vyriausybė“ įrašyti žodžius „Ministro Pirmininko tarnyba“, žodžius „apskričių viršininkų administracijos“ išbraukti ir šį punktą išdėstyti taip:\n\n„3) Lietuvos Respublikos Vyriausybė, Ministro Pirmininko tarnyba, ministerijos, Vyriausybės įstaigos, įstaigos prie ministerijų, Vyriausybės atstovai ir Vyriausybės įgaliotiniai;“."
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Apskrities herbas\n\n1. Apskrities herbas naudojamas reprezentacinėms reikmėms, taip pat organizuojant apskrities renginius.\n\n2. Asmenys gali naudoti apskrities herbą tik turėdami Lietuvos Respublikos Vyriausybės ar jos įgaliotos institucijos sutikimą, išskyrus atvejus, kai apskrities herbas ar jo atvaizdas naudojami leidybos, mokslo ir visuomenės informavimo srityse.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio 2 dalies pakeitimas ir papildymas",
      "content": "15 straipsnio 2 dalyje po žodžių „naudojimą valstybės“ įrašyti žodžius „ir savivaldybių“, dalį papildyti 6 punktu ir šią dalį išdėstyti taip:\n\n„2. Už Lietuvos valstybės herbo, herbinių ženklų ir herbinių antspaudų naudojimą valstybės ir savivaldybių institucijose, įstaigose yra atsakingi:\n\n1) Lietuvos Respublikos Seime – Seimo kancleris;\n\n2) Respublikos Prezidento institucijoje – Respublikos Prezidento kanceliarijos kancleris;\n\n3) Lietuvos Respublikos Vyriausybėje – Ministro Pirmininko kancleris;\n\n4) Lietuvos Respublikos Konstituciniame Teisme, Lietuvos Aukščiausiajame Teisme, Lietuvos vyriausiajame administraciniame teisme – teismo kancleris, kituose teismuose – teismo pirmininkas;\n\n5) kitose valstybės institucijose ir įstaigose, Lietuvos Respublikos diplomatinėse atstovybėse, konsulinėse įstaigose ir specialiosiose misijose – jų vadovai;\n\n6) savivaldybių institucijose – savivaldybės vadovas.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įgyvendinimas",
      "content": "Lietuvos Respublikos Vyriausybė iki 2010 m. liepos 1 d. priima šio įstatymo įgyvendinamuosius teisės aktus."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas, išskyrus 5 straipsnį, įsigalioja 2010 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
