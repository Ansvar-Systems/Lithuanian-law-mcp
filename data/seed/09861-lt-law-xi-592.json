{
  "id": "lt-law-xi-592",
  "type": "statute",
  "title": "Lietuvos Respublikos šilumos ūkio įstatymo 2, 10, 12, 20, 21, 22, 27, 30, 37 straipsnių pakeitimo ir papildymo įstatymas",
  "short_name": "XI-592",
  "status": "in_force",
  "issued_date": "2009-12-21",
  "in_force_date": "2010-01-05",
  "url": "https://e-tar.lt/portal/lt/legalAct/TAR.A1311C5AC5DA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Papildyti 2 straipsnį nauja 3 dalimi:\n\n„3. Asmuo – Lietuvos Respublikos ar kitos Europos ekonominės erdvės valstybės pilietis, fizinis asmuo, kuris naudojasi Europos Sąjungos teisės aktuose jam suteiktomis judėjimo Europos ekonominės erdvės valstybėse teisėmis, Lietuvos Respublikoje įsteigtas juridinis asmuo ar kitoje Europos ekonominės erdvės valstybėje įsteigtas juridinis asmuo, ar kita organizacija, ar jų filialas, taip pat kitos užsienio valstybės juridinio asmens ar kitos organizacijos filialas, įsteigtas Lietuvos Respublikoje.“\n\n2. Buvusias 2 straipsnio 3–48 dalis laikyti atitinkamai 4–49 dalimis.\n\n3. 2 straipsnio 10 dalyje išbraukti žodį „juridinis“ ir šią dalį išdėstyti taip:\n\n„10. Karšto vandens tiekėjas – asmuo, tiekiantis karštą vandenį vartotojams pagal pirkimo–pardavimo sutartis.“\n\n4. 2 straipsnio 19 dalyje išbraukti žodį „juridinis“ ir šią dalį išdėstyti taip:\n\n„19. Nepriklausomas šilumos gamintojas – asmuo, gaminantis ir parduodantis šilumą ir (ar) karštą vandenį šilumos tiekėjui arba, turėdamas šilumos tiekimo licenciją, – vartotojui.“\n\n5. Pakeisti 2 straipsnio 22 dalį ir ją išdėstyti taip:\n\n„22. Pastato šildymo ir karšto vandens sistemos prižiūrėtojas (eksploatuotojas) – asmuo, kuris verčiasi sistemų priežiūros (eksploatavimo) veikla ir nustatyta tvarka yra atestuotas.“\n\n6. 2 straipsnio 31 dalyje vietoj žodžių „juridinio asmens“ įrašyti žodžius „šilumos vartotojo“ ir šią dalį išdėstyti taip:\n\n„31. Šilumos ir (ar) karšto vandens vartojimo pirkimo–pardavimo sutartis – sutartis tarp šilumos tiekėjo ar gamintojo ir buitinio šilumos vartotojo ar šilumos vartotojo, vartojančio šilumą ir (ar) karštą vandenį patalpose, kuriose neįrengti atsiskaitomieji šilumos apskaitos prietaisai.“\n\n7. 2 straipsnio 38 dalyje išbraukti žodį „juridinis“, po žodžio „asmuo“ įrašyti žodžius „turintis šilumos tiekimo licenciją ir“ ir šią dalį išdėstyti taip:\n\n„38. Šilumos tiekėjas – asmuo, turintis šilumos tiekimo licenciją ir tiekiantis šilumą vartotojams pagal pirkimo–pardavimo sutartis.“\n\n8. 2 straipsnio 45 dalyje po žodžio „vartotojas“ įrašyti žodį „(vartotojas)“ ir šią dalį išdėstyti taip:\n\n„45. Šilumos vartotojas (vartotojas) – juridinis ar fizinis asmuo, kurio naudojami šildymo prietaisai nustatyta tvarka prijungti prie šilumos perdavimo tinklų ar pastatų šildymo ir karšto vandens sistemų.“\n\n9. 2 straipsnio 48 dalyje vietoj žodžių „ūkio subjektui“ įrašyti žodį „asmeniui“ ir šią dalį išdėstyti taip:\n\n„48. Valdymo perdavimas – šilumos ūkio ar jo dalies valdymo teisės perdavimas asmeniui nuomos, koncesijos ar kitų valdymo perdavimo sutarčių pagrindu.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 3 dalies pakeitimas",
      "content": "10 straipsnio 3 dalyje vietoj žodžių „kitoms šilumos tiekimo įmonėms“ įrašyti žodžius „kitiems šilumos tiekėjams“ ir šią dalį išdėstyti taip:\n\n„3. Jeigu nepriklausomas šilumos gamintojas yra vienintelis arba jei vienas ar keli nepriklausomi šilumos gamintojai gamina daugiau kaip 50 procentų šilumos vienoje centralizuoto šilumos tiekimo sistemoje, jiems privaloma šilumos gamybos kainodara taikoma kaip ir kitiems šilumos tiekėjams.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio 3 dalies pakeitimas",
      "content": "12 straipsnio 3 dalyje po žodžio „buitiniam“ įrašyti žodį „šilumos“, po žodžio „papildomas“ įrašyti žodį „šilumos“ ir šią dalį išdėstyti taip:\n\n„3. Atsiskaitymo dokumentas yra sąskaita už šilumą. Buitiniam šilumos vartotojui išrašytoje sąskaitoje turi būti pateikta tiksli, aiški ir išsami informacija, kuria remdamasis šilumos tiekėjas apskaičiavo vartotojo mokesčio dydį už jo suvartotą šilumos kiekį patalpoms šildyti ir šilumos kiekį karštam vandeniui ruošti bei karšto vandens temperatūrai palaikyti. Pateiktos informacijos privalo pakakti, kad vartotojas galėtų pasitikrinti, ar teisingai jam apskaičiuoti mokesčiai. Savivaldybės institucijos turi teisę nustatyti, kad buitiniams šilumos vartotojams vietoj sąskaitų už šilumą būtų išduodami mokesčio už šilumą pranešimai. Buitinio šilumos vartotojo reikalavimu šilumos tiekėjas privalo išduoti sąskaitą, kai vartotojas apmoka su tiekimo sąskaita susijusias papildomas šilumos tiekėjo sąnaudas. Savivaldybės institucijai nustačius, kad buitiniams šilumos vartotojams vietoj sąskaitų būtų išduodami mokesčio už šilumą pranešimai, į šilumos kainą neįtraukiamos sąskaitų už šilumą parengimo ir pateikimo vartotojams sąnaudos.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio 4 dalies pakeitimas",
      "content": "20 straipsnio 4 dalyje po žodžių „buitiniams“ įrašyti žodžius „šilumos“ ir šią dalį išdėstyti taip:\n\n„4. Pastato šildymo ir karšto vandens sistemos prižiūrėtojas su šilumos tiekėju sudaro šilumos pristatymo buitiniams šilumos vartotojams sutartį, su karšto vandens tiekėju – karšto vandens pristatymo buitiniams šilumos vartotojams sutartį.“"
    },
    {
      "provision_ref": "art5",
      "section": "5",
      "title": "5 straipsnis. 21 straipsnio 1 dalies pakeitimas",
      "content": "20 straipsnio 1 dalies pirmojoje pastraipoje po žodžio „buitinių“ įrašyti žodį „šilumos“ ir šią dalį išdėstyti taip:\n\n„1. Ginčus, kylančius iš sutartinių santykių tarp buitinių šilumos vartotojų ir šilumos bei karšto vandens tiekėjų, priežiūros paslaugų teikėjų, ginčo sprendimo ne teisme tvarka nagrinėja šios valstybės ir savivaldybės institucijos:“."
    },
    {
      "provision_ref": "art6",
      "section": "6",
      "title": "6 straipsnis. 22 straipsnio 1, 2 ir 3 dalių pakeitimas",
      "content": "1. 22 straipsnio 1 dalyje vietoj žodžių „tiekimo įmonės“ įrašyti žodį „tiekėjai“, išbraukti žodį „įmonės“ ir šią dalį išdėstyti taip:\n\n„1. Šilumos ir (ar) karšto vandens tiekėjai informuoja vartotojus apie teikiamas paslaugas, paslaugų teikimo sąlygas, paslaugų kainas, prijungimo prie sistemų kainas bei sąlygas ir numatomus sutarčių sąlygų pakeitimus.“\n\n2. 22 straipsnio 2 dalyje vietoj žodžių „tiekimo įmonės“ įrašyti žodį „tiekėjai“ ir šią dalį išdėstyti taip:\n\n„2. Šilumos ir (ar) karšto vandens tiekėjai bei šio įstatymo 10 straipsnio 3 dalyje numatyti nepriklausomi šilumos gamintojai kasmet viešai informuoja vartotojus apie nustatytas šilumos bei karšto vandens kainų dedamąsias. Kainų dedamosios įsigalioja nuo kito mėnesio pirmos dienos.“\n\n3. 22 straipsnio 3 dalyje vietoj žodžių „tiekimo įmonės“ įrašyti žodį „tiekėjai“ ir šią dalį išdėstyti taip:\n\n„3. Keičiantis šilumos ir (ar) karšto vandens kainoms, šilumos ir (ar) karšto vandens tiekėjai bei šio įstatymo 10 straipsnio 3 dalyje numatyti nepriklausomi šilumos gamintojai iki mėnesio 25 dienos viešai informuoja vartotojus, savivaldybes bei Valstybinę kainų ir energetikos kontrolės komisiją apie apskaičiuotas šilumos ir karšto vandens kainas. Šilumos ir karšto vandens kainos įsigalioja nuo kito mėnesio pirmos dienos.“"
    },
    {
      "provision_ref": "art7",
      "section": "7",
      "title": "7 straipsnis. 27 straipsnio 1 dalies 3 punkto pakeitimas",
      "content": "27 straipsnio 1 dalies 3 punkte vietoj žodžių „tiekimo įmonė“ įrašyti žodį „tiekėjas“ ir šį punktą išdėstyti taip:\n\n„3) reikalauti iš šilumos ir karšto vandens tiekėjų ir sistemų prižiūrėtojų atlyginti nuostolius, jeigu šilumos tiekėjas ar prižiūrėtojai neužtikrina šilumos ir (ar) karšto vandens bei teikiamų paslaugų kokybės reikalavimų.“"
    },
    {
      "provision_ref": "art8",
      "section": "8",
      "title": "8 straipsnis. 30 straipsnio pakeitimas ir papildymas",
      "content": "1. Pakeisti 30 straipsnio 3 dalį ir ją išdėstyti taip:\n\n„3. Asmenims, norintiems verstis šilumos tiekimo veikla, licencijos šiai veiklai išduodamos vadovaujantis veiklos saugumo, patikimumo, efektyvumo ir nediskriminavimo principais.“\n\n2. Papildyti 30 straipsnį nauja 4 dalimi:\n\n„4. Licencijos šilumos tiekimo veiklai išduodamos neterminuotam laikui tik vienam asmeniui tam tikroje nustatytoje teritorijoje.“\n\n3. Papildyti 30 straipsnį nauja 5 dalimi:\n\n„5. Licencijos šilumos tiekimo veiklai išduodamos asmenims, jeigu jie atitinka šiuos reikalavimus:\n\n1) turi nuosavybės teise ar teisėtai valdo šilumos gamybos įrenginius ir (ar) šilumos perdavimo tinklus;\n\n2) neturi mokestinės nepriemokos Lietuvos Respublikos valstybės biudžetui, savivaldybės biudžetui ar fondams, į kuriuos mokamus mokesčius administruoja Valstybinė mokesčių inspekcija (išskyrus atvejus, kai įmonei mokesčių, delspinigių, baudų mokėjimas atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestiniai ginčai), ir įmonė nėra skolinga Valstybinio socialinio draudimo fondo biudžetui;\n\n3) turi pakankamus technologinius, vadybinius ir finansinius pajėgumus, leidžiančius vykdyti licencijuojamos veiklos sąlygas.“\n\n4. Papildyti 30 straipsnį nauja 6 dalimi:\n\n„6. Licenciją išduodanti institucija per 30 kalendorinių dienų nuo reikiamų dokumentų gavimo dienos privalo išduoti ar pakeisti licenciją arba pateikti asmeniui, pateikusiam prašymą, motyvuotą rašytinį atsisakymą tai daryti. Jeigu pateikti ne visi duomenys ar dokumentai, terminas skaičiuojamas nuo visų duomenų ar dokumentų pateikimo dienos.“\n\n5. Papildyti 30 straipsnį nauja 7 dalimi:\n\n„7. Licenciją išduodanti institucija, nustačiusi licencijuojamos veiklos sąlygų laikymosi pažeidimą arba paaiškėjus, kad prašyme išduoti licenciją pateikti klaidingi duomenys, raštu per 5 darbo dienas įspėja apie tai licenciją turintį asmenį ir nurodo laiką, per kurį jis turi pašalinti nustatytus pažeidimus.“\n\n6. Papildyti 30 straipsnį nauja 8 dalimi:\n\n„8. Licencijos galiojimas Vyriausybės nustatyta tvarka sustabdomas, jeigu per licenciją išduodančios institucijos nustatytą terminą licencijos turėtojas nepašalina įspėjimo pranešime nurodytų pažeidimų.“\n\n7. Papildyti 30 straipsnį nauja 9 dalimi:\n\n„9. Jei asmuo pateikia dokumentus, įrodančius, kad trūkumai (pažeidimai), nurodyti šio straipsnio 7 dalyje, pašalinti, ne vėliau kaip per 30 kalendorinių dienų nuo dokumentų pateikimo dienos, licenciją išduodančios institucijos sprendimu licencijos galiojimo sustabdymas panaikinamas.“\n\n8. Papildyti 30 straipsnį nauja 10 dalimi:\n\n„10. Jeigu į tinkamai pateiktą prašymą išduoti licenciją ar panaikinti licencijos galiojimo sustabdymą neatsakoma per šiame įstatyme nustatytus terminus, laikoma, kad sprendimas dėl licencijos išdavimo ar licencijos galiojimo sustabdymo panaikinimo priimtas, išskyrus atvejus, kai vyksta teisminiai ginčai su trečiaisiais asmenimis dėl licencijuojamos veiklos sąlygų (teritorijos) ar kitų priežasčių, pateisinamų svarbiais visuomenės interesais, ir pareiškėjas apie tai yra informuotas licencijų išdavimo taisyklėse nustatyta tvarka.“\n\n9. Papildyti 30 straipsnį nauja 11 dalimi:\n\n„11. Licencijos galiojimas Vyriausybės nustatyta tvarka panaikinamas licenciją išduodančios institucijos sprendimu, jeigu:\n\n1) teisės aktų nustatyta tvarka įrodoma, kad licenciją turintis asmuo, kurio licencijos galiojimas tais pačiais metais jau buvo sustabdytas, pakartotinai pažeidžia nustatytas licencijuojamos veiklos sąlygas arba nepašalina pažeidimų per licenciją išduodančios institucijos nustatytą terminą;\n\n2) licencijos galiojimas sustabdytas, o licenciją turintis asmuo verčiasi licencijuojama veikla;\n\n3) juridinis asmuo likviduojamas ar pasibaigia dėl reorganizavimo;\n\n4) licenciją turintis asmuo pateikia prašymą panaikinti licencijos galiojimą;\n\n5) licenciją turintis fizinis asmuo miršta.“\n\n10. Papildyti 30 straipsnį nauja 12 dalimi:\n\n„12. Jeigu sprendimas dėl licencijos galiojimo sustabdymo ar panaikinimo turi įtakos saugiam vartotojų aprūpinimui šilumos energija, jis gali įsigalioti ne anksčiau kaip po dviejų mėnesių nuo sprendimo priėmimo. Apie tai, kad numatoma priimti tokį sprendimą, Komisija privalo informuoti savivaldybę, o savivaldybė – Komisiją.“\n\n11. Buvusią 30 straipsnio 4 dalį laikyti 13 dalimi."
    },
    {
      "provision_ref": "art9",
      "section": "9",
      "title": "9 straipsnis. 37 straipsnio 6 dalies pakeitimas",
      "content": "37 straipsnio 6 dalyje vietoj žodžių „kontroliuojamas šilumos tiekimo įmones“ įrašyti žodžius „kontroliuojamus šilumos tiekėjus“ ir šią dalį išdėstyti taip:\n\n„6. Reorganizuojant ar privatizuojant savivaldybių kontroliuojamus šilumos tiekėjus, savivaldybės užtikrina, kad jų kontroliuojamoms įmonėms nuosavybės teise priklausytų šilumos perdavimo tinklai, kuriais realizuojama ne mažiau kaip 10 GWh per metus šilumos ir ne mažiau kaip 30 procentų šilumos vartotojų poreikiams patenkinti reikalingų šilumos gamybos pajėgumų kiekviename tinkle, įskaitant reikalingą šiluminės galios rezervą.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
