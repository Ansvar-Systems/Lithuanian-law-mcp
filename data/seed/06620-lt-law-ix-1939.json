{
  "id": "lt-law-ix-1939",
  "type": "statute",
  "title": "Lietuvos Respublikos Europos ekonominių interesų grupių įstatymas",
  "short_name": "IX-1939",
  "status": "in_force",
  "issued_date": "2003-12-22",
  "in_force_date": "2004-05-01",
  "url": "https://e-tar.lt/portal/lt/legalAct/TAR.070CF2437939/kgLnwMpmOx",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo taikymo sritis",
      "content": "1. Šio įstatymo nuostatos suderintos su Europos Sąjungos teisės aktais, nurodytais šio įstatymo priede.\n\n2. Šis įstatymas taikomas Europos ekonominių interesų grupėms, kurių buveinė yra Lietuvos Respublikoje, (toliau – grupė).\n\n3. Grupėms mutatis mutandis taikomas Lietuvos Respublikos ūkinių bendrijų įstatymas, reglamentuojantis tikrosios ūkinės bendrijos narių atsakomybę, likvidavimą, ir Lietuvos Respublikos juridinių asmenų nemokumo įstatymas, reglamentuojantis juridinių asmenų nemokumą, kiek tai leidžia Reglamentas (EEB) Nr. 2137/85 (toliau – Reglamentas) ir kiek kitaip nenumatyta jame bei šiame įstatyme."
    },
    {
      "provision_ref": "art2",
      "section": "2",
      "title": "2 straipsnis. Grupė",
      "content": "1. Grupė yra privatusis juridinis asmuo.\n\n2. Grupė laikoma įsteigta nuo jos įregistravimo Juridinių asmenų registro informacinėje sistemoje dienos.\n\n3. Prieš grupės pavadinimą arba po jo turi būti žodžiai „Europos ekonominių interesų grupė“ arba santrumpa EEIG, jeigu šių žodžių ar jų santrumpos nėra pačiame grupės pavadinime.\n\n4. Grupės narių įnašai į grupę yra grupės nuosavybė."
    },
    {
      "provision_ref": "art3",
      "section": "3",
      "title": "3 straipsnis. Grupės nariai",
      "content": "1. Grupės steigėjas, įregistravęs grupę Juridinių asmenų registro informacinėje sistemoje, tampa grupės nariu.\n\n2. Asmuo, kuris nėra grupės steigėjas, tampa įsteigtos grupės nariu nuo reikiamo grupės steigimo sutarties pakeitimo dienos.\n\n3. Be Reglamente nurodytų narystės grupėje pasibaigimo pagrindų, grupės nario juridinio asmens narystė pasibaigia pasibaigus šiam juridiniam asmeniui."
    },
    {
      "provision_ref": "art4",
      "section": "4",
      "title": "4 straipsnis. Grupės steigimo sutartis",
      "content": "1. Grupės steigimo sutartis yra dokumentas, kuriuo grupė yra steigiama ir vadovaujasi savo veikloje.\n\n2. Steigiamos grupės steigimo sutartis ar įsteigtos grupės steigimo sutarties pakeitimai pateikiami Juridinių asmenų registro duomenų tvarkytojui kartu su kitais Reglamente ir Lietuvos Respublikos civiliniame kodekse nustatytais dokumentais."
    },
    {
      "provision_ref": "art5",
      "section": "5",
      "title": "5 straipsnis. Grupės vadovas",
      "content": "1. Grupės vadovas pradeda eiti pareigas nuo jo išrinkimo dienos. Kai grupė steigiama, grupės vadovu išrinktas arba grupės steigimo sutartyje nurodytas asmuo pradeda eiti grupės vadovo pareigas nuo grupės įregistravimo Juridinių asmenų registro informacinėje sistemoje dienos.\n\n2. Darbo sutartį su išrinktu grupės vadovu pasirašo visi grupės nariai arba grupės vardu grupės narių susirinkimo įgaliotas grupės narys."
    },
    {
      "provision_ref": "art6",
      "section": "6",
      "title": "6 straipsnis. Grupės finansinė apskaita, finansinė atskaitomybė ir auditas",
      "content": "1. Grupė finansinę apskaitą tvarko pagal Lietuvos Respublikos finansinės apskaitos įstatymą ir laikydamasi finansinių ataskaitų rinkinių sudėties, rengimo, teikimo, skelbimo ir saugojimo reikalavimų, nustatytų Lietuvos Respublikos įmonių ir įmonių grupių atskaitomybės įstatyme.\n\n2. Parengtos grupės metinės finansinės ataskaitos turi būti patvirtintos grupės narių susirinkimo ne vėliau kaip per 5 mėnesius nuo grupės finansinių metų pabaigos. Grupės metinės finansinės ataskaitos ne vėliau kaip per 30 dienų nuo jų patvirtinimo dienos turi būti pateiktos Juridinių asmenų registro duomenų tvarkytojui. Kai atliekamas grupės metinių finansinių ataskaitų auditas, jį atlieka grupės narių susirinkimo išrinkta audito įmonė. Auditoriaus išvada kartu su grupės metinėmis finansinėmis ataskaitomis pateikiama Juridinių asmenų registro duomenų tvarkytojui."
    },
    {
      "provision_ref": "art7",
      "section": "7",
      "title": "7 straipsnis. Registravimas ir Juridinių asmenų registro duomenų tvarkytojo pareigos",
      "content": "1. Grupė, grupės filialas ir atstovybė bei Europos ekonominių interesų grupės, kuri yra registruota kitoje Europos ekonominės erdvės valstybėje, filialas ir atstovybė Lietuvos Respublikoje turi būti įregistruoti Juridinių asmenų registro informacinėje sistemoje teisės aktų nustatyta tvarka.\n\n2. Juridinių asmenų registro duomenų tvarkytojas užtikrina grupės bei šio straipsnio 1 dalyje nurodytų filialų ir atstovybių duomenų ir dokumentų skelbimą, taip pat Reglamente nurodytų pranešimų apie grupę pateikimą Europos Sąjungos leidinių biurui."
    },
    {
      "provision_ref": "art8",
      "section": "8",
      "title": "8 straipsnis. Grupės buveinės perkėlimas į kitą valstybę",
      "content": "1. Apie parengtą grupės buveinės perkėlimo į kitą Europos Sąjungos valstybę narę ar Europos ekonominei erdvei priklausančią valstybę (toliau – valstybė) pasiūlymą turi būti viešai paskelbta grupės įstatuose nurodytame šaltinyje 3 kartus ne trumpesniais kaip 30 dienų intervalais arba viešai paskelbta grupės įstatuose nurodytame šaltinyje vieną kartą ir pranešta visiems grupės kreditoriams raštu. Skelbime ir pranešime turi būti nurodyti grupės pavadinimas, buveinė ir kodas, siūlomas grupės buveinės adresas ir registro pavadinimas.\n\n2. Grupės buveinės perkėlimo pasiūlymas turi būti pateiktas Juridinių asmenų registro duomenų tvarkytojui ne vėliau kaip pirmą viešo jo paskelbimo dieną grupės įstatuose nurodytame šaltinyje.\n\n3. Nuo Juridinių asmenų registro duomenų tvarkytojo viešo paskelbimo apie grupės buveinės perkėlimo pasiūlymą dienos grupė įgyja Europos ekonominių interesų grupės, kurios buveinė yra perkeliama į kitą valstybę, statusą.\n\n4. Juridinių asmenų registro duomenų tvarkytojas Juridinių asmenų registro informacinės sistemos nuostatuose nustatyta tvarka turi teisę prieštarauti grupės buveinės perkėlimui į kitą valstybę, jeigu tai pažeidžia viešuosius interesus. Sprendimas prieštarauti dėl grupės buveinės perkėlimo į kitą valstybę priimamas atsižvelgiant į šio straipsnio 5 dalyje nurodytų institucijų pateiktas išvadas dėl viešųjų interesų apsaugos.\n\n5. Išvadas dėl grupės buveinės perkėlimo į kitą valstybę Juridinių asmenų registro duomenų tvarkytojui teikia:\n\n1) Valstybinė mokesčių inspekcija prie Lietuvos Respublikos finansų ministerijos;\n\n2) Valstybinė vartotojų teisių apsaugos tarnyba;\n\n3) Valstybinio socialinio draudimo fondo valdyba prie Socialinės apsaugos ir darbo ministerijos;\n\n4) Lietuvos bankas, jeigu grupės vykdoma veikla priskirta jo priežiūrai.\n\n6. Juridinių asmenų registro duomenų tvarkytojas įregistruoja Juridinių asmenų registro informacinės sistemos nuostatuose nurodytus duomenis Juridinių asmenų registro informacinėje sistemoje tik gavęs visų šio straipsnio 5 dalyje nurodytų institucijų išvadas, kad grupės buveinės perkėlimas į kitą valstybę nepažeidžia viešųjų interesų. Juridinių asmenų registro duomenų tvarkytojas nevertina šio straipsnio 5 dalyje nurodytų institucijų pateiktų išvadų pagrįstumo.\n\n7. Ginčai dėl prieštaravimo grupės buveinės perkėlimui į kitą valstybę sprendžiami teismo tvarka\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                   ROLANDAS PAKSAS\n\nLietuvos Respublikos\nEuropos ekonominių interesų grupių įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1985 m. liepos 25 d. Tarybos Reglamentas (EEB) Nr. 2137/85 dėl Europos ekonominių interesų grupių (EEIG).\n\n_______________"
    }
  ],
  "definitions": []
}
