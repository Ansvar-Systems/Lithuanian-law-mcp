{
  "id": "lt-law-xiv-197",
  "type": "statute",
  "title": "Lietuvos Respublikos atsinaujinančių išteklių energetikos įstatymo Nr. XI-1375 2, 4, 5, 6, 7, 9, 11, 12, 32, 35, 37, 51 straipsnių pakeitimo ir 8, 36, 39 straipsnių pripažinimo netekusiais galios įstatymas",
  "short_name": "XIV-197",
  "status": "in_force",
  "issued_date": "2021-03-23",
  "in_force_date": "2021-07-01",
  "url": "https://e-tar.lt/portal/lt/legalAct/f7ad7790986d11eb9fecb5ecd3bd711c/jxBSjUqAYm",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pripažinti netekusia galios 2 straipsnio 8 dalį.\n\n2. Pripažinti netekusia galios 2 straipsnio 18 dalį.\n\n3. Pripažinti netekusia galios 2 straipsnio 29 dalį.\n\n4. Pakeisti 2 straipsnio 50 dalį ir ją išdėstyti taip:\n\n„50. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos aplinkos apsaugos įstatyme, Lietuvos Respublikos alternatyviųjų degalų įstatyme, Lietuvos Respublikos atliekų tvarkymo įstatyme, Lietuvos Respublikos dokumentų ir archyvų įstatyme, Lietuvos Respublikos energetikos įstatyme, Lietuvos Respublikos elektros energetikos įstatyme, Lietuvos Respublikos gamtinių dujų įstatyme, Lietuvos Respublikos planuojamos ūkinės veiklos poveikio aplinkai vertinimo įstatyme, Lietuvos Respublikos statybos įstatyme, Lietuvos Respublikos strateginio valdymo įstatyme, Lietuvos Respublikos šilumos ūkio įstatyme, Lietuvos Respublikos teritorijų planavimo įstatyme, Lietuvos Respublikos vandens įstatyme ir Lietuvos Respublikos žemės įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "1. Pripažinti netekusiu galios 4 straipsnio 4 punktą.\n\n2. Pakeisti 4 straipsnio 6 punktą ir jį išdėstyti taip:\n\n„6) Ekonomikos ir inovacijų ministerija;“."
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pripažinti netekusiais galios 5 straipsnio 2 dalies 9, 10 ir 11 punktus."
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "1. Pripažinti netekusiu galios 6 straipsnio 10 punktą.\n\n2. Pakeisti 6 straipsnio 14 punktą ir jį išdėstyti taip:\n\n„14) tvirtina atsinaujinančių energijos išteklių dalies, palyginti su bendruoju galutiniu energijos suvartojimu, apskaičiavimo metodiką, kurioje, vadovaujantis Direktyva (ES) 2018/2001, nurodoma atsinaujinančiųjų išteklių energijos procentinės dalies apskaičiavimo tvarka, kuro ir degalų energinės vertės ir pažangiųjų biodegalų gamybai tinkamos naudoti žaliavos. Atsinaujinančių energijos išteklių dalies, palyginti su bendruoju galutiniu energijos suvartojimu, apskaičiavimo metodika turi būti suderinta su Aplinkos ministerija ir Žemės ūkio ministerija;“."
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pripažinti netekusiais galios 7 straipsnio 3 ir 4 punktus."
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pripažinimas netekusiu galios",
      "content": "Pripažinti netekusiu galios 8 straipsnį."
    },
    {
      "provision_ref": "art7",
      "section": "7",
      "title": "7 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Ekonomikos ir inovacijų ministerijos kompetencija\n\nEkonomikos ir inovacijų ministerija:\n\n1) vertina gamybos ir kitoje ūkinėje veikloje susidarančių atliekų ir produktų potencialą, išskyrus žemės ūkio ir su žemės ūkio produktų perdirbimu susijusių pramonės šakų ir atliekų, iš kurių gaminamas biokuras, potencialą;\n\n2) atlieka kitas šio ir kitų įstatymų nustatytas ar Vyriausybės pavestas funkcijas.“"
    },
    {
      "provision_ref": "art8",
      "section": "8",
      "title": "8 straipsnis. 11 straipsnio pakeitimas",
      "content": "Pripažinti netekusiu galios 11 straipsnio 9 punktą."
    },
    {
      "provision_ref": "art9",
      "section": "9",
      "title": "9 straipsnis. 12 straipsnio pakeitimas",
      "content": "Pripažinti netekusiais galios 12 straipsnio 3 ir 4 punktus."
    },
    {
      "provision_ref": "art10",
      "section": "10",
      "title": "10 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Biodujų gamybos įrenginių prijungimas prie dujų sistemų\n\n1. Dujų sistemų operatoriai privalo sudaryti sąlygas biodujoms tiekti į dujų sistemas. Biodujų gamybos įrenginiai privalo būti prijungti prie dujų sistemų, jeigu biodujų gamintojas laikosi visų šio įstatymo 31 straipsnyje nustatytų techninių, kokybės ir kitų reikalavimų.\n\n2. Dujų sistemų operatorius kiekvienam naujam biodujų gamintojui, planuojančiam prijungti biodujų gamybos įrenginius prie dujų sistemų, per 30 kalendorinių dienų nuo prašymo prijungti biodujų gamybos įrenginius prie dujų sistemų pateikimo dienos pateikia išsamią ir reikalingą informaciją, įskaitant:\n\n1) prijungimo techninius reikalavimus;\n\n2) išsamią su prijungimu susijusių sąnaudų sąmatą;\n\n3) pagrįstą ir tikslų prijungimo prie dujų sistemų prašymų pateikimo ir nagrinėjimo grafiką;\n\n4) pagrįstą orientacinį siūlomų prijungimų prie dujų sistemų grafiką.\n\n3. Biodujų gamybos įrenginiai prijungiami prie dujų sistemų teisės aktų nustatyta tvarka. Biodujų gamybos įrenginių prijungimo kaina yra lygi rangovo, laimėjusio dujų sistemų operatoriaus paskelbtą viešąjį pirkimą dėl įrenginių prijungimo prie dujų sistemų, atliktų darbų kainai.\n\n4. Dujų sistemų operatoriaus patirtas investicijų išlaidas, susijusias su biodujų gamybos įrenginių prijungimu prie dujų sistemų, lygias rangovo, laimėjusio pagal dujų sistemų operatoriaus paskelbtą viešąjį pirkimą dėl įrenginių prijungimo prie dujų sistemų, atliktų darbų kainai, apmoka biodujų gamintojas.“"
    },
    {
      "provision_ref": "art11",
      "section": "11",
      "title": "11 straipsnis. 35 straipsnio pakeitimas",
      "content": "Pakeisti 35 straipsnio 1 dalį ir ją išdėstyti taip:\n\n„1. Valstybinė energetikos reguliavimo taryba prižiūri ir kontroliuoja, kaip biodujų gamintojams suteikiama teisė prijungti jų įrenginius prie dujų sistemų, kaip taikomos prijungimo įmokos, taip pat biodujų supirkimo į dujų sistemas skaidrumą.“"
    },
    {
      "provision_ref": "art12",
      "section": "12",
      "title": "12 straipsnis. 36 straipsnio pripažinimas netekusiu galios",
      "content": "Pripažinti netekusiu galios 36 straipsnį."
    },
    {
      "provision_ref": "art13",
      "section": "13",
      "title": "13 straipsnis. 37 straipsnio pakeitimas",
      "content": "1. Pakeisti 37 straipsnio 1 dalies 4 punktą ir jį išdėstyti taip:\n\n„4) įmaišant juos į mineralinius degalus, kaip nurodyta Alternatyviųjų degalų įstatyme.“\n\n2. Pakeisti 37 straipsnio 12 dalį ir ją išdėstyti taip:\n\n„12. Viešosios įstaigos Lietuvos energetikos agentūros prašymu sertifikavimo įmonės privalo pateikti nepriklausomo audito ataskaitą ir informaciją, kuria remiantis ūkinę veiklą vykdančiam asmeniui išduotas sertifikatas, patvirtinantis atitiktį šio įstatymo 38 straipsnio 2, 4, 5, 7, 8, 9, 10, 11 ir 12 dalyse nustatytiems tvarumo ir išmetamųjų šiltnamio efektą sukeliančių dujų kiekio sumažėjimo kriterijams. Apibendrintą informaciją viešoji įstaiga Lietuvos energetikos agentūra kiekvienais metais iki kovo 1 dienos teikia Vyriausybės įgaliotai institucijai. Jeigu viešoji įstaiga Lietuvos energetikos agentūra nustato, kad nepriklausomo audito ataskaitoje pateikti duomenys ar informacija neatitinka šio įstatymo 38 straipsnio 2, 4, 5, 7, 8, 9, 10, 11 ir 12 dalyse nustatytų kriterijų, ji pateikia šią informaciją Vyriausybės įgaliotai institucijai, kuri nedelsdama informuoja Europos Komisiją ir savanorišką schemą administruojantį subjektą apie nustatytas neatitiktis.“"
    },
    {
      "provision_ref": "art14",
      "section": "14",
      "title": "14 straipsnis. 39 straipsnio pripažinimas netekusiu galios",
      "content": "Pripažinti netekusiu galios 39 straipsnį."
    },
    {
      "provision_ref": "art15",
      "section": "15",
      "title": "15 straipsnis. 51 straipsnio pakeitimas",
      "content": "Pakeisti 51 straipsnio 3 dalį ir ją išdėstyti taip:\n\n„3. Aplinkos ministerija, Energetikos ministerija, Švietimo, mokslo ir sporto ministerija, Žemės ūkio ministerija, viešoji įstaiga Lietuvos energetikos agentūra ir savivaldybių institucijos, koordinuodamos veiksmus, pagal kompetenciją rengia ir įgyvendina tinkamas visuomenės informavimo ir sąmoningumo ugdymo priemones, teikia konsultacijas ir rengia švietimo programas apie atsinaujinančių energijos išteklių plėtros ir naudojimo praktines galimybes ir naudą.“"
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus 13 straipsnio 1 dalį, 14 straipsnį ir šio straipsnio 4 dalį, įsigalioja 2021 m. liepos 1 d.\n\n2. Šio įstatymo 13 straipsnio 1 dalis ir 14 straipsnis įsigalioja 2022 m. sausio 1 d.\n\n3. Šio įstatymo 10 straipsnyje išdėstytoje Lietuvos Respublikos atsinaujinančių išteklių energetikos įstatymo 32 straipsnio 4 dalyje numatytas išlaidas arba jų dalis, patirtas ir nekompensuotas iki šio įstatymo įsigaliojimo dienos, Lietuvos Respublikos Vyriausybės ar jos įgaliotos institucijos nustatyta tvarka, taikant 40 procentų prijungimo kainos nuolaidą, gamintojui kompensuoja dujų sistemų operatorius.\n\n4. Lietuvos Respublikos Vyriausybė, Lietuvos Respublikos energetikos ministras, Valstybinė energetikos reguliavimo taryba ir kitos institucijos pagal kompetenciją iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
