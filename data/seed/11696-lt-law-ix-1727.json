{
  "id": "lt-law-ix-1727",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo 10, 13, 25, 55, 60, 71, 72, 73, 74, 75, 77(1) straipsnių pakeitimo įstatymas",
  "short_name": "IX-1727",
  "status": "in_force",
  "issued_date": "2003-09-11",
  "in_force_date": "2003-09-26",
  "url": "https://e-tar.lt/portal/lt/legalAct/TAR.FAB4C87501AC",
  "provisions": [
    {
      "provision_ref": "art1",
      "section": "1",
      "title": "1 straipsnis. 10 straipsnio 2 dalies 6 punkto pakeitimas",
      "content": "Pakeisti 10 straipsnio 2 dalies 6 punktą ir jį išdėstyti taip:\n\n„6) nustato Antrojo operatyvinių tarnybų departamento prie Krašto apsaugos ministerijos duomenų kaupimo, apdorojimo ir teikimo tvarką;“."
    },
    {
      "provision_ref": "art2",
      "section": "2",
      "title": "2 straipsnis. 13 straipsnio 7 dalies 10 punkto pakeitimas",
      "content": "Pakeisti 13 straipsnio 7 dalies 10 punktą ir jį išdėstyti taip:\n\n„10) nustato bendruosius karinės tarnybos reikalavimus visam krašto apsaugos sistemos kariniam personalui, kurį sudaro visi krašto apsaugos sistemos tikrosios karo tarnybos kariai, išskyrus Antrajame operatyvinių tarnybų departamente prie Krašto apsaugos ministerijos tarnaujančius karius;“."
    },
    {
      "provision_ref": "art3",
      "section": "3",
      "title": "3 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Statutai\n\n1. Karo tarnybos atlikimo tvarką ir sąlygas, karių drausminę atsakomybę, ginklo panaudojimą, civilinės krašto apsaugos tarnybos tvarką ir sąlygas bei tarnybą Antrajame operatyvinių tarnybų departamente prie Krašto apsaugos ministerijos nustato statutai. Detalias kariuomenės statutų vykdymo ir tarnybos atlikimo procedūras nustato kariuomenės vadas. Kariuomenės vienetų, karinių mokymo ir kitokių įstaigų vidaus tvarką nustato vadų ir karinių viršininkų patvirtintos vidaus tvarkos taisyklės.\n\n2. Statutai, kurie reglamentuoja karių drausminę atsakomybę ir ginklo panaudojimą, civilinę krašto apsaugos tarnybą ir tarnybą Antrajame operatyvinių tarnybų departamente prie Krašto apsaugos ministerijos, tvirtinami įstatymais. Kitus statutus tvirtina krašto apsaugos ministras.“"
    },
    {
      "provision_ref": "art4",
      "section": "4",
      "title": "4 straipsnis. 55 straipsnio 3 dalies 3 punkto ir 5 dalies pakeitimas",
      "content": "1. Pakeisti 55 straipsnio 3 dalies 3 punktą ir jį išdėstyti taip:\n\n„3) iki vyresniojo puskarininkio imtinai  Antrajame operatyvinių tarnybų departamente prie Krašto apsaugos ministerijos tarnaujantiems kariams – krašto apsaugos ministro tam įgaliotas asmuo.“\n\n2. Pakeisti 55 straipsnio 5 dalį ir ją išdėstyti taip:\n\n„5. Antrajame operatyvinių tarnybų departamente tarnaujantiems kariams aukštesnius karininkų laipsnius iki pulkininko leitenanto (komandoro) imtinai suteikia krašto apsaugos ministras.“"
    },
    {
      "provision_ref": "art5",
      "section": "5",
      "title": "5 straipsnis. 60 straipsnio 3 dalies pakeitimas",
      "content": "Pakeisti 60 straipsnio 3 dalį ir ją išdėstyti taip:\n\n„3. Profesinės karo tarnybos kario tarnybinio atlyginimo dydis priklauso nuo kario laipsnio ir pagal šį laipsnį ištarnautų metų. Antrajame operatyvinių tarnybų departamente prie Krašto apsaugos ministerijos tarnaujančių profesinės karo tarnybos karių tarnybinio atlyginimo dydis priklauso nuo pareigų, karinio laipsnio ir tiesioginės tarnybos krašto apsaugos sistemoje bei kitose Operatyvinės veiklos įstatymo 3 straipsnio 3 dalyje nurodytose institucijose ištarnauto laiko.“"
    },
    {
      "provision_ref": "art6",
      "section": "6",
      "title": "6 straipsnis. 71 straipsnio 2 dalies pakeitimas",
      "content": "Pakeisti 71 straipsnio 2 dalį ir ją išdėstyti taip:\n\n„2. Civilinė krašto apsaugos tarnyba nustatyta tvarka atliekama krašto apsaugos sistemos institucijose, kitose valstybės institucijose, taip pat užsienio valstybių bei tarptautinėse karinėse ir gynybos institucijose, kai tarnybinėms funkcijoms atlikti nebūtina būti profesinės karo tarnybos kariu, tačiau reikia turėti specialių žinių ir (ar) patirties krašto apsaugos sistemoje, ir tarnybos specifikai ar atliekamoms funkcijoms būtini statutiniai santykiai.“"
    },
    {
      "provision_ref": "art7",
      "section": "7",
      "title": "7 straipsnis. 72 straipsnio 1 dalies 2 punkto pakeitimas",
      "content": "Pakeisti 72 straipsnio 1 dalies 2 punktą ir jį išdėstyti taip:\n\n„2) Civilinės krašto apsaugos tarnybos statuto arba Tarnybos Antrajame operatyvinių tarnybų departamente prie Krašto apsaugos ministerijos statuto nustatyta tvarka gali būti suteikiamos kvalifikacinės kategorijos;“."
    },
    {
      "provision_ref": "art8",
      "section": "8",
      "title": "8 straipsnis. 73 straipsnio 6 dalies pakeitimas",
      "content": "Pakeisti 73 straipsnio 6 dalį ir ją išdėstyti taip:\n\n„6. Krašto apsaugos sistemos statutiniams valstybės tarnautojams draudžiama užsiimti Valstybės tarnybos įstatymo apibrėžta su valstybės tarnyba nesuderinama veikla. Jų tarnybai taip pat taikomi šio įstatymo 36 straipsnio 1 dalies 3 punkte ir 7, 8, 9, 10 bei 12 dalyse numatyti karių tarnybai taikomi apribojimai. Tarnautojų, atliekančių civilinę krašto apsaugos tarnybą Antrajame operatyvinių tarnybų departamente prie Krašto apsaugos ministerijos, tarnybai, be šių apribojimų, dar taikomi karių tarnybai galiojantys apribojimai, nustatyti šio įstatymo 36 straipsnio 1 dalies 2 ir 3 punktuose bei 2 ir 3 dalyse.“"
    },
    {
      "provision_ref": "art9",
      "section": "9",
      "title": "9 straipsnis. 74 straipsnio pakeitimas",
      "content": "Pakeisti 74 straipsnį ir jį išdėstyti taip:\n\n„74 straipsnis. Civilinės krašto apsaugos tarnybos kvalifikacinių kategorijų sistema\n\n1. Civilinės krašto apsaugos tarnybos tarnautojų – gynybos specialistų ir vadovų – kvalifikacijai ir patirčiai žymėti nustatoma kvalifikacinių kategorijų sistema.\n\n2. Civilinės krašto apsaugos tarnybos tarnautojų kvalifikacinių kategorijų sistemą ir reikalavimus kvalifikacinėms kategorijoms gauti nustato Civilinės krašto apsaugos tarnybos statutas ir Tarnybos Antrajame operatyvinių tarnybų departamente prie Krašto apsaugos ministerijos statutas. Šių statutų nustatyta tvarka kvalifikacines kategorijas suteikia krašto apsaugos ministras.\n\n3. Kvalifikacinės kategorijos pavaldumo nežymi.“"
    },
    {
      "provision_ref": "art10",
      "section": "10",
      "title": "10 straipsnis. 75 straipsnio pakeitimas",
      "content": "Pakeisti 75 straipsnį ir jį išdėstyti taip:\n\n„75 straipsnis.     Civilinės krašto apsaugos tarnybos valstybės tarnautojų darbo apmokėjimas\n\nCivilinės krašto apsaugos tarnybos valstybės tarnautojų darbo apmokėjimą reglamentuoja Lietuvos Respublikos valstybės tarnybos įstatymas.“"
    },
    {
      "provision_ref": "art11",
      "section": "11",
      "title": "11 straipsnis. 771 straipsnio pakeitimas",
      "content": "Pakeisti 771 straipsnį ir jį išdėstyti taip:\n\n„771 straipsnis. Antrajame operatyvinių tarnybų departamente prie Krašto apsaugos ministerijos tarnaujančių civilių statutinių tarnautojų pensijos ir papildomos socialinės garantijos\n\n1. Pensijų skyrimo ir mokėjimo civiliams statutiniams tarnautojams sąlygas bei tvarką nustato Valstybinio socialinio draudimo pensijų įstatymas.\n\n2. Antrajame operatyvinių tarnybų departamente prie Krašto apsaugos ministerijos civilinę krašto apsaugos tarnybą atliekantys statutiniai tarnautojai draudžiami valstybės biudžeto lėšomis, jiems taikomos šio įstatymo 67 straipsnyje bei 68 straipsnio 2 ir 6 dalyse nustatytos socialinės garantijos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
