{
  "id": "lt-law-ix-412",
  "type": "statute",
  "title": "Lietuvos Respublikos azartinių lošimų įstatymo 6, 10, 20 straipsnių pakeitimo ir papildymo įstatymas",
  "short_name": "IX-412",
  "status": "in_force",
  "issued_date": "2001-06-28",
  "in_force_date": "2001-07-01",
  "url": "https://e-tar.lt/portal/lt/legalAct/TAR.43A3BDE30422",
  "provisions": [
    {
      "provision_ref": "art1",
      "section": "1",
      "title": "1 straipsnis. 6 straipsnio pakeitimas ir papildymas",
      "content": "6 straipsnio pavadinimą „Licencijos galiojimas“ papildyti žodžiais „ir panaikinimas“, iš straipsnio išbraukti žodžius „išskyrus atvejus, kai vadovaujantis įstatymo 32 straipsniu pritaikoma ekonominė sankcija – licencijos atėmimas“, papildyti straipsnį 2 ir 3 dalimis ir visą straipsnį išdėstyti taip:\n\n„6 straipsnis. Licencijos galiojimas ir panaikinimas\n\n1. Licencija organizuoti lošimus išduodama neterminuotam laikui ir turi būti kasmet perregistruojama sumokant nustatyto dydžio valstybės rinkliavą.\n\n2. Licencija panaikinama, jeigu:\n\n1) licencijos turėtojas pateikia prašymą panaikinti licenciją;\n\n2) likviduojama ar reorganizuojama bendrovė baigia veiklą;\n\n3) licencijos turėtojas nustatytu laiku neperregistruoja licencijos;\n\n4) pateikti neteisingi duomenys licencijai gauti;\n\n5) bendrovė, kuri buvo įspėta apie galimą licencijos panaikinimą, per nustatytą laiką nepašalino licencijuojamos veiklos sąlygų pažeidimų;\n\n6) kitais teisės aktų numatytais pagrindais.\n\n3. Licenciją panaikina ją išdavusi institucija.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 3, 9 ir 11 dalių papildymas",
      "content": "1. 10 straipsnio 3 dalyje po žodžio „metu“ įrašyti žodžius „Priežiūros komisijos nustatyta tvarka“ ir šią dalį išdėstyti taip:\n\n„3. Draudžiama lošti savo bendrovės organizuojamuose lošimuose asmenims (patiems, per kitą asmenį arba pagal kito asmens išduotą įgaliojimą) – lošimus organizuojančios bendrovės steigėjams, akcininkams, juos kontroliuojantiems asmenims, lošimus organizuojančios bendrovės stebėtojų tarybos, valdybos nariams ir visiems bendrovės darbuotojams. Valstybės tarnautojai, kurie vykdo lošimų organizavimo priežiūrą ir kontrolę, gali lošti tik kontrolės vykdymo metu Priežiūros komisijos nustatyta tvarka.“\n\n2. 10 straipsnio 9 dalyje po žodžių „įleisti į lošimo namus (kazino)“ įrašyti sakinį „Draudžiama įleisti į lošimo namus (kazino) asmenis, turinčius ginklų, išskyrus asmenis, saugančius lošimo namus (kazino), ir pareigūnus, įstatymų nustatyta tvarka vykdančius tarnybines funkcijas“ ir šią dalį išdėstyti taip:\n\n„9. Draudžiama lošti asmenims, kuriems nėra sukakę 18 metų. Lošimus, organizuojamus lošimo namuose (kazino), gali lošti asmenys, kuriems yra sukakę 21 metai. Jaunesnius kaip 21 metų asmenis draudžiama įleisti į lošimo namus (kazino). Draudžiama įleisti į lošimo namus (kazino) asmenis, turinčius ginklų, išskyrus asmenis, saugančius lošimo namus (kazino), ir pareigūnus, įstatymų nustatyta tvarka vykdančius tarnybines funkcijas. Šių reikalavimų laikymąsi privalo užtikrinti lošimų organizatorius.“\n\n3. Papildyti 10 straipsnio 11 dalį sakiniu „Šiais atvejais Priežiūros komisija turi spręsti klausimą dėl licencijos organizuoti lošimus perregistravimo“ ir šią dalį išdėstyti taip:\n\n„11. Lošimus organizuojančios bendrovės akcininkai, perleidę visas arba dalį savo turimų akcijų kitiems asmenims, privalo per 30 dienų apie tai pranešti Priežiūros komisijai jos nustatyta tvarka. Jeigu akcininkas miršta, jo akcijas paveldėjęs asmuo privalo per 30 dienų po paveldėjimo apie tai pranešti Priežiūros komisijai jos nustatyta tvarka. Šiais atvejais Priežiūros komisija turi spręsti klausimą dėl licencijos organizuoti lošimus perregistravimo.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio papildymas 5 dalimi",
      "content": "Papildyti 20 straipsnį 5 dalimi:\n\n„5. Lošimų organizatorius privalo Vyriausybės nustatyta tvarka pranešti teritorinei valstybinei mokesčių inspekcijai apie laimėjimus ir pralaimėjimus, jei laimėjimo ar pralaimėjimo suma viršija Lietuvos Respublikos įstatymo „Dėl Lietuvos Respublikos gyventojų pajamų brangiam turtui įsigyti arba kitų įsigytų bei perleidžiamų lėšų deklaravimo“ 2 straipsnyje nustatytą ir atsižvelgiant į vartojimo kainų pasikeitimus indeksuotą dydį.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja nuo 2001 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                    VALDAS ADAMKUS\n______________"
    }
  ],
  "definitions": []
}
