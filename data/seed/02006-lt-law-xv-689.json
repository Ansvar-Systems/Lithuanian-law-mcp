{
  "id": "lt-law-xv-689",
  "type": "statute",
  "title": "Lietuvos Respublikos vidaus tarnybos statuto 5, 6, 12, 28, 36, 47, 53, 57, 66, 70, 74, 78 ir 79 straipsnių ir priedo pakeitimo įstatymas",
  "short_name": "XV-689",
  "status": "in_force",
  "issued_date": "2025-12-18",
  "in_force_date": "2026-01-01",
  "url": "https://e-tar.lt/portal/lt/legalAct/4e901c50e55a11f08918e1adc7c5b1ec",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnio 3 dalį ir ją išdėstyti taip:\n\n„3. Statuto priede nurodytų 8, 9 ir 10 pareigybių grupių pareigybėms būtinas ne žemesnis kaip vidurinis išsilavinimas ir įgyta kvalifikacija, 6 ir 7 pareigybių grupių pareigybėms – ne žemesnis kaip aukštasis koleginis arba jam lygiavertis išsilavinimas, iki 2009 metų įgytas aukštesnysis išsilavinimas arba iki 1995 metų įgytas specialusis vidurinis išsilavinimas, 1, 2, 3, 4, 5 pareigybių grupių pareigybėms – aukštasis universitetinis arba jam lygiavertis išsilavinimas. Kitus papildomus reikalavimus, taikomus pretenduojant eiti centrinės statutinės įstaigos vadovo pareigas, nustato ministras, o papildomus reikalavimus, taikomus pretenduojant eiti kitas pareigūnų pareigas, nustato centrinių statutinių įstaigų vadovai ar jų įgalioti asmenys.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 4 dalį ir ją išdėstyti taip:\n\n„4. Kai pareigūnai atlieka statutinių įstaigų veiklą reglamentuojančiuose įstatymuose nustatytas funkcijas, kurios susijusios su didesniu pavojumi ar didesne rizika šių pareigūnų gyvybei ir sveikatai ir kuriomis užtikrinamas statutinei įstaigai nustatytų uždavinių ir funkcijų įgyvendinimas (toliau – specifinė veikla), šiems pareigūnams taikomos pareigūnų saugos ir sveikatos užtikrinimo nuostatos, įtvirtintos kenksmingų ir pavojingų veiksnių valdymo vidaus tarnybos sistemoje tvarkos apraše, kurį, suderinęs su teisingumo ir finansų ministrais, tvirtina vidaus reikalų ministras. Kai pareigūnai vykdo veiklą, nepriskiriamą specifinei veiklai, jiems taikomi Lietuvos Respublikos darbuotojų saugos ir sveikatos įstatyme ir kituose darbuotojų saugos ir sveikatos norminiuose teisės aktuose nustatyti darbuotojų saugos ir sveikatos reikalavimai.“\n\n2. Pakeisti 6 straipsnio 5 dalį ir ją išdėstyti taip:\n\n„5. Karjeros valstybės tarnautojams, tarnaujantiems ar siekiantiems tarnauti statutinėse įstaigose, taikomos Statuto 10 straipsnio 2 dalies 2 punkto, 15 straipsnio 1 dalies 5 ir 7 punktų ir 23 straipsnio 3 dalies (ši dalis netaikoma asmenims, siekiantiems tarnauti statutinėse įstaigose) nuostatos. Muitinės departamento, Policijos departamento ir jiems pavaldžių statutinių įstaigų, Valstybės sienos apsaugos tarnybos, Finansinių nusikaltimų tyrimo tarnybos karjeros valstybės tarnautojams, be minėtųjų, taikomos ir Statuto 8 straipsnio 2 dalies 1 punkto, taip pat 15 straipsnio 1 dalies 2 punkto nuostatos, o teisingumo ministro valdymo srities statutinių įstaigų karjeros valstybės tarnautojams – ir Statuto 8 straipsnio 2 dalies 1, 2 ir 3 punktų, 15 straipsnio 1 dalies 2 punkto ir 23 straipsnio 2 dalies nuostatos.“\n\n3. Pakeisti 6 straipsnio 6 dalį ir ją išdėstyti taip:\n\n„6. Darbuotojams, dirbantiems pagal darbo sutartis statutinėse įstaigose, taikomos Statuto 23 straipsnio 3 dalies nuostatos. Muitinės departamento, Policijos departamento ir jiems pavaldžių statutinių įstaigų, Valstybės sienos apsaugos tarnybos, Finansinių nusikaltimų tyrimo tarnybos darbuotojams, dirbantiems ar siekiantiems dirbti pagal darbo sutartis, taip pat taikomos ir Statuto 8 straipsnio 2 dalies 1 punkto, 10 straipsnio 2 dalies 2 punkto ir 15 straipsnio 1 dalies 2 ir 5 punktų nuostatos, o teisingumo ministro valdymo srities statutinių įstaigų darbuotojams, dirbantiems ar siekiantiems dirbti pagal darbo sutartis, ir nuteistųjų užimtumą darbine veikla organizuojančios įstaigos administracijos darbuotojams – Statuto 8 straipsnio 2 dalies 1, 2 ir 3 punktų, 10 straipsnio 2 dalies 2 punkto, 15 straipsnio 1 dalies 2 ir 5 punktų ir 23 straipsnio 2 dalies nuostatos.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 6 dalį ir ją išdėstyti taip:\n\n„6. Šio straipsnio 3 dalies 2 ir 3 punktuose nurodytos su mokymu susijusios išlaidos apskaičiuojamos vadovaujantis Lietuvos Respublikos Vyriausybės tvirtinama statutinių profesinio mokymo įstaigų profesinio mokymo lėšų skaičiavimo vienam kursantui metodika.“"
    },
    {
      "provision_ref": "art4",
      "section": "4",
      "title": "4 straipsnis. 28 straipsnio pakeitimas",
      "content": "1. Pakeisti 28 straipsnio 1 dalį ir ją išdėstyti taip:\n\n„1. Centrinių statutinių įstaigų vadovus 5 metams į pareigas skiria ir iš jų atleidžia Vyriausybė ministro teikimu, jeigu kituose šių įstaigų veiklą reglamentuojančiuose įstatymuose nenustatyta kitaip. Centrinių statutinių įstaigų vadovai šias pareigas gali eiti ne daugiau kaip dvi kadencijas iš eilės. Centrinės statutinės įstaigos vadovas, kurio tarnybinę veiklą ministro sudaryta tarnybinės veiklos vertinimo komisija Statuto 36 straipsnio 2 dalyje nustatyta tvarka įvertina kaip viršijančią lūkesčius arba atitinkančią lūkesčius, gali būti teikiamas skirti į šias pareigas antrai kadencijai. Centrinių statutinių įstaigų vadovai yra tiesiogiai pavaldūs ir atskaitingi ministrui, jeigu kituose šių įstaigų veiklą reglamentuojančiuose įstatymuose nenustatyta kitaip.“\n\n2. Pripažinti netekusia galios 28 straipsnio 5 dalį."
    },
    {
      "provision_ref": "art5",
      "section": "5",
      "title": "5 straipsnis. 36 straipsnio pakeitimas",
      "content": "Pakeisti 36 straipsnio 15 dalies 3 punktą ir jį išdėstyti taip:\n\n„3) skatinti pareigūną Statuto 39 straipsnio 2 dalies 2, 3, 4 ir 5 punktuose ir 10 dalyje nustatytais skatinimo būdais.“"
    },
    {
      "provision_ref": "art6",
      "section": "6",
      "title": "6 straipsnis. 47 straipsnio pakeitimas",
      "content": "1. Pakeisti 47 straipsnio 4 dalį ir ją išdėstyti taip:\n\n„4. Nušalintam nuo pareigų pareigūnui, įskaitant nušalintąjį Baudžiamojo proceso kodekse nustatyta tvarka, nušalinimo nuo pareigų laikotarpiu darbo užmokestis, Statuto 65 straipsnio 4 dalyje nurodyti butpinigiai ir Statuto 70 straipsnio 9 dalyje nurodyta kompensacija už ilgalaikę tarnybą nemokami.“\n\n2. Pakeisti 47 straipsnio 6 dalį ir ją išdėstyti taip:\n\n„6. Kai šio straipsnio 2 dalies 2 ir 3 punktuose nustatytais pagrindais nušalintam nuo pareigų pareigūnui, pasibaigus baudžiamajam procesui, nėra priimamas apkaltinamasis nuosprendis arba atliekant tarnybinį patikrinimą nustatoma, kad pareigūnas nėra padaręs tarnybinio nusižengimo, dėl kurio buvo pradėtas tarnybinis patikrinimas ir pareigūnas buvo nušalintas nuo pareigų, kad pareigūnas nėra pripažintas kaltu dėl administracinio nusižengimo ar nusikalstamos veikos padarymo, taip pat tais atvejais, kai pasibaigus pareigūno, kuris nušalintas nuo pareigų šio straipsnio 1 dalies 2 punkte nustatyta tvarka, nušalinimo terminui nėra atsiradęs pagrindas atleisti jį iš pareigų, šis pareigūnas toliau eina pareigas ir per 10 darbo dienų nuo tos dienos, kurią vėl pradėjo jas eiti, jam sumokami nesumokėti: darbo užmokestis, Statuto 65 straipsnio 4 dalyje nurodyti butpinigiai ir Statuto 70 straipsnio 9 dalyje nurodyta kompensacija už ilgalaikę tarnybą už laikotarpį, kurį jis buvo nušalintas nuo pareigų, taip pat delspinigiai, kurių dydį tvirtina socialinės apsaugos ir darbo ministras. Delspinigiai nemokami, jeigu pareigūnui žala atlyginta kituose įstatymuose nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 53 straipsnio pakeitimas",
      "content": "Pakeisti 53 straipsnio 7 dalį ir ją išdėstyti taip:\n\n„7. Mokymosi atostogų suteikimo pareigūnams ir jų apmokėjimo sąlygas ir tvarką nustato ministras. Šakos kolektyvinėje sutartyje gali būti susitarta dėl šioje dalyje nurodytų mokymosi atostogų suteikimo, apmokėjimo kitokių sąlygų ir tvarkos.“"
    },
    {
      "provision_ref": "art8",
      "section": "8",
      "title": "8 straipsnis. 57 straipsnio pakeitimas",
      "content": "Pakeisti 57 straipsnio 1 dalies 3 punktą ir jį išdėstyti taip:\n\n„3) už darbą nustačius pareigūną veikiančius kenksmingus ir (ar) pavojingus veiksnius;“."
    },
    {
      "provision_ref": "art9",
      "section": "9",
      "title": "9 straipsnis. 66 straipsnio pakeitimas",
      "content": "Papildyti 66 straipsnį 2 dalimi ir visą straipsnį išdėstyti taip:\n\n„66 straipsnis. Pareigūnų ir kursantų aprūpinimas maistu\n\n1. Pareigūnai ir kursantai jų pasitelkimo statutinių įstaigų veiklą reglamentuojančiuose įstatymuose nustatytoms funkcijoms atlikti specialių tarnybinių užduočių, susijusių su apribojimu palikti specialios tarnybinės užduoties vietą, vykdymo laikotarpiu, taip pat atliekantys tarnybą lauko sąlygomis (lauke arba nešildomose patalpose) pareigūnai ir kursantai aprūpinami maistu pagal Vyriausybės ar jos įgaliotos institucijos nustatytas fiziologines mitybos normas arba jiems mokama Vyriausybės ar jos įgaliotos institucijos nustatyto dydžio maitinimosi išlaidų piniginė kompensacija. Pareigūnų ir kursantų jų pasitelkimo laikotarpiu aprūpinimo maistu tvarką ir maitinimosi išlaidų piniginės kompensacijos mokėjimo tvarką nustato centrinių statutinių įstaigų vadovai.\n\n2. Iš centrinei statutinei įstaigai skirtų valstybės biudžeto asignavimų ir kitų teisėtai gautų lėšų centrinės statutinės įstaigos vadovo nustatyta tvarka kursantai gali būti aprūpinami maistu pagal Vyriausybės ar jos įgaliotos institucijos nustatytas fiziologines mitybos normas arba jiems profesinio ir įvadinio mokymo statutinėje profesinio mokymo įstaigoje metu gali būti mokama Vyriausybės ar jos įgaliotos institucijos nustatyto dydžio maitinimosi išlaidų piniginė kompensacija.“"
    },
    {
      "provision_ref": "art10",
      "section": "10",
      "title": "10 straipsnis. 70 straipsnio pakeitimas",
      "content": "1. Pakeisti 70 straipsnio 8 dalį ir ją išdėstyti taip:\n\n„8. Asmeniui, priimamam į vidaus tarnybą Statuto 13 ar 14 straipsnyje nustatytais atvejais ir skiriamam į pareigūno pareigas tam tikroje tarnybos vietovėje, taip pat pareigūnui, Statuto 27 ir 30 straipsniuose nustatytais atvejais perkeliamam į pareigas kitoje tarnybos vietovėje, su statutine įstaiga sudariusiems papildomą susitarimą, pagal kurį paskirtasis ar perkeltasis į pareigas įsipareigoja susitarime nustatytą laiką, bet ne trumpiau kaip 3 metus išdirbti susitarime nurodytoje statutinėje įstaigoje ar šios įstaigos padalinyje, gali būti skiriama vienkartinė skatinamoji išmoka. Vienkartinių skatinamųjų išmokų dydžius, skyrimo sąlygas ir tvarką, tarnybos vietoves ir atvejus, kai neišdirbus susitarime nustatyto laiko pareigūnai privalo grąžinti skirtą vienkartinę skatinamąją išmoką ar jos dalį proporcingai neištarnautam laikui, nustato centrinių statutinių įstaigų vadovai. Vienkartinės skatinamosios išmokos mokamos iš centrinei statutinei įstaigai skirtų valstybės biudžeto asignavimų ar kitų teisėtai gautų lėšų. Iš centrinei statutinei įstaigai skirtų valstybės biudžeto asignavimų mokamos vienkartinės skatinamosios išmokos dydis negali viršyti 7 minimaliųjų mėnesinių algų dydžio.“\n\n2. Papildyti 70 straipsnį nauja 9 dalimi:\n\n„9. Pareigūnams, kurių Statuto 56 straipsnio 1 dalyje nurodytas vidaus tarnybos stažas sudaro 25 ar daugiau metų, taip pat pareigūnams, kurie yra ištarnavę Lietuvos Respublikos pareigūnų ir karių valstybinių pensijų įstatymo 6 ir 16 straipsniuose nustatytą tarnybos laiką, jeigu jis atitinka Pareigūnų ir karių valstybinių pensijų įstatymo 3 straipsnio 3 dalyje nustatytą tarnybos trukmę, iš centrinei statutinei įstaigai skirtų valstybės biudžeto asignavimų kas mėnesį, kol pareigūnas eina pareigas, mokama 0,167 bazinio dydžio kompensacija už ilgalaikę tarnybą.“\n\n3. Buvusią 70 straipsnio 9 dalį laikyti 10 dalimi."
    },
    {
      "provision_ref": "art11",
      "section": "11",
      "title": "11 straipsnis. 74 straipsnio pakeitimas",
      "content": "1. Pakeisti 74 straipsnio 1 dalies 16 punktą ir jį išdėstyti taip:\n\n„16) pasibaigia centrinės statutinės įstaigos vadovo kadencija;“.\n\n2. Papildyti 74 straipsnio 1 dalį 19 punktu:\n\n„19) pasibaigus įstatymų nustatytam tarnybos einant tam tikras pareigas laikotarpiui, kai pareigūnas nėra paskiriamas į kitas pareigūno pareigas.“"
    },
    {
      "provision_ref": "art12",
      "section": "12",
      "title": "12 straipsnis. 78 straipsnio pakeitimas",
      "content": "1. Pakeisti 78 straipsnio 3 dalį ir ją išdėstyti taip:\n\n„3. Pareigūnas Statuto 74 straipsnio 1 dalies 18 punkte nurodytu pagrindu atleidžiamas iš vidaus tarnybos kitą dieną po to, kai pasibaigia Statuto 49 straipsnio 1 dalies 1–10 punktuose nurodytos aplinkybės, dėl kurių pareigūnas iš centrinės statutinės įstaigos personalo rezervo buvo laikinai pasitelktas pareigūno tarnybinėms pareigoms atlikti grąžinant jį į vidaus tarnybą. Pareigūnas Statuto 74 straipsnio 1 dalies 16 ir 19 punktuose nurodytais pagrindais atleidžiamas iš vidaus tarnybos paskutinę centrinės statutinės įstaigos vadovo kadencijos ar įstatymų nustatyto tarnybos einant tam tikras pareigūno pareigas laikotarpio dieną, o jeigu ši diena yra ne darbo arba švenčių diena, šis pareigūnas atleidžiamas iš vidaus tarnybos po jos einančią darbo dieną. Ši (Šios) papildoma (-os) ne darbo arba švenčių diena (-os) neįskaičiuojama (-os) į Statuto 79 straipsnio 1 dalyje nurodytą nepertraukiamą tarnybos laiką, skirtą išeitinei išmokai padidinti.“\n\n2. Pakeisti 78 straipsnio 5 dalį ir ją išdėstyti taip:\n\n„5. Atleisti pareigūną iš vidaus tarnybos Statuto 74 straipsnio 1 dalies 4, 11, 14 ir 15 punktuose nurodytais pagrindais galima tik tuo atveju, kai nėra galimybės jį perkelti į lygiavertes pareigūno pareigas arba pareigūno rašytiniu sutikimu – į žemesnes pareigūno pareigas. Pareigūną, kuris iki paskiriamas centrinės statutinės įstaigos vadovu ar centrinės statutinės įstaigos vadovo pavaduotoju ėjo pareigūno pareigas, atleisti iš vidaus tarnybos Statuto 74 straipsnio 1 dalies 16 ir 19 punktuose nurodytais pagrindais galima tik tuo atveju, kai nėra galimybės jį paskirti į Statuto 28 straipsnio 4 dalyje nurodytas pareigūno pareigas.“"
    },
    {
      "provision_ref": "art13",
      "section": "13",
      "title": "13 straipsnis. 79 straipsnio pakeitimas",
      "content": "Pakeisti 79 straipsnio 1 dalį ir ją išdėstyti taip:\n\n„1. Statuto 74 straipsnio 1 dalies 4, 11, 14, 16 ir 19 punktuose nurodytais pagrindais atleidžiamam iš vidaus tarnybos pareigūnui išmokama 2 mėnesių jo vidutinio darbo užmokesčio dydžio išeitinė išmoka. Ši išmoka pareigūnams, nepertraukiamai ištarnavusiems ilgiau kaip 5 metus, didinama pusantro karto, nepertraukiamai ištarnavusiems ilgiau kaip 10 metų, – du kartus, nepertraukiamai ištarnavusiems ilgiau kaip 20 metų, – tris kartus.“"
    },
    {
      "provision_ref": "art14",
      "section": "14",
      "title": "14 straipsnis. Statuto priedo pakeitimas",
      "content": "Pakeisti Statuto priedą ir jį išdėstyti taip:\n\n„Lietuvos Respublikos vidaus\ntarnybos statuto\npriedas\n\nVIDAUS TARNYBOS SISTEMOS PAREIGŪNŲ PAREIGINIŲ ALGŲ KOEFICIENTAI IR NEKARINIAI PAREIGŪNŲ LAIPSNIAI\n\nPareigybių grupė\nPareigybės pavadinimas\nPareiginių algų koeficientai\nNekariniai pareigūnų laipsniai\n\n1\nCentrinės statutinės įstaigos vadovas\n2,37–4,00\nVidaus tarnybos generolas, generalinis komisaras\n\n2\nCentrinės statutinės įstaigos vadovo pavaduotojas\nNuo 1,76\nVidaus tarnybos pulkininkas, vyriausiasis komisaras\n\n3\nStatutinės įstaigos vadovas, pasienio rinktinės vadas, mokyklos viršininkas, centrinės statutinės įstaigos valdybos viršininkas, centrinės statutinės įstaigos štabo viršininkas, biuro viršininkas, vyriausiojo policijos komisariato viršininkas\nNuo 1,63\nVidaus tarnybos pulkininkas, vyriausiasis komisaras\n\n4\nStatutinės įstaigos vadovo pavaduotojas, pasienio rinktinės vado pavaduotojas, mokyklos viršininko pavaduotojas, centrinės statutinės įstaigos valdybos viršininko pavaduotojas, biuro viršininko pavaduotojas, vyriausiojo policijos komisariato viršininko pavaduotojas, dalinio vadas, valdybos viršininkas, rinktinės vadas, komisariato viršininkas, kalėjimo viršininkas, posto viršininkas, pasienio užkardos vadas, specialusis atašė, statutinės įstaigos patarėjas, priešgaisrinės gelbėjimo tarnybos viršininkas\nNuo 1,49\nVidaus tarnybos pulkininkas leitenantas, vyresnysis komisaras\n\n5\nDalinio vado pavaduotojas, valdybos viršininko pavaduotojas, tarnybos viršininkas, skyriaus viršininkas, posto viršininko pavaduotojas, pasienio užkardos vado pavaduotojas, priešgaisrinės gelbėjimo tarnybos viršininko pavaduotojas, centro viršininkas, posto pamainos viršininkas, eskadrilės vadas, orlaivio vadas, patarėjas, komandos viršininkas\nNuo 1,31\nVidaus tarnybos majoras, komisaras\n\n6\nKuopos vadas, skyriaus viršininko pavaduotojas, tarnybos viršininko pavaduotojas, poskyrio viršininkas, laivo vadas, vyriausiasis tyrėjas, vyriausiasis specialistas, vyriausiasis inspektorius, vyriausiasis lakūnas, vyresnysis lakūnas\nNuo 1,18\nVidaus tarnybos kapitonas, komisaras inspektorius\n\n7\nVyriausiasis laivavedys, vyresnysis laivavedys, vyresnysis tyrėjas, vyresnysis specialistas, vyresnysis inspektorius, lakūnas\nNuo 1,06\nVidaus tarnybos vyresnysis leitenantas, vyresnysis inspektorius\n\n8\nPamainos vadas, būrio vadas, tyrėjas, specialistas, inspektorius, vyriausiasis kovotojas, laivavedys\nNuo 0,94\nVidaus tarnybos leitenantas, inspektorius\n\n9\nSkyrininkas, kovotojas, jaunesnysis specialistas, jaunesnysis tyrėjas, vyriausiasis ugniagesys gelbėtojas, vyriausiasis patrulis, vyriausiasis postinis\nNuo 0,81\nVidaus tarnybos vyresnysis puskarininkis, jaunesnysis inspektorius\n\n10\nVyresnysis ugniagesys gelbėtojas, ugniagesys gelbėtojas, vyresnysis pasienietis, pasienietis, postinis\nNuo 0,72\nVidaus tarnybos puskarininkis\n\n________________“."
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 3 dalį ir šio įstatymo 4 straipsnio 1 dalį bei 9 straipsnį, įsigalioja 2026 m. sausio 1 d.\n\n2. Šio įstatymo 4 straipsnio 1 dalis ir 9 straipsnis įsigalioja 2026 m. kovo 1 d.\n\n3. Lietuvos Respublikos Vyriausybė ir vidaus reikalų ministras iki 2026 m. vasario 28 d. priima šio įstatymo 4 straipsnio 1 dalies ir 9 straipsnio įgyvendinamuosius teisės aktus.\n\n4. Nuo 2026 m. sausio 1 d. vidaus tarnybos sistemos pareigūnams (toliau – pareigūnai), einantiems Lietuvos Respublikos vidaus tarnybos statuto (toliau – Statutas) priede nurodytų 9 ir 10 pareigybių grupių pareigas, iki 2025 m. gruodžio 31 d. nustatyti pareiginės algos koeficientai perskaičiuojami juos padidinant: 1 procentu – pareigūnams, einantiems 9 pareigybių grupės pareigas, 2 procentais – pareigūnams, einantiems 10 pareigybių grupės pareigas. Gautas pareiginės algos koeficientas apvalinamas iki šimtųjų dalių, o jeigu perskaičiuotas pareiginės algos koeficientas yra mažesnis negu Statuto priede nustatytas mažiausias pareiginės algos koeficientas atitinkamai 9 ar 10 pareigybių grupei, pareigūnui nustatomas mažiausias atitinkamai 9 ar 10 pareigybių grupei nustatytas pareiginės algos koeficientas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
