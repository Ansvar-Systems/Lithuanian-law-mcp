{
  "id": "lt-law-xiv-479",
  "type": "statute",
  "title": "Lietuvos Respublikos šalpos pensijų įstatymo Nr. I-675 7, 10, 13, 15 ir 22 straipsnių pakeitimo įstatymas",
  "short_name": "XIV-479",
  "status": "in_force",
  "issued_date": "2021-06-30",
  "in_force_date": "2021-08-01",
  "url": "https://e-tar.lt/portal/lt/legalAct/1201a9d0e46911eb9f09e7df20500045/kyjWHNnwRp",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Šalpos neįgalumo ir šalpos senatvės pensijų skyrimo ir mokėjimo sąlygos\n\n1. Šalpos neįgalumo ir šalpos senatvės pensijos skiriamos ir mokamos asmenims, neturintiems teisės gauti socialinio draudimo pensijų (kartu su pensijos priemoka), valstybinių pensijų, kompensacijų už ypatingas darbo sąlygas, valstybinių signataro rentų, valstybinių signataro našlių ir našlaičių rentų, rentų buvusiems sportininkams, kompensacinių išmokų profesionaliojo scenos meno įstaigų kūrybiniams darbuotojams ir kitų periodinių pensinio pobūdžio išmokų, mokamų iš Valstybinio socialinio draudimo fondo biudžeto ar valstybės biudžeto lėšų, pagal Lietuvos Respublikos pensijų kaupimo įstatymą ir Lietuvos Respublikos papildomo savanoriško pensijų kaupimo įstatymą gaunamų pensijų išmokų, užsienio valstybių pensijų ir kitų periodinių pensinio pobūdžio išmokų (toliau – pensijos ar pensijų išmokos), kurios (jeigu asmuo turi teisę gauti daugiau negu vieną pensiją ar pensijų išmoką – bendra jų suma) yra didesnės arba tokio paties dydžio kaip šalpos neįgalumo pensija arba šalpos senatvės pensija, išskyrus:\n\n1) šio įstatymo 5 straipsnio 1 ir 2 punktuose nurodytus asmenis, kurie kartu su šalpos neįgalumo pensijomis turi teisę gauti socialinio draudimo našlaičių pensijas, socialinio draudimo našlių pensijas, valstybines našlaičių pensijas ar vienišo asmens išmokas;\n\n2) šio įstatymo 5 straipsnio 3, 4 ir 5 punktuose ir šio įstatymo 6 straipsnyje nurodytus asmenis, kurie kartu su šalpos pensijomis turi teisę gauti socialinio draudimo našlių pensijas ar vienišo asmens išmokas.\n\n2. Šio įstatymo 5 straipsnio 5 punkte ir 6 straipsnyje nurodytiems asmenims šalpos pensijos skiriamos ir mokamos, jeigu jie nėra privalomai draudžiami valstybiniu pensijų socialiniu draudimu pagal Lietuvos Respublikos valstybinio socialinio draudimo įstatymą, išskyrus asmenis, nurodytus Valstybinio socialinio draudimo įstatymo 6 straipsnyje.“"
    },
    {
      "provision_ref": "art2",
      "section": "2",
      "title": "2 straipsnis. 10 straipsnio pakeitimas",
      "content": "Pakeisti 10 straipsnio 1 dalį ir ją išdėstyti taip:\n\n„1. Šalpos našlaičių pensijos skiriamos ir mokamos asmenims, neturintiems teisės gauti pensijų ar pensijų išmokų, kurios (jeigu asmuo turi teisę gauti daugiau negu vieną pensiją ar pensijų išmoką – bendra jų suma) yra didesnės arba tokio paties dydžio kaip šalpos našlaičių pensija, išskyrus šio straipsnio 2 dalyje numatytą atvejį.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "Pakeisti 13 straipsnio 2 dalį ir ją išdėstyti taip:\n\n„2. Šalpos kompensacijos mokamos tol, kol jų gavėjai įgyja teisę gauti šio įstatymo 7 straipsnio 1 dalyje nurodytas pensijas ar pensijų išmokas, kurios (jeigu asmuo įgyja teisę gauti daugiau negu vieną pensiją ar pensijų išmoką – bendra jų suma) yra didesnės arba tokio paties dydžio kaip šalpos kompensacija, išskyrus socialinio draudimo našlių pensiją ar vienišo asmens išmoką. Jeigu šalpos kompensacijos gavėjas neįgyja teisės gauti nė vienos iš šioje dalyje nurodytų pensijų ar pensijų išmokų, išskyrus socialinio draudimo našlių pensiją ar vienišo asmens išmoką, šalpos kompensacija jam mokama tol, kol jis yra pripažintas netekusiu 60 procentų ir daugiau darbingumo (sukakusiam senatvės pensijos amžių – iki gyvos galvos).“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "1. Pakeisti 15 straipsnio 4 dalį ir ją išdėstyti taip:\n\n„4. Šalpos išmokas mokanti įstaiga per 10 darbo dienų nuo prašymo skirti šalpos išmoką ar atnaujinti (pratęsti) jos mokėjimą kartu su visais reikiamais dokumentais arba papildomų dokumentų, išskyrus šio straipsnio 51 dalyje nustatytą atvejį, gavimo šalpos išmokas mokančioje įstaigoje dienos privalo priimti sprendimą dėl šalpos išmokos skyrimo ar mokėjimo atnaujinimo (pratęsimo) ir apie tai raštu pranešti pareiškėjui.“\n\n2. Pakeisti 15 straipsnio 5 dalį ir ją išdėstyti taip:\n\n„5. Asmenims, kuriems paskirtos šalpos išmokos, išduodami pažymėjimai, kurių formas ir išdavimo tvarką nustato Valstybinio socialinio draudimo fondo valdybos prie Socialinės apsaugos ir darbo ministerijos direktorius.“\n\n3. Papildyti 15 straipsnį 51 dalimi:\n\n„51. Šalpos išmokas mokanti įstaiga, gavusi prašymą skirti šalpos išmoką ar atnaujinti (pratęsti) jos mokėjimą ir nustačiusi, kad iš kompetentingų užsienio valstybių institucijų negalima gauti informacijos ir (ar) duomenų apie užsienio valstybių pensijas ar pensijų išmokas, kurias pareiškėjas gauna arba turi teisę gauti, nes Lietuvos Respublika ar užsienio valstybė nėra prisijungusi prie tarptautinės konvencijos, kito tarptautinio teisės akto, su užsienio valstybe nėra sudariusi tarptautinės sutarties ar tarptautinio tarpžinybinio susitarimo, pagal kuriuos tokią informaciją ir (ar) duomenis galėtų gauti, bei iš Lietuvos Respublikos užsienio reikalų ministerijos gavusi informaciją, kad šioje dalyje nurodytos informacijos ir (ar) duomenų negalima gauti diplomatiniais kanalais, per 10 darbo dienų nuo tokios informacijos ir kitų šalpos išmokai skirti ar jos mokėjimui atnaujinti (pratęsti) reikalingų dokumentų gavimo dienos priima sprendimą dėl šalpos išmokos skyrimo ar mokėjimo atnaujinimo (pratęsimo), nereikalaudama pateikti informacijos ir (ar) duomenų apie užsienio valstybių pensijas ar pensijų išmokas, kurias pareiškėjas gauna arba turi teisę gauti, ir apie priimtą sprendimą raštu informuoja pareiškėją.“\n\n4. Pakeisti 15 straipsnio 13 dalį ir ją išdėstyti taip:\n\n„13. Asmeniui, kuriam paskirta šalpos išmoka, įgijus teisę gauti pensiją ar pensijų išmoką, kuri (jeigu asmuo įgijo teisę gauti daugiau negu vieną pensiją ar pensijų išmoką – bendra jų suma) yra didesnė arba tokio paties dydžio kaip šalpos išmoka, išskyrus šio įstatymo 7 straipsnio 1 dalies 1 ir 2 punktuose nustatytus atvejus, šalpos išmokos mokėjimas nutraukiamas nuo kito mėnesio, einančio po mėnesio, kurį jam paskirta pensija ar pensijų išmoka, kuri (jeigu asmeniui paskirta daugiau negu viena pensija ar pensijų išmoka – bendra jų suma) yra didesnė arba tokio paties dydžio kaip šalpos išmoka, pirmos dienos, išskyrus šio straipsnio 151 dalies 1 punkte nustatytą atvejį, kai šalpos išmokos mokėjimas nutraukiamas nuo kito mėnesio, einančio po mėnesio, kurį gauta informacija ir (ar) duomenys apie užsienio valstybių pensijas ir pensijų išmokas. Asmeniui, gaunančiam pensiją ar pensijų išmoką, kuri (jeigu asmuo gauna daugiau negu vieną pensiją ar pensijų išmoką – bendra jų suma) yra mažesnė už šalpos neįgalumo, šalpos senatvės pensiją, šalpos našlaičių pensiją ar šalpos kompensaciją arba bendrą jų sumą, jeigu asmuo gauna daugiau negu vieną iš šių šalpos išmokų, šios šalpos išmokos skiriamos ir mokamos nuo tos dienos, nuo kurios nutrauktas pensijos ar pensijų išmokos mokėjimas, išskyrus šio straipsnio 131 dalyje nustatytą atvejį.“\n\n5. Papildyti 15 straipsnį 131 dalimi:\n\n„131. Asmenims, nurodytiems šio įstatymo 5 straipsnio 5 punkte ir 6 straipsnyje, turintiems teisę į pensiją ar pensijų išmoką, išskyrus asmenis, turinčius teisę į socialinio draudimo našlių pensiją ar vienišo asmens išmoką, kuri (jeigu asmuo turi teisę gauti daugiau negu vieną pensiją ar pensijų išmoką – bendra jų suma) kartu su pensijos priemoka yra mažesnė už šalpos pensiją, mokamas šalpos pensijos ir pensijos ar pensijų išmokos (jeigu asmuo turi teisę gauti daugiau negu vieną pensiją ar pensijų išmoką – bendros jų sumos) kartu su pensijos priemoka skirtumas.“\n\n6. Papildyti 15 straipsnį 151 dalimi:\n\n„151. Šalpos išmokas mokanti įstaiga iš kompetentingų užsienio valstybių institucijų ir (ar) Užsienio reikalų ministerijos gavusi informaciją ir (ar) duomenis apie užsienio valstybių pensijas ir pensijų išmokas, turinčias įtakos šalpos išmokos, paskirtos ir mokamos vadovaujantis šio straipsnio 51 dalimi, mokėjimui, nuo kito mėnesio, einančio po mėnesio, kurį nurodyta informacija ir (ar) duomenys buvo gauti, pirmos dienos:\n\n1) nutraukia šalpos išmokos mokėjimą, išskyrus šios dalies 2 punkte nustatytą atvejį;\n\n2) šio straipsnio 131 dalyje nustatytu atveju priima sprendimą skirti ir mokėti šalpos neįgalumo pensijos arba šalpos senatvės pensijos ir užsienio valstybės pensijos ar pensijų išmokos (jeigu asmuo turi teisę gauti daugiau negu vieną pensiją ar pensijų išmoką – bendros jų sumos) skirtumą.“"
    },
    {
      "provision_ref": "art5",
      "section": "5",
      "title": "5 straipsnis. 22 straipsnio pakeitimas",
      "content": "Pakeisti 22 straipsnio 1 dalį ir ją išdėstyti taip:\n\n„1. Socialinės pensijos mokamos tol, kol pasibaigia šių pensijų skyrimo ir mokėjimo terminas arba kol socialinių pensijų gavėjai įgyja teisę gauti šalpos neįgalumo arba šalpos senatvės pensiją, šalpos našlaičių pensiją arba šalpos kompensaciją, kuri (jeigu asmuo įgyja teisę gauti daugiau negu vieną šalpos išmoką – bendra jų suma) yra didesnė arba tokio paties dydžio kaip socialinė pensija.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. rugpjūčio 1 d.\n\n2. Lietuvos Respublikos socialinės apsaugos ir darbo ministras iki 2021 m. liepos 31 d. priima šio įstatymo įgyvendinamąjį teisės aktą.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
