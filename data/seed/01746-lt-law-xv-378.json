{
  "id": "lt-law-xv-378",
  "type": "statute",
  "title": "Lietuvos Respublikos motorinių transporto priemonių registracijos mokesčio įstatymo Nr. XIII-2690 2, 4, 5, 6, 7, 8 straipsnių ir 2 priedo pakeitimo įstatymas",
  "short_name": "XV-378",
  "status": "in_force",
  "issued_date": "2025-06-30",
  "in_force_date": "2026-01-01",
  "url": "https://e-tar.lt/portal/lt/legalAct/43aac93055d011f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės šio įstatymo sąvokos\n\n1. Degalai – transporto priemonėse naudojami visų rūšių dyzelinas (gazoliai), visų rūšių benzinas, visų rūšių etanolis ir visų rūšių dujos.\n\n2. Duomenų šaltiniai – motorinės transporto priemonės kilmės ir (ar) patvirtinimo dokumentai, Lietuvos Respublikos kelių transporto priemonių registro informacinės sistemos duomenų išrašai.\n\n3. Registracija – Lietuvos Respublikos saugaus eismo automobilių keliais įstatymo nustatyta tvarka M1 klasei ir N1 klasei priskirtos motorinės transporto priemonės įregistravimas Lietuvos Respublikos kelių transporto priemonių registro informacinėje sistemoje arba duomenų apie pasikeitusį Kelių transporto priemonių registro informacinėje sistemoje įregistruotos M1 klasei ir N1 klasei priskirtos motorinės transporto priemonės valdytoją įrašymas į šią registro informacinę sistemą, išskyrus atvejus, kai keičiami transporto priemonės valdytojo duomenys: juridinio asmens pavadinimas arba fizinio asmens vardas ir (ar) pavardė, tačiau faktinis į šią registro informacinę sistemą įrašytas motorinės transporto priemonės valdytojas pakeitus valdytojo duomenis nesikeičia, arba į šią registro informacinę sistemą įrašomas naujas motorinės transporto priemonės valdytojas buvusio valdytojo, kuris buvo motorinės transporto priemonės savininkas, mirties atveju.\n\n4. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių transporto kodekse, Lietuvos Respublikos mokesčių administravimo įstatyme ir Saugaus eismo automobilių keliais įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. Mokesčio mokėtojai\n\nMokestį moka motorinės transporto priemonės valdytojas, atliekantis jos registraciją Kelių transporto priemonių registro informacinėje sistemoje.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Mokesčio sumokėjimo terminas\n\nMokestis sumokamas iki motorinės transporto priemonės registracijos Kelių transporto priemonių registro informacinėje sistemoje.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnį ir jį išdėstyti taip:\n\n„6 straipsnis. Mokesčio apskaičiavimas, sumokėjimas, perskaičiavimas ir grąžinimas\n\n1. Mokesčio dydžiai, apskaičiuoti pagal mokesčio mokėtojo Kelių transporto priemonių registro informacinėje sistemoje registruojamos motorinės transporto priemonės išmetamą CO2 kiekį ir degalų rūšį, nustatyti šio įstatymo 1 priede. Apskaičiuojant mokestį, mokestis dauginamas iš mokestinių metų vartotojų kainų indeksavimo koeficiento.\n\n2. Kelių transporto priemonių registro informacinėje sistemoje neregistruotos motorinės transporto priemonės išmetamas CO2 kiekis nustatomas šia prioriteto tvarka:\n\n1) pagal motorinės transporto priemonės kilmės ir (ar) patvirtinimo dokumentuose pateiktą informaciją;\n\n2) pagal Kelių transporto priemonių registro informacinėje sistemoje registruotos lygiavertės motorinės transporto priemonės, priskirtos tam pačiam Europos Sąjungoje patvirtintam tipui, variantui ir versijai, išmetamą CO2 kiekį;\n\n3) pagal formules, patvirtintas šio įstatymo 2 priede, vadovaujantis kilmės ir (ar) patvirtinimo dokumentuose pateikta naujausia informacija;\n\n4) pagal formules, patvirtintas šio įstatymo 2 priede, vadovaujantis Kelių transporto priemonių registro informacinėje sistemoje registruotos lygiavertės transporto priemonės, priskirtos tam pačiam Europos Sąjungoje patvirtintam tipui, variantui ir versijai, duomenimis.\n\n3. Kelių transporto priemonių registro informacinėje sistemoje registruotos motorinės transporto priemonės išmetamas CO2 kiekis nustatomas šia prioriteto tvarka:\n\n1) pagal Kelių transporto priemonių registro informacinės sistemos duomenų išraše, kilmės ir (ar) patvirtinimo dokumentuose pateiktą naujausią informaciją;\n\n2) pagal Kelių transporto priemonių registro informacinėje sistemoje registruotos lygiavertės motorinės transporto priemonės, priklausančios tam pačiam Europos Sąjungos patvirtintam tipui, variantui ir versijai, išmetamą CO2 kiekį;\n\n3) pagal formules, patvirtintas šio įstatymo 2 priede, vadovaujantis Kelių transporto priemonių registro informacinės sistemos duomenų išraše, kilmės ir (ar) patvirtinimo dokumentuose pateikta naujausia informacija;\n\n4) pagal formules, patvirtintas šio įstatymo 2 priede, vadovaujantis Kelių transporto priemonių registro informacinėje sistemoje registruotos lygiavertės transporto priemonės, priklausančios tam pačiam Europos Sąjungoje patvirtintam tipui, variantui ir versijai, duomenimis.\n\n4. Jeigu duomenų šaltiniuose informacijos apie pavarų dėžės tipą nėra, motorinės transporto priemonės išmetamas CO2 kiekis apskaičiuojamas pagal motorinėms transporto priemonėms su mechanine pavarų dėže taikomas formules, patvirtintas šio įstatymo 2 priede.\n\n5. Mokestis įskaitomas į valstybės biudžetą ir naudojamas Valstybinio kelių fondo nuostatuose nustatyta tvarka. Akcinės bendrovės „Regitra“ patirti mokesčio administravimo kaštai kompensuojami Lietuvos Respublikos Vyriausybės ar jos įgaliotos institucijos nustatyta tvarka.\n\n6. Mokestis, sumokėtas šio įstatymo nustatyta tvarka, motorinės transporto priemonės valdytojo prašymu perskaičiuojamas vidaus reikalų ministro nustatyta tvarka ne vėliau kaip per 90 dienų nuo motorinės transporto priemonės įregistravimo Kelių transporto priemonių registro informacinėje sistemoje atlikus įregistruotos motorinės transporto priemonės išmetamo CO2 kiekio, degalų rūšies, pavarų dėžės tipo, masės ar variklio galios duomenų pakeitimus, kai motorinės transporto priemonės valdytojas nesikeičia ir motorinė transporto priemonė po jos įregistravimo Kelių transporto priemonių registro informacinėje sistemoje nebuvo perdirbta susisiekimo ministro ar jo įgaliotos institucijos nustatyta tvarka. Po perskaičiavimo susidariusią mokesčio nepriemoką sumoka motorinės transporto priemonės valdytojas, o susidariusi permoka vidaus reikalų ministro nustatyta tvarka yra grąžinama motorinės transporto priemonės valdytojui.\n\n7. Mokestis, sumokėtas šio įstatymo nustatyta tvarka, grąžinamas vidaus reikalų ministro nustatyta tvarka paskutiniam mokestį sumokėjusiam motorinės transporto priemonės valdytojui jo prašymu:\n\n1) motorinės transporto priemonės įregistravimą atlikus Kelių transporto priemonių registro informacinėje sistemoje ir pateikus dokumentus, įrodančius, kad motorinė transporto priemonė greičiau negu per 90 dienų nuo pirmojo jos įregistravimo Kelių transporto priemonių registro informacinėje sistemoje buvo iš jos išregistruota ir išgabenta iš Lietuvos Respublikos teritorijos, arba;\n\n2) išregistravus motorinę transporto priemonę iš Kelių transporto priemonių registro informacinės sistemos, kai ne dėl motorinės transporto priemonės valdytojo kaltės motorinė transporto priemonė buvo įregistruota esant suklastotam motorinės transporto priemonės identifikavimo numeriui, suklastotų dokumentų ar neteisingų, netikslių duomenų, informacijos pagrindu ar pažeidžiant vidaus reikalų ministro nustatytą motorinių transporto priemonių registravimo tvarką.\n\n8. Mokesčio dydžiai indeksuojami kiekvienais metais, pasibaigus kalendoriniams metams, taikant indeksavimo koeficientą, kuris nustatomas Valstybės duomenų agentūros apskaičiuotą ir Oficialiosios statistikos portale paskelbtą mokestinių metų vartotojų kainų indeksą dalijant iš šimto. Mokestinių metų vartotojų kainų indeksas nustatomas kiekvienų mokestinių metų gruodžio mėnesio kainas palyginus su 2019 metų gruodžio mėnesio kainomis. Apskaičiuotas mokestinių metų vartotojų kainų indeksas pradedamas taikyti nuo jo paskelbimo Oficialiosios statistikos portale dienos.“"
    },
    {
      "provision_ref": "art5",
      "section": "5",
      "title": "5 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Mokesčio administravimas\n\n1. Sprendimus dėl mokesčio apskaičiavimo, sumokėjimo, perskaičiavimo ir grąžinimo priima, konsultacijas mokesčio apskaičiavimo, sumokėjimo, perskaičiavimo ir grąžinimo klausimais ir informaciją apie mokestines prievoles mokesčio mokėtojams teikia akcinė bendrovė „Regitra“.\n\n2. Valstybinė mokesčių inspekcija prie Lietuvos Respublikos finansų ministerijos ir akcinė bendrovė „Regitra“ keičiasi mokesčiui administruoti reikalinga informacija. Keitimosi mokesčiui administruoti reikalinga informacija tvarką nustato vidaus reikalų ministras ar jo įgaliota institucija, suderinusi su Valstybine mokesčių inspekcija prie Lietuvos Respublikos finansų ministerijos.\n\n3. Akcinės bendrovės „Regitra“ sprendimas dėl mokesčio apskaičiavimo, sumokėjimo, perskaičiavimo ir grąžinimo gali būti skundžiamas akcinės bendrovės „Regitra“ vadovui išankstinio ginčų nagrinėjimo ne teismo tvarka per vieną mėnesį nuo skundžiamo sprendimo priėmimo dienos. Akcinės bendrovės „Regitra“ vadovo sprendimas skundžiamas Lietuvos Respublikos administracinių bylų teisenos įstatymo nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 8 straipsnio pakeitimas",
      "content": "Pakeisti 8 straipsnį ir jį išdėstyti taip:\n\n„8 straipsnis. Mokesčio nesumokėjimo pasekmės\n\nNesumokėjus mokesčio, motorinės transporto priemonės registracija Kelių transporto priemonių registro informacinėje sistemoje neatliekama.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo 2 priedo pakeitimas",
      "content": "Pakeisti Įstatymo 2 priedo pavadinimą ir jį išdėstyti taip:\n\n„LIETUVOS RESPUBLIKOS KELIŲ TRANSPORTO PRIEMONIŲ REGISTRO INFORMACINĖJE SISTEMOJE REGISTRUOJAMOS MOTORINĖS TRANSPORTO PRIEMONĖS IŠMETAMAM CO2 KIEKIUI APSKAIČIUOTI NAUDOJAMOS FORMULĖS, KAI NĖRA DUOMENŲ APIE MOTORINĖS TRANSPORTO PRIEMONĖS IŠMETAMĄ CO2 KIEKĮ“."
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2026 m. sausio 1 d.\n\n2. Lietuvos Respublikos Vyriausybė ar jos įgaliota institucija iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Degalai",
      "definition": "transporto priemonėse naudojami visų rūšių dyzelinas (gazoliai), visų rūšių benzinas, visų rūšių etanolis ir visų rūšių dujos.",
      "source_provision": "art1"
    },
    {
      "term": "Duomenų šaltiniai",
      "definition": "motorinės transporto priemonės kilmės ir (ar) patvirtinimo dokumentai, Lietuvos Respublikos kelių transporto priemonių registro informacinės sistemos duomenų išrašai.",
      "source_provision": "art1"
    },
    {
      "term": "Registracija",
      "definition": "Lietuvos Respublikos saugaus eismo automobilių keliais įstatymo nustatyta tvarka M1 klasei ir N1 klasei priskirtos motorinės transporto priemonės įregistravimas Lietuvos Respublikos kelių transporto priemonių registro informacinėje sistemoje arba duomenų apie pasikeitusį Kelių transporto priemonių registro informacinėje sistemoje įregistruotos M1 klasei ir N1 klasei priskirtos motorinės transporto priemonės valdytoją įrašymas į šią registro informacinę sistemą, išskyrus atvejus, kai keičiami transporto priemonės valdytojo duomenys: juridinio asmens pavadinimas arba fizinio asmens vardas ir (ar) pavardė, tačiau faktinis į šią registro informacinę sistemą įrašytas motorinės transporto priemonės valdytojas pakeitus valdytojo duomenis nesikeičia, arba į šią registro informacinę sistemą įrašomas naujas motorinės transporto priemonės valdytojas buvusio valdytojo, kuris buvo motorinės transporto priemonės savininkas, mirties atveju.\n\n4. Kitos šiame įstatyme vartojamos sąvokos suprantamos taip, kaip apibrėžiamos Lietuvos Respublikos kelių transporto kodekse, Lietuvos Respublikos mokesčių administravimo įstatyme ir Saugaus eismo automobilių keliais įstatyme.“",
      "source_provision": "art1"
    }
  ]
}
