{
  "id": "lt-law-i-987",
  "type": "statute",
  "title": "Dėl Lietuvos Respublikos alkoholio kontrolės įstatymo pakeitimo",
  "short_name": "I-987",
  "status": "in_force",
  "issued_date": "1995-07-03",
  "in_force_date": "1995-07-26",
  "url": "https://e-tar.lt/portal/lt/legalAct/TAR.9761FC251F63",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS ALKOHOLIO KONTROLĖS ĮSTATYMO PAKEITIMO\n\n1995 m. liepos 3 d. Nr. I-987\nVilnius\n\nPakeisti Lietuvos Respublikos alkoholio kontrolės įstatymą (Žin., 1995, Nr. 44-1073):\n\n1. 6 straipsnio ketvirtojoje dalyje, 7 straipsnio pirmojoje dalyje ir 16 straipsnio antrojoje dalyje vietoj žodžių „prie Lietuvos standartizacijos tarnybos“ įrašyti žodžius „prie Valstybinės konkurencijos ir vartotojų teisių gynimo tarnybos“.\n\n2. 13 straipsnio pirmosios dalies pirmajame sakinyje vietoj žodžių „valstybinėms įmonėms“ įrašyti žodžius „valstybės (valstybinėms) įmonėms ir specialiosios paskirties bendrovėms“.\n\n3. 14 straipsnio pirmojoje dalyje vietoj žodžių „Lietuvos Respublikos, užsienio valstybių piliečiams“ įrašyti žodžius „Lietuvos Respublikos piliečiams, užsieniečiams“.\n\n4. 17 straipsnio ketvirtojoje dalyje ir 20 straipsnio pirmosios dalies 3 punkte po žodžių „alkoholinius gėrimus“ įrašyti žodžius „(išskyrus alų)“.\n\n5. 19 straipsnio:\n\n1) trečiojoje dalyje pirmajame sakinyje išbraukti žodį ir skaičių „ir 22“;\n\n2) penktąją dalį išdėstyti taip:\n\n„Savivaldybė nustato išduodamų vienkartinių leidimų prekybos ir viešojo maitinimo įmonėms prekiauti alkoholiniais gėrimais, kurių tūrinė etilo alkoholio koncentracija neviršija 12 procentų, masiniuose, sporto, kultūros, religiniuose, šventiniuose renginiuose, mitinguose, manifestacijose ir parodose skaičių ir juos išduoda.“\n\n6. 20 straipsnio:\n\n1) pirmosios dalies 6 punkte po žodžių „Codex Alimentarius reikalavimų“ įrašyti žodžius „bei Lietuvos Respublikoje galiojančių prekių ženklinimo taisyklių“;\n\n2) pirmosios dalies 11 punkte po žodžio „alų“ įrašyti žodžius „(išskyrus pagamintą pagal norminius dokumentus, kai turimas nustatyta tvarka išduotas leidimas jį gaminti)“;\n\n3) pirmosios dalies 13 punktą išdėstyti taip:\n\n„13) pilstomus alkoholinius gėrimus, išskyrus prekybą jais stacionarinėse viešojo maitinimo įmonėse (be teisės išsinešti) ir pilstomą alų, parduodamą firminėse alaus daryklų parduotuvėse;“;\n\n4) antrosios dalies pirmajame sakinyje po žodžių „alkoholinių gėrimų“ įrašyti žodžius „(išskyrus alų)“.\n\n7. 21 straipsnio:\n\n1) pavadinimą pakeisti taip:\n\n„Prekybos alkoholiniais gėrimais mažmeninės prekybos ir viešojo maitinimo įmonėse tvarka“;\n\n2) pirmosios dalies 6 punktą išdėstyti taip:\n\n„6) prekybos ir viešojo maitinimo įmonėse, kurios įrengtos degalinėse ir prie jų (savivaldybių nurodytu atstumu);“;\n\n3) antrąją dalį išdėstyti taip:\n\n„Prekiauti alkoholiniais gėrimais leidžiama tik išimtinai tokiai prekybai skirtose stacionarinėse prekybos įmonėse arba jų specializuotuose skyriuose, skirtuose tokiai prekybai, ir viešojo maitinimo įmonėse, išskyrus prekybą kioskuose alumi, gamyklų supilstytu į tarą.“;\n\n4) trečiojoje dalyje po žodžio „prekybos“ įrašyti žodžius „ir viešojo maitinimo“;\n\n5) ketvirtąją dalį išdėstyti taip:\n\n„Prekybos ir viešojo maitinimo įmonėse leidžiama prekiauti alkoholiniais gėrimais tik nuo 11 valandos iki kitos dienos 6 valandos ryto (prekyba alumi leidžiama nuo 8 valandos ryto). Už leidimo prekiauti alkoholiniais gėrimais prekybos įmonėse po 22 valandos, o viešojo maitinimo įmonėse – po 24 valandos išdavimą imamas dvigubo tarifo žyminis mokestis.“;\n\n6) šeštąją dalį išdėstyti taip:\n\n„Prekybos alkoholiniais gėrimais viešojo maitinimo ir prekybos įmonėse, įskaitant neapmuitinamas parduotuves, taisykles, remdamasi šiuo įstatymu, tvirtina Lietuvos Respublikos Vyriausybė.“;\n\n7) septintojoje dalyje vietoj žodžių „prekybos įmonėse“ įrašyti žodžius „prekybos ir viešojo maitinimo įmonėse“.\n\n8. 22 straipsnį pripažinti netekusiu galios.\n\n9. 35 straipsnio:\n\n1) pirmosios dalies antrajame sakinyje po žodžio „įmonių“ įrašyti žodžius „įstaigų, organizacijų“;\n\n2) antrąją, trečiąją ir ketvirtąją dalis išdėstyti taip:\n\n„Asmenis, vairuojančius transporto priemones, vairavimo metu dėl neblaivumo ir girtumo tikrina policija. Įtarusi, kad šie asmenys neblaivūs (girti), policija panaudoja norminiuose aktuose numatytas priemones apsvaigimo laipsniui nustatyti. Asmenys, nesutinkantys su patikrinimo rezultatais, pristatomi į Sveikatos apsaugos ministerijos įgaliotas sveikatos priežiūros įstaigas apsvaigimo laipsniui nustatyti. Sveikatos priežiūros įstaigų išvada dėl neblaivumo (girtumo) yra galutinė. Sveikatos apsaugos ministerijos įgaliotos neblaivumui (girtumui) nustatyti sveikatos priežiūros įstaigos atlieka pristatytų ar besikreipiančių asmenų medicininę apžiūrą.\n\nAsmenų, vairuojančių transporto priemones, neblaivumo (girtumo) tikrinimo tvarką, vairavimo metu leidžiamą maksimalią etilo alkoholio koncentraciją asmenų, vairuojančių antžeminio, vandens ir oro transporto priemones Lietuvos Respublikoje, iškvepiamame ore ir kraujuje nustato Lietuvos Respublikos Vyriausybė.\n\nNeblaivių vairuotojų vairavimas transporto priemonių, leidimas vairuoti transporto priemones neblaiviems asmenims arba perdavimas vairuoti transporto priemones neblaiviems asmenims užtraukia įstatymų nustatytą baudžiamąją ar administracinę atsakomybę.“\n\n10. 36 straipsnio antrojoje dalyje vietoj žodžių „Lietuvos Respublikos Vyriausybė“ įrašyti žodžius „Sveikatos apsaugos ministerija“.\n\n11. 44 straipsnį išdėstyti taip:\n\n„Valstybinė tabako ir alkoholio kontrolės tarnyba (VTAKT) arba Valstybinė higienos inspekcija prie Valstybinės visuomenės sveikatos priežiūros tarnybos, arba Lietuvos valstybinė kokybės inspekcija prie Valstybinės konkurencijos ir vartotojų teisių gynimo tarnybos, arba Spaudos kontrolės valdyba prie Teisingumo ministerijos, arba Valstybinė mokesčių inspekcija prie Finansų ministerijos, arba policija pagal savo kompetenciją turi teisę skirti įmonėms, įstaigoms, organizacijoms baudas už šio įstatymo pažeidimus.\n\nĮmonės, pagaminusios ir išleidusios alkoholio produktus, neatitinkančius kokybės ar higienos normų reikalavimų, gaminančios, importuojančios alkoholio produktus ar jais prekiaujančios ir neturinčios šiai veiklai atitinkamo leidimo, nesilaikančios šio įstatymo 20 straipsnio pirmosios dalies 1–12 punktuose, ketvirtojoje ir penktojoje šio straipsnio dalyse numatytų alkoholio produktų realizavimo reikalavimų ar pažeidusios prekybos alkoholiniais gėrimais tvarką, privalo sumokėti iki 10 procentų jų metinės bendrosios apyvartos dydžio baudą.\n\nUž šio įstatymo 20 straipsnio pirmosios dalies 13–17 punktuose numatytų reikalavimų nesilaikymą įmonės moka dviejų tūkstančių litų baudą, o jei šiuos reikalavimus pažeidžia pakartotinai – 1 procento jų metinės bendrosios apyvartos dydžio baudą.\n\nĮmonės, įstaigos ir organizacijos, remiančios alkoholinių gėrimų pardavimą šio įstatymo 29 straipsnyje numatytais būdais ir (ar) pažeidžiančios šio įstatymo 30 straipsnio reikalavimus, moka 5 procentų jų metinės bendrosios apyvartos dydžio baudą (įstaigos ir organizacijos, neužsiimančios komercine-ūkine veikla, moka dešimties tūkstančių litų baudą).\n\nBaudas už alkoholio produktų, neatitinkančių kokybės normų reikalavimų, gamybą ir išleidimą į apyvartą, šio įstatymo 20 straipsnio pirmosios dalies 1, 4, 5 punktuose numatytų alkoholio produktų realizavimo reikalavimų nesilaikymą skiria Lietuvos valstybinė kokybės inspekcija prie Valstybinės konkurencijos ir vartotojų teisių gynimo tarnybos.\n\nBaudas už alkoholio produktų, neatitinkančių higienos normų reikalavimų, gamybą ir išleidimą į apyvartą, šio įstatymo 20 straipsnio pirmosios dalies 5 ir 12 punktuose numatytų alkoholio produktų realizavimo reikalavimų nesilaikymą skiria Valstybinė higienos inspekcija prie Valstybinės visuomenės sveikatos priežiūros tarnybos.\n\nBaudas už šio įstatymo 20 straipsnio pirmosios dalies 2, 3, 6, 7, 8, 9, 10, 11, 13, 14, 15 ir 16 punktuose, šio straipsnio ketvirtojoje ir penktojoje dalyse numatytų reikalavimų nesilaikymą bei prekybos alkoholiniais gėrimais prekybos ir viešojo maitinimo įmonėse tvarkos pažeidimus skiria policija. Policijos vardu skirti baudas turi teisę policijos komisariatų vadovai.\n\nKitais šio įstatymo pažeidimų atvejais, taip pat baudas už alkoholio produktų gamybą, importą, eksportą ar prekybą be šiai veiklai reikalingo leidimo, kaip ir už alkoholinių gėrimų pardavimo rėmimą ir (ar) reklamą, skiria VTAKT (už reklamą spaudoje baudą skiria Spaudos kontrolės valdyba prie Teisingumo ministerijos).\n\nŠiame straipsnyje numatytos baudos išieškomos įstatymų nustatyta tvarka ne vėliau kaip per mėnesį nuo pažeidimo padarymo dienos.“\n\n12. 52 straipsnį išdėstyti taip:\n\n„Alkoholio kontrolės įstatymo 4 straipsnio antroji ir trečioji dalys, 5 straipsnio antroji dalis, 6 straipsnio antroji, trečioji ir ketvirtoji dalys, 7 straipsnis, 8 straipsnis, 9 straipsnio pirmoji dalis, 10 straipsnis, 11 straipsnio pirmoji dalis, 12 straipsnis, 13 straipsnio pirmoji ir ketvirtoji dalys, 14 straipsnis, 16 straipsnio antroji, trečioji, ketvirtoji ir penktoji dalys, 17 straipsnio antroji, trečioji ir septintoji dalys, 18 straipsnis, 19 straipsnio aštuntoji dalis, 20 straipsnio antroji dalis, 21 straipsnio šeštoji dalis, 24 straipsnis, 30 straipsnio trečioji dalis, 32 straipsnio antroji dalis, 33 straipsnis, 35 straipsnio trečioji dalis, 36 straipsnio antroji ir ketvirtoji dalys, 43 straipsnio ketvirtoji dalis, 47 straipsnio antroji dalis, 50 straipsnio pirmosios dalies 3 punktas įsigalioja Lietuvos Respublikos Seimo nutarimo „Dėl Lietuvos Respublikos alkoholio kontrolės įstatymo 52 straipsnyje nurodytų straipsnių įgyvendinimo“ nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
