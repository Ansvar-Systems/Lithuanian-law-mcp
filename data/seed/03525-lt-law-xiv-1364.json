{
  "id": "lt-law-xiv-1364",
  "type": "statute",
  "title": "Lietuvos Respublikos tikslinių kompensacijų įstatymo Nr. XII-2507 5 ir 9 straipsnių pakeitimo įstatymas",
  "short_name": "XIV-1364",
  "status": "in_force",
  "issued_date": "2022-06-30",
  "in_force_date": "2022-09-01",
  "url": "https://e-tar.lt/portal/lt/legalAct/8ae2b552034a11edb32c9f9d8ba206f8/TKrhWGzRRm",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 4 dalį ir ją išdėstyti taip:\n\n„4. Tikslinės kompensacijos skiriamos arba jų mokėjimas atnaujinamas (pratęsiamas) asmenų, turinčių teisę gauti šias kompensacijas, arba jų įgaliotų asmenų, sutuoktinių, artimųjų giminaičių, neįgaliųjų aprūpintojų, socialinių paslaugų įstaigos darbuotojų arba neveiksniais tam tikroje srityje pripažintų asmenų, turinčių teisę gauti tikslines kompensacijas, globėjų prašymu. Tikslinės kompensacijos 18 metų nesukakusiems asmenims skiriamos arba jų mokėjimas atnaujinamas (pratęsiamas) jų tėvų (įtėvių) arba globėjų ar rūpintojų, arba artimųjų giminaičių, arba socialinių paslaugų įstaigos darbuotojų prašymu. Paskirtos tikslinės kompensacijos mokamos asmenims, turintiems teisę gauti šias kompensacijas, arba jų atstovams, išskyrus šio straipsnio 5 dalyje nustatytą atvejį.“\n\n2. Pakeisti 5 straipsnio 5 dalį ir ją išdėstyti taip:\n\n„5. Tikslinė kompensacija, paskirta pilnamečiam asmeniui, kuris dėl sveikatos būklės negali pats atsiimti jam paskirtos kompensacijos, negali įgalioti kito asmens ją atsiimti (negali išreikšti savo valios) ir kuriam nepaskirtas globėjas ar rūpintojas (toliau – slaugomas asmuo), mokama neįgaliojo aprūpintojui arba veiksniam šioje srityje socialinės rizikos nepatiriančiam pilnamečiam asmeniui, kuris yra kreipęsis į teismą dėl slaugomo asmens pripažinimo neveiksniu tam tikroje srityje ar ribotai veiksniu tam tikroje srityje arba globos (rūpybos) nustatymo ir ši civilinė byla yra iškelta, išskyrus šio straipsnio 6 dalyje nurodytą atvejį.“\n\n3. Papildyti 5 straipsnį 81 dalimi:\n\n„81. Tikslinė kompensacija neįgaliojo aprūpintojui mokama jo prašymu tol, kol galioja Neįgalumo ir darbingumo nustatymo tarnybos prie Socialinės apsaugos ir darbo ministerijos direktoriaus ar jo įgalioto asmens sprendimas dėl neįgaliojo aprūpintojo skyrimo.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "1. Pakeisti 9 straipsnio pavadinimą ir jį išdėstyti taip:\n\n„9 straipsnis. Permokėtų ar neteisėtai slaugančiam asmeniui ar neįgaliojo aprūpintojui išmokėtų tikslinių kompensacijų grąžinimo ir (ar) išskaitymo tvarka“.\n\n2. Pakeisti 9 straipsnio 1 dalį ir ją išdėstyti taip:\n\n„1. Permokėta tikslinės kompensacijos suma arba asmeniui, kuriam paskirta tikslinė kompensacija, priklausiusi, tačiau slaugančiam asmeniui ar neįgaliojo aprūpintojui neteisėtai išmokėta tikslinės kompensacijos suma grąžinama savivaldybės administracijos direktoriaus nustatyta tvarka.“\n\n3. Pakeisti 9 straipsnio 2 dalį ir ją išdėstyti taip:\n\n„2. Jeigu slaugantis asmuo ar neįgaliojo aprūpintojas negrąžina jam neteisėtai išmokėtos tikslinės kompensacijos sumos, ji išieškoma iš slaugančio asmens ar neįgaliojo aprūpintojo teismo tvarka. Permokėta, tačiau negrąžinta tikslinės kompensacijos suma išskaitoma iš asmeniui, kuriam paskirta tikslinė kompensacija, priklausančios tikslinės kompensacijos. Išskaitoma suma per mėnesį negali viršyti 20 procentų asmeniui priklausančios tikslinės kompensacijos. Rašytiniu asmens, kuriam mokama tikslinė kompensacija, prašymu gali būti išskaitoma daugiau kaip 20 procentų tikslinės kompensacijos per mėnesį. Jeigu tikslinės kompensacijos mokėjimas nutraukiamas, tačiau visa permokėta tikslinės kompensacijos suma neišskaityta, likusi permokos suma gali būti išskaitoma iš bet kurios kitos asmens gaunamos išmokos, kurią moka savivaldybės administracija, arba išieškoma teismo tvarka.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2022 m. rugsėjo 1 d.\n\n2. Socialinės apsaugos ir darbo ministras iki 2022 m. rugpjūčio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_2e1b39495d3a4b0faa7913ca3f309d3d_end"
    }
  ],
  "definitions": []
}
