{
  "id": "lt-law-xiv-2235",
  "type": "statute",
  "title": "Lietuvos Respublikos vystomojo bendradarbiavimo ir humanitarinės pagalbos įstatymo Nr. XII-311 7 ir 13 straipsnių pakeitimo įstatymas",
  "short_name": "XIV-2235",
  "status": "in_force",
  "issued_date": "2023-11-16",
  "in_force_date": "2024-01-01",
  "url": "https://e-tar.lt/portal/lt/legalAct/faf272a08eb211eea5a28c81c82193a8/ogwudMucFR",
  "provisions": [
    {
      "provision_ref": "art1",
      "section": "1",
      "title": "1 straipsnis. 7 straipsnio pakeitimas",
      "content": "Pakeisti 7 straipsnio 5 dalį ir ją išdėstyti taip:\n\n„5. Vyriausybės nustatyta tvarka šio straipsnio 3 dalyje nurodytus vystomojo bendradarbiavimo Programos lėšomis finansuojamus projektus atrenka Užsienio reikalų ministerija, šio straipsnio 4 dalyje nurodytus vystomojo bendradarbiavimo projektus – valstybės ir savivaldybių institucijos, o šio įstatymo 13 straipsnio 3 ir 4 dalyse nurodytus dvišalės paramos vystymuisi projektus, finansuojamus Fondo lėšomis, – Fondo taryba.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnio 5 dalį ir ją išdėstyti taip:\n\n„5. Vyriausybės nustatyta tvarka šio straipsnio 3 dalyje nurodytus vystomojo bendradarbiavimo Programos lėšomis finansuojamus projektus atrenka Užsienio reikalų ministerija, šio straipsnio 4 dalyje nurodytus vystomojo bendradarbiavimo projektus – valstybės ir savivaldybių institucijos, o šio įstatymo 13 straipsnio 3 dalyje nurodytus dvišalės paramos vystymuisi projektus, finansuojamus Fondo lėšomis, – Fondo taryba.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "1. Papildyti 13 straipsnį nauja 4 dalimi:\n\n„4. Fondo lėšos taip pat sudaromos iš už Lietuvos Respublikos tarptautinių sankcijų įstatyme nustatytų tarptautinių sankcijų pažeidimus ir už Lietuvos Respublikos įstatymuose nustatytų ribojamųjų priemonių pažeidimus sumokėtų baudų, už Lietuvos Respublikos baudžiamojo kodekso 1231 straipsnyje nurodytos nusikalstamos veikos ar už Lietuvos Respublikos administracinių nusižengimų kodekso 515 straipsnyje nurodyto administracinio nusižengimo padarymą sumokėtų baudų, taip pat iš pajamų iš konfiskuoto turto realizavimo, jeigu tokia poveikio priemonė paskirta už šioje dalyje nurodytus pažeidimus. Šios lėšos naudojamos dvišalei paramai vystymuisi, išskirtinai susijusiai su Ukrainos atstatymu ir atkūrimu, reikalingais dėl Rusijos Federacijos agresijos prieš Ukrainą.“\n\n2. Buvusias 13 straipsnio 4, 5 ir 6 dalis laikyti atitinkamai 5, 6 ir 7 dalimis."
    },
    {
      "provision_ref": "art4",
      "section": "4",
      "title": "4 straipsnis. 13 straipsnio pakeitimas",
      "content": "Pripažinti netekusia galios 13 straipsnio 4 dalį."
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 2, 4 straipsnius ir šio straipsnio 3 dalį, įsigalioja 2024 m. sausio 1 d.\n\n2. Šio įstatymo 2 ir 4 straipsniai įsigalioja 2034 m. sausio 1 d.\n\n3. Lietuvos Respublikos Vyriausybė, užsienio reikalų ministras, Valstybinė mokesčių inspekcija prie Lietuvos Respublikos finansų ministerijos ir Muitinės departamentas prie Lietuvos Respublikos finansų ministerijos iki 2023 m. gruodžio 1 d. priima šio įstatymo įgyvendinamuosius teisės aktus.\n\n4. Lėšos, įskaitytos į Vystomojo bendradarbiavimo ir humanitarinės pagalbos fondą vadovaujantis šio įstatymo 3 straipsnyje išdėstyta Lietuvos Respublikos vystomojo bendradarbiavimo ir humanitarinės pagalbos įstatymo 13 straipsnio 4 dalimi, bet nepanaudotos iki 2033 m. gruodžio 31 d., nuo 2034 m. sausio 1 d. naudojamos paskirčiai, nurodytai iki 2033 m. gruodžio 31 d. galiojusioje Vystomojo bendradarbiavimo ir humanitarinės pagalbos įstatymo 13 straipsnio 4 dalyje.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
