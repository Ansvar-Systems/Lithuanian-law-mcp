{
  "id": "lt-law-xv-290",
  "type": "statute",
  "title": "Lietuvos Respublikos radioaktyviųjų atliekų tvarkymo įstatymo Nr. VIII-1190 7, 14, 21 straipsnių pakeitimo ir Įstatymo papildymo 6-1 straipsniu įstatymas",
  "short_name": "XV-290",
  "status": "in_force",
  "issued_date": "2025-06-17",
  "in_force_date": "2025-12-01",
  "url": "https://e-tar.lt/portal/lt/legalAct/63eac0a24dd411f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 61 straipsniu",
      "content": "Papildyti Įstatymą 61 straipsniu:\n\n„61 straipsnis. Aplinkos ministro ir jo įgaliotos institucijos kompetencija\n\n1. Aplinkos ministras kartu su Valstybinės atominės energetikos saugos inspekcijos viršininku nustato radioaktyviųjų atliekų, pasižyminčių viena ar keliomis pavojingomis savybėmis, nurodytomis 2014 m. gruodžio 18 d. Komisijos reglamento (ES) Nr. 1357/2014, kuriuo pakeičiamas Europos Parlamento ir Tarybos direktyvos 2008/98/EB dėl atliekų ir panaikinančios kai kurias direktyvas III priedas, priede ir 2017 m. birželio 8 d. Tarybos reglamento (ES) 2017/997, kuriuo iš dalies keičiamos Europos Parlamento ir Tarybos direktyvos 2008/98/EB III priedo nuostatos dėl pavojingos savybės HP 14 „ekotoksiškumas“, priede, (toliau – radioaktyviosios atliekos, pasižyminčios pavojingosiomis savybėmis), tvarkymo reikalavimus dėl pavojingųjų savybių galimo poveikio visuomenės sveikatai ir aplinkai ir šių reikalavimų laikymosi priežiūros tvarką.\n\n2. Aplinkos ministro įgaliota institucija šio straipsnio 1 dalyje nurodyta tvarka prižiūri, kad būtų laikomasi radioaktyviųjų atliekų, pasižyminčių pavojingosiomis savybėmis, tvarkymo reikalavimų dėl pavojingųjų savybių galimo poveikio visuomenės sveikatai ir aplinkai.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Valstybinės atominės energetikos saugos inspekcijos kompetencija\n\n1. Valstybinė atominės energetikos saugos inspekcija:\n\n1) prižiūri, kad būtų laikomasi teisės aktų reikalavimų tvarkant radioaktyviąsias atliekas branduolinės energetikos objektuose;\n\n2) kartu su aplinkos ministro įgaliota institucija prižiūri, kad būtų laikomasi teisės aktų reikalavimų tvarkant radioaktyviąsias atliekas, pasižyminčias pavojingosiomis savybėmis;\n\n3) kas trejus metus teikia Europos Komisijai Vyriausybės nustatyta tvarka parengtą Direktyvos 2011/70/Euratomas įgyvendinimo ataskaitą.\n\n2. Valstybinės atominės energetikos saugos inspekcijos viršininkas:\n\n1) nustato radioaktyviųjų atliekų klasifikavimo reikalavimus ir radioaktyviųjų atliekų priėmimo į radioaktyviųjų atliekų saugyklą ar atliekyną kriterijų reikalavimus;\n\n2) suderinęs su Sveikatos apsaugos ministerija, nustato radionuklidų nebekontroliuojamuosius radioaktyvumo lygius medžiagoms ir atliekoms, susidarančioms branduolinės energetikos srities veiklos su jonizuojančiosios spinduliuotės šaltiniais metu;\n\n3) nustato radioaktyviųjų atliekų tvarkymo saugos branduolinės energetikos objektuose reikalavimus;\n\n4) kartu su aplinkos ministru nustato radioaktyviųjų atliekų, pasižyminčių pavojingosiomis savybėmis, tvarkymo reikalavimus dėl pavojingųjų savybių galimo poveikio visuomenės sveikatai ir aplinkai ir šių reikalavimų laikymosi priežiūros tvarką.“"
    },
    {
      "provision_ref": "art3",
      "section": "3",
      "title": "3 straipsnis. 14 straipsnio pakeitimas",
      "content": "Papildyti 14 straipsnio 5 dalį 11 punktu:\n\n„11) numatomos ir taikomos priemonės, ribojančios galimą radioaktyviųjų atliekų, pasižyminčių pavojingosiomis savybėmis, pavojingųjų savybių neigiamą poveikį visuomenės sveikatai ir aplinkai;“."
    },
    {
      "provision_ref": "art4",
      "section": "4",
      "title": "4 straipsnis. 21 straipsnio pakeitimas",
      "content": "1. Pakeisti 21 straipsnio 11 dalį ir ją išdėstyti taip:\n\n„11. Atliekyno uždarymas turi būti vykdomas pagal galutinį atliekyno uždarymo planą. Ne vėliau kaip prieš dvejus metus iki atliekyno uždarymo radioaktyviųjų atliekų atliekyną eksploatuojanti organizacija privalo parengti galutinį atliekyno uždarymo planą ir pateikti jį derinti Valstybinei atominės energetikos saugos inspekcijai. Jeigu į atliekyną yra padėtos radioaktyviosios atliekos, pasižyminčios pavojingosiomis savybėmis, galutinį atliekyno uždarymo planą Valstybinė atominės energetikos saugos inspekcija teikia derinti aplinkos ministro įgaliotai institucijai. Aplinkos ministro įgaliota institucija išvadą dėl galutinio atliekyno uždarymo plano atitikties radioaktyviųjų atliekų, pasižyminčių pavojingosiomis savybėmis, tvarkymo reikalavimams dėl pavojingųjų savybių galimo poveikio visuomenės sveikatai ir aplinkai pateikia Valstybinei atominės energetikos saugos inspekcijai per 2 mėnesius nuo atliekyno uždarymo plano gavimo institucijoje dienos. Valstybinė atominės energetikos saugos inspekcija priima sprendimą dėl galutinio atliekyno uždarymo plano suderinimo Branduolinės saugos įstatymo 34 straipsnyje nurodytais terminais. Valstybinė atominės energetikos saugos inspekcija suderina galutinį atliekyno uždarymo planą, jeigu galutiniame atliekyno uždarymo plane radioaktyviųjų atliekų atliekyną eksploatuojanti organizacija pagrindžia teigiamas išvadas dėl galimybės saugiai atlikti atliekyno uždarymą ir jeigu šios išvados yra pagrįstos objektyviomis aplinkybėmis ir atitinka atliekyno saugą reglamentuojančius teisės aktus. Radioaktyviųjų atliekų atliekyną eksploatuojanti organizacija galutinį atliekyno uždarymo planą, suderintą su Valstybine atominės energetikos saugos inspekcija, teikia tvirtinti energetikos ministrui.“\n\n2. Pakeisti 21 straipsnio 3 dalį ir ją išdėstyti taip:\n\n„3. Atliekyno priežiūrą po jo uždarymo atlieka radioaktyviųjų atliekų tvarkytojas. Radioaktyviųjų atliekų tvarkytojas parengia ir tvirtina Priežiūros po radioaktyviųjų atliekų atliekyno uždarymo programą. Priežiūros po radioaktyviųjų atliekų atliekyno uždarymo programa turi būti suderinta su Lietuvos Respublikos aplinkos ministerija, Sveikatos apsaugos ministerija ir Valstybine atominės energetikos saugos inspekcija, kurios šią programą suderina ne vėliau kaip per 3 mėnesius nuo visų reikiamų ir tinkamai įformintų dokumentų ar informacijos, šių institucijų prašomos pateikti ar patikslinti, gavimo ir nurodytų trūkumų pašalinimo dienos. Priežiūros po radioaktyviųjų atliekų atliekyno uždarymo programos reikalavimus nustato Valstybinės atominės energetikos saugos inspekcijos viršininkas.“\n\n3. Pakeisti 21 straipsnio 5 dalį ir ją išdėstyti taip:\n\n„5. Uždaryto atliekyno priežiūra Energetikos ministerijos teikimu gali būti nutraukta Vyriausybės nutarimu, Energetikos ministerijai suderinus su Valstybine atominės energetikos saugos inspekcija. Jeigu į atliekyną yra padėtos radioaktyviosios atliekos, pasižyminčios pavojingosiomis savybėmis, Energetikos ministerija uždaryto atliekyno priežiūros nutraukimą suderina ir su aplinkos ministro įgaliota institucija.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. gruodžio 1 d.\n\n2. Aplinkos ministras ir Valstybinės atominės energetikos saugos inspekcijos viršininkas iki 2025 m. rugsėjo 1 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
