{
  "id": "lt-law-xiii-1736",
  "type": "statute",
  "title": "Lietuvos Respublikos teismų įstatymo Nr. I-480 101 straipsnio pakeitimo įstatymas",
  "short_name": "XIII-1736",
  "status": "in_force",
  "issued_date": "2018-12-11",
  "in_force_date": "2019-01-01",
  "url": "https://e-tar.lt/portal/lt/legalAct/0164619002b611e9a5eaf2cd290f1944/ZLTnavMHPV",
  "provisions": [
    {
      "provision_ref": "art1",
      "section": "1",
      "title": "1 straipsnis. 101 straipsnio pakeitimas",
      "content": "1. Pakeisti 101 straipsnio 4 dalį ir ją išdėstyti taip:\n\n„4. Teisėjo, kuris buvo tyčia nužudytas dėl teisėjo pareigų atlikimo, šeimai, tai yra jo vaikams (įvaikiams) iki 18 metų, vaikams (įvaikiams) iki 24 metų, kurie yra nustatyta tvarka įregistruotų švietimo įstaigų bendrojo ugdymo programų ar formaliojo profesinio mokymo programų mokiniai arba nuolatinių ar ištęstinių studijų programų studentai, taip pat gimusiems po teisėjo mirties jo vaikams, sutuoktiniui, tėvui ar motinai, nedarbingiems asmenims, kurie buvo mirusiojo išlaikomi arba jo mirties dieną turėjo teisę gauti jo išlaikymą, – lygiomis dalimis per trejus metus nuo teisėjo mirties valstybė sumoka 93,10 mėnesio jo mėnesinio atlyginimo (toliau – MA) dydžio išmoką.“\n\n2. Pakeisti 101 straipsnio 6 dalį ir ją išdėstyti taip:\n\n„6. Teisėjui, kuriam buvo tyčia sutrikdyta sveikata dėl teisėjo pareigų atlikimo, valstybė sumoka kompensaciją pagal netekto darbingumo lygį ar sveikatos sutrikdymo sunkumą:\n\n1) dėl sveikatos sutrikdymo netekusiam 75–100 procentų darbingumo – 46,55 MA dydžio;\n\n2) dėl sveikatos sutrikdymo netekusiam 60–70 procentų darbingumo – 37,24 MA dydžio;\n\n3) dėl sveikatos sutrikdymo netekusiam 45–55 procentų darbingumo – 27,93 MA dydžio;\n\n4) dėl sunkaus sveikatos sutrikdymo – 18,62 MA dydžio;\n\n5) dėl nesunkaus sveikatos sutrikdymo – iki 9,31 MA dydžio.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2019 m. sausio 1 d.\n\n2. Jeigu teisėjas žuvo ar jo sveikata buvo sutrikdyta iki šio įstatymo įsigaliojimo, šio įstatymo 1 straipsniu keičiamo Lietuvos Respublikos teismų įstatymo 101 straipsnio 4 dalyje nurodyta išmoka ir 6 dalyje nurodyta kompensacija apskaičiuojamos pagal teisėjo žūties ar sveikatos sutrikdymo dieną galiojusį teisinį reglamentavimą, taikytiną kompensacijai ar išmokai apskaičiuoti.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
