{
  "id": "lt-law-i-634",
  "type": "statute",
  "title": "Dėl Lietuvos Respublikos įstatymo \"Dėl Lietuvos Aukščiausiojo Teismo, Lietuvos apeliacinio teismo, apygardų teismų įsteigimo, apygardų ir apylinkių teismų veiklos teritorijų nustatymo bei Lietuvos Respublikos prokuratūros reformavimo\" pakeitimo ir papildymo",
  "short_name": "I-634",
  "status": "in_force",
  "issued_date": "1994-11-08",
  "in_force_date": "1994-11-18",
  "url": "https://e-tar.lt/portal/lt/legalAct/TAR.F77D6DC346C3/aaQgRHuDQb",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮSTATYMAS\n\nDĖL LIETUVOS RESPUBLIKOS ĮSTATYMO „DĖL LIETUVOS AUKŠČIAUSIOJO TEISMO, LIETUVOS APELIACINIO TEISMO, APYGARDŲ TEISMŲ ĮSTEIGIMO, APYGARDŲ IR APYLINKIŲ TEISMŲ VEIKLOS TERITORIJŲ NUSTATYMO BEI LIETUVOS RESPUBLIKOS PROKURATŪROS REFORMAVIMO“ PAKEITIMO IR PAPILDYMO\n\n1994 m. lapkričio 8 d. Nr. I-634\nVilnius\n\nPakeisti ir papildyti Lietuvos Respublikos įstatymą „Dėl Lietuvos Aukščiausiojo Teismo, Lietuvos apeliacinio teismo, apygardų teismų įsteigimo, apygardų ir apylinkių teismų veiklos teritorijų nustatymo bei Lietuvos Respublikos prokuratūros reformavimo“ (Žin., 1994, Nr. 50-932):\n\n1. 4 straipsnio:\n\n1) antrąją dalį išdėstyti taip:\n\n„Šio teismo teisėjais gali būti skiriami dabar veikiančio Lietuvos Aukščiausiojo Teismo teisėjai ir teisininkai-socialinių mokslų habilituoti daktarai (be egzaminų), taip pat piliečiai, turintys ne mažesnį kaip dešimties metų teisėjo, prokuroro, advokato ar valstybinio arbitro darbo stažą ir išlaikę Aukščiausiojo Teismo teisėjų egzaminus, bei šiuos egzaminus išlaikę teisininkai-socialinių mokslų daktarai.“;\n\n2) trečiąją dalį papildyti sakiniu:\n\n„Lietuvos Aukščiausiojo Teismo pirmininkas skiriamas devyneriems metams.“\n\n2. 5 straipsnio trečiosios dalies pirmajame sakinyje po žodžių „o iš jų – pirmininką“ įrašyti žodžius „teisingumo ministro teikimu ir“.\n\n3. 4 ir 5 straipsnių pirmųjų dalių pirmuosiuose sakiniuose vietoj žodžių „lapkričio 15 dienos“ įrašyti žodžius „gruodžio 5 dienos“.\n\n4. 6 straipsnio:\n\n1) antrosios dalies pirmąjį sakinį išdėstyti taip:\n\n„Apygardų teismų teisėjai ir šių teismų pirmininkai, civilinių bylų skyrių pirmininkai ir baudžiamųjų bylų skyrių pirmininkai turi būti paskirti iki 1994 m. gruodžio 5 dienos.“;\n\n2) ketvirtosios dalies pirmąjį sakinį išdėstyti taip:\n\n„Apygardų teismų teisėjus ir šių teismų pirmininkus, teisingumo ministro teikimu ir patarus apygardų teismų, Lietuvos apeliacinio teismo ir Lietuvos Aukščiausiojo Teismo teisėjų laikinajai egzaminų komisijai, skiria Respublikos Prezidentas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
