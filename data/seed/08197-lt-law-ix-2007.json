{
  "id": "lt-law-ix-2007",
  "type": "statute",
  "title": "Lietuvos Respublikos įstatymas dėl konvencijos dėl Europos Sąjungos valstybių narių savitarpio pagalbos baudžiamosiose bylose, kurią pagal Europos Sąjungos sutarties 34 straipsnį patvirtino Taryba, ir dėl Konvencijos dėl Europos Sąjungos valstybių narių savitarpio pagalbos baudžiamosiose bylose Protokolo, kurį pagal Europos Sąjungos sutarties 34 straipsnį patvirtino Taryba, ratifikavimo",
  "short_name": "IX-2007",
  "status": "in_force",
  "issued_date": "2004-02-05",
  "in_force_date": "2004-05-01",
  "url": "https://e-tar.lt/portal/lt/legalAct/TAR.5058AA5F7E5B/BzDkgSLMWU",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ir Protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio pirmosios dalies 6 punktu ir atsižvelgdamas į Lietuvos Respublikos Prezidento 2004 m. sausio 7 d. dekretą Nr. 328, ratifikuoja 2000 m. gegužės 29 d. Briuselyje priimtą Konvenciją dėl Europos Sąjungos valstybių narių savitarpio pagalbos baudžiamosiose bylose, kurią pagal Europos Sąjungos sutarties 34 straipsnį patvirtino Taryba (toliau – Konvencija), ir 2001 m. spalio 16 d. Liuksemburge priimtą Konvencijos dėl Europos Sąjungos valstybių narių savitarpio pagalbos baudžiamosiose bylose Protokolą, kurį pagal Europos Sąjungos sutarties 34 straipsnį patvirtino Taryba.\n\nStraipsnio pakeitimai:\nNr. XIV-1082, 2022-05-10, paskelbta TAR 2022-05-27, i. k. 2022-11305"
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlygos",
      "content": "Vadovaudamasis Konvencijos 6 straipsnio 7 dalimi, Lietuvos Respublikos Seimas pareiškia, kad Lietuvos Respublika nelaiko savęs įsipareigojusia pagal Konvencijos 6 straipsnio 5 dalies pirmąjį sakinį ir 6 dalį."
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos pareiškimai",
      "content": "1. Vadovaudamasis Konvencijos 24 straipsniu, Lietuvos Respublikos Seimas pareiškia, kad:\n\n1) centrinėmis įstaigomis Konvencijoje numatytoms funkcijoms atlikti skiriamos Teisingumo ministerija ir Generalinė prokuratūra;\n\n2) teisminės institucijos Konvencijoje numatytoms funkcijoms atlikti yra teritorinės apygardų prokuratūros, Lietuvos apeliacinis teismas, apygardų ir apylinkių teismai. Teisingumo ministerija ir Generalinė prokuratūra kiekvienu konkrečiu atveju padeda nustatyti, kuri teisminė institucija teritoriniu atžvilgiu kompetentinga teikti savitarpio pagalbą;\n\n3) Lietuvos Respublikos prokuratūra kompetentinga teikti savitarpio pagalbą pagal Konvencijos 12, 13, 14, 18, 19 straipsnius ir 20 straipsnio 1–5 dalis, išskyrus 20 straipsnio 4 dalies d punktą;\n\n4) Policijos departamentas prie Vidaus reikalų ministerijos yra skiriamas kompetentinga institucija Konvencijos 20 straipsnio 4 dalies d punkte nurodytoms funkcijoms atlikti.\n\n2. Vadovaudamasis Konvencijos 27 straipsnio 5 dalimi, Lietuvos Respublikos Seimas pareiškia, kad, jei iki Lietuvos Respublikos įstojimo į Europos Sąjungą dienos Konvencija nebus įsigaliojusi, Konvencija bus taikoma Lietuvos Respublikos santykiams su kitomis Europos Sąjungos valstybėmis narėmis, pateikusiomis tokį pat pareiškimą."
    },
    {
      "provision_ref": "art31",
      "section": "31",
      "title": "31 straipsnis. Papildomi Lietuvos Respublikos pareiškimai, susiję su Europos prokuratūros kompetencija",
      "content": "1. Pagal Konvencijos 24 straipsnio 1 dalį Lietuvos Respublikos 2021 m. rugsėjo 7 d. pateiktas pareiškimas Europos Tarybai dėl 1959 m. balandžio 20 d. Europos konvencijos dėl savitarpio pagalbos baudžiamosiose bylose ir jos protokolų taip pat taikomas šiai Konvencijai.\n\n2. Vadovaudamasis Konvencijos 24 straipsnio 1 dalimi, Seimas pareiškia, kad Europos prokuratūra, kuri naudojasi savo kompetencija, kaip numatyta 2017 m. spalio 12 d. Tarybos reglamento (ES) 2017/1939, kuriuo įgyvendinamas tvirtesnis bendradarbiavimas Europos prokuratūros įsteigimo srityje, 22, 23 ir 25 straipsniuose, yra kompetentinga išduoti savitarpio pagalbos prašymus pagal Konvencijos 18 straipsnį ir veikti kaip kompetentinga teisminė institucija pagal šios Konvencijos 19 straipsnio 2 dalį ir 20 straipsnio 1–5 dalis.\n\n3. Europos prokuratūrai, kaip prašomajai institucijai, adresuoti savitarpio pagalbos prašymai turi būti perduodami Europos prokuratūros centriniam biurui. Skubiais atvejais šie prašymai gali būti perduodami tiesiogiai Europos deleguotajam prokurorui Lietuvos Respublikoje. Tokiais atvejais savitarpio pagalbos prašymo kopija turėtų būti siunčiama Europos prokuratūros centriniam biurui.\n\nPapildyta straipsniu:\nNr. XIV-1082, 2022-05-10, paskelbta TAR 2022-05-27, i. k. 2022-11305"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis Įstatymas įsigalioja nuo Lietuvos Respublikos įstojimo į Europos Sąjungą dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                   ROLANDAS PAKSAS"
    }
  ],
  "definitions": []
}
