{
  "id": "lt-law-xi-1667",
  "type": "statute",
  "title": "Lietuvos Respublikos Lietuvos banko įstatymo 1, 6, 7, 8, 11, 12, 14, 19, 20, 25, 31, 33, 35, 36, 38, 47, 49, 50, 53, 54, 54-1, 55 straipsnių, ketvirtojo ir penktojo skirsnių pavadinimų pakeitimo, 26, 27, 28, 29, 30, 32, 37 straipsnių pripažinimo netekusiais galios ir Įstatymo priedo papildymo įstatymo 2, 3, 4, 5, 11 ir 32 straipsnių pakeitimo įstatymas",
  "short_name": "XI-1667",
  "status": "in_force",
  "issued_date": "2011-11-17",
  "in_force_date": "2012-01-01",
  "url": "https://e-tar.lt/portal/lt/legalAct/TAR.F85A4BEB0ACE",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 dalies pakeitimas",
      "content": "Pakeisti 2 straipsnio 2 dalį ir ją išdėstyti taip:\n\n„2. Pakeisti 6 straipsnio 1 dalį ir ją išdėstyti taip:\n„1. Lietuvos bankas, laikydamasis Sutarties dėl Europos Sąjungos veikimo reikalavimų, turi teisę išleisti banknotus ir monetas.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. 7 straipsnio pakeitimas\n\nPakeisti 7 straipsnį ir jį išdėstyti taip:\n\n„7 straipsnis. Lietuvos banko pagrindinis tikslas\n\n1. Vadovaujantis Sutartimi dėl Europos Sąjungos veikimo, pagrindinis Lietuvos banko tikslas – palaikyti kainų stabilumą.\n\n2. Nepažeisdamas pagrindinio tikslo, Lietuvos bankas pagal savo kompetenciją remia bendrąsias ekonominės politikos kryptis Europos Sąjungoje, kad padėtų siekti Sutartyje dėl Europos Sąjungos veikimo nustatytų Europos Sąjungos tikslų, ir palaiko Lietuvos Respublikos Vyriausybės ekonominę politiką, kiek ji neprieštarauja Lietuvos banko pagrindiniam tikslui ir atitinka Europos centrinio banko ir Europos centrinių bankų sistemos tikslus.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnį ir jį išdėstyti taip:\n\n„4 straipsnis. 8 straipsnio pakeitimas\n\nPakeisti 8 straipsnį ir jį išdėstyti taip:\n\n„8 straipsnis. Lietuvos banko funkcijos ir veikla\n\n1. Vykdydamas Sutarties dėl Europos Sąjungos veikimo nuostatas ir veikdamas kaip sudedamoji Europos centrinių bankų sistemos dalis, Lietuvos bankas atlieka šias funkcijas:\n\n1) išleidžia banknotus ir vykdo kitą su tuo susijusią veiklą;\n\n2) įgyvendina pinigų politiką;\n\n3) valdo, naudoja Lietuvos banko oficialiąsias užsienio atsargas (toliau – užsienio atsargos) ir jomis disponuoja;\n\n4) skatina patvarų ir veiksmingą mokėjimo ir vertybinių popierių atsiskaitymo sistemų veikimą;\n\n5) renka Europos centrinių bankų sistemos uždaviniams vykdyti reikalingą statistinę informaciją iš valstybės ir savivaldybių institucijų ir ūkio subjektų.\n\n2. Lietuvos bankas taip pat:\n\n1) pagal susitarimą su Lietuvos Respublikos finansų ministerija (toliau – Finansų ministerija) atlieka valstybės iždo agento funkcijas;\n\n2) atlieka finansų rinkos priežiūrą;\n\n3) ne teismo tvarka nagrinėja vartotojų ir finansų rinkos dalyvių ginčus;\n\n4) renka Lietuvos banko funkcijoms, nesusijusioms su Europos centrinių bankų sistemos veikla, vykdyti reikalingą statistinę informaciją iš valstybės ir savivaldybių institucijų ir ūkio subjektų, nustato jos rinkimo, sudarymo ir platinimo tvarką, taip pat sudaro Lietuvos Respublikos mokėjimų ir tarptautinių investicijų balansus ir finansines sąskaitas;\n\n5) savo nustatyta tvarka, sąlygomis ir terminais gali duoti paskolas, užtikrintas įkeičiamu Lietuvos bankui pakankamu turtu, Lietuvos Respublikoje įregistruotoms kredito įstaigoms, jei tai neprieštarauja reikalavimams, atsirandantiems dėl Lietuvos banko dalyvavimo Europos centrinių bankų sistemoje, ypač reikalavimams, atsirandantiems dėl viešosios teisės subjektų vardu atliekamų operacijų;\n\n6) išleidžia monetas, laikydamasis Sutarties dėl Europos Sąjungos veikimo reikalavimų, ir vykdo kitą su tuo susijusią veiklą.\n\n3. Lietuvos bankas vykdo veiklą, reikalingą šio straipsnio 1 ir 2 dalyse numatytoms funkcijoms įgyvendinti ir tam reikalingai infrastruktūrai sukurti bei palaikyti.\n\n4. Lietuvos bankas, vykdydamas savo funkcijas ir veiklą, dalyvauja palaikant visos finansų sistemos stabilumą ir patikimumą ir pagal savo kompetenciją imasi atitinkamų priemonių.“"
    },
    {
      "provision_ref": "art4",
      "section": "4",
      "title": "4 straipsnis. 5 straipsnio 5 dalies pakeitimas",
      "content": "Pakeisti 5 straipsnio 5 dalį ir ją išdėstyti taip:\n\n„5. Pakeisti 11 straipsnio 1 dalies 9 punktą ir jį išdėstyti taip:\n„9) laikydamasi Sutarties dėl Europos Sąjungos veikimo reikalavimų, sprendžia banknotų ir monetų išleidimo, išėmimo iš apyvartos ir kitus su tuo susijusius klausimus;“."
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. 25 straipsnio pakeitimas\n\nPakeisti 25 straipsnį ir jį išdėstyti taip:\n\n„25 straipsnis. Sąskaitų atidarymas ir pinigų politikos priemonės\n\n1. Lietuvos bankas, veikdamas kaip sudedamoji Europos centrinių bankų sistemos dalis, vykdo nustatytą pinigų politiką.\n\n2. Lietuvos bankas operacijoms vykdyti gali atidaryti sąskaitas kredito įstaigoms, viešiesiems subjektams ir kitiems rinkos dalyviams ir priimti turtą, įskaitant nematerialiuosius vertybinius popierius, kaip įkeitimo objektą.\n\n3. Lietuvos bankas pagal Europos centrinio banko nustatytus bendrus atviros rinkos ir kredito operacijų principus, įskaitant sąlygų, kuriomis jis pasirengęs atlikti tokius sandorius, paskelbimą, gali:\n\n1) veikti finansų rinkose pirkdamas ir parduodamas (sudarydamas neatidėliotinus ir išankstinius sandorius), įskaitant pirkimą ir pardavimą pagal atpirkimo sutartis, ir skolindamas arba skolindamasis skolos įsipareigojimus ir likvidžias rinkos priemones Europos Sąjungos arba ne Europos Sąjungos valiutomis, taip pat tauriuosius metalus;\n\n2) atlikti kredito operacijas su kredito įstaigomis ir kitais rinkos dalyviais skolindamas lėšas, adekvačias pakankamam įkaitui.“"
    },
    {
      "provision_ref": "art6",
      "section": "6",
      "title": "6 straipsnis. 32 straipsnio pakeitimas",
      "content": "Pakeisti 32 straipsnį ir jį išdėstyti taip:\n\n„32 straipsnis. Įstatymo priedo papildymas\n\nPapildyti Įstatymo priedą 7 punktu:\n„7. 2002 m. birželio 6 d. Europos Parlamento ir Tarybos direktyva 2002/47/EB dėl susitarimų dėl finansinio įkaito (OL 2004 m. specialusis leidimas, 10 skyrius, 3 tomas, p. 89).“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2012 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
