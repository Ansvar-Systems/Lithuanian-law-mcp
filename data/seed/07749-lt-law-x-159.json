{
  "id": "lt-law-x-159",
  "type": "statute",
  "title": "Lietuvos Respublikos laukinės gyvūnijos įstatymo 2, 9, 10, 11, 14 ir 20 straipsnių pakeitimo ir papildymo įstatymas",
  "short_name": "X-159",
  "status": "in_force",
  "issued_date": "2005-04-14",
  "in_force_date": "2005-05-05",
  "url": "https://e-tar.lt/portal/lt/legalAct/TAR.3BAA3000A177/ItsOlaiIhc",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 7 dalies pakeitimas",
      "content": "2 straipsnio 7 dalyje po žodžio „perdirbimas“ įrašyti žodį „prekyba“ ir šią dalį išdėstyti taip:\n\n„7. Laukinės gyvūnijos išteklių naudojimas – laukinių gyvūnų paėmimas iš jų buveinių (medžiojimas, žvejojimas, gaudymas ir rinkimas, laukinių gyvūnų gausos reguliavimas,  paėmimas iš buveinių mokslo, kultūros, švietimo, auklėjimo, estetikos, zoologinių kolekcijų sudarymo, globos ir gydymo tikslais), stebėjimas, žymėjimas, veisimas, filmavimas, paimtų iš buveinių laukinių gyvūnų laikymas nelaisvėje ar negyvų gyvūnų ir jų dalių perdirbimas, prekyba.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio 2 ir 3 dalių pakeitimas",
      "content": "1. Pakeisti 9 straipsnio 2 dalį ir ją išdėstyti taip:\n\n„2. Teisė naudoti laisvėje gyvenančios laukinės gyvūnijos išteklius priklauso valstybei. Naudoti laisvėje gyvenančios laukinės gyvūnijos išteklius galima laikantis šio Įstatymo 10 straipsnio 1 dalies 1 punkte nurodytų teisės aktų reikalavimų.“\n\n2. 9 straipsnio 3 dalyje vietoj žodžių „vandens telkiniuose“ įrašyti žodį  „tvenkiniuose“, vietoj žodžių „(vandens telkinių)“ įrašyti žodį „(tvenkinių)“ ir šią dalį išdėstyti taip:\n\n„3. Teisė naudoti nelaisvėje laikomus laukinius gyvūnus, įskaitant privačiuose tvenkiniuose laikomus vandens gyvūnus, priklauso šių gyvūnų (tvenkinių) savininkams. Naudoti nelaisvėje laikomų laukinių gyvūnų išteklius be jų savininko sutikimo draudžiama.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 1 dalies  1 punkto pakeitimas",
      "content": "10 straipsnio 1 dalies 1 punkte po žodžių „Žuvininkystės įstatymo“ įrašyti žodžius „Mėgėjiškos žūklės įstatymo, Medžioklės įstatymo“ ir šį punktą išdėstyti taip:\n\n„1) naudoti laukinės gyvūnijos išteklius pagal Aplinkos apsaugos įstatymo, Saugomų gyvūnų, augalų, grybų rūšių ir bendrijų įstatymo, Saugomų teritorijų įstatymo, Žuvininkystės įstatymo, Mėgėjiškos žūklės įstatymo, Medžioklės įstatymo, šio Įstatymo ir kitų teisės aktų nustatytus laukinės gyvūnijos apsaugos ir jos išteklių naudojimo reikalavimus;“."
    },
    {
      "provision_ref": "art4",
      "section": "4",
      "title": "4 straipsnis. 11 straipsnio 1 dalies papildymas 8 punktu",
      "content": "11 straipsnio 1 dalį papildyti 8 punktu:\n\n„8) prekyba laukiniais gyvūnais.“"
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Žvejojimas\n\nŽvejojimą reglamentuoja Žuvininkystės įstatymas ir Mėgėjiškos žūklės įstatymas.“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio 3 dalies pakeitimas",
      "content": "Pakeisti 20 straipsnio 3 dalį ir ją išdėstyti taip:\n\n„3. Prekybos laukiniais gyvūnais objektais gali būti tik laukiniai gyvūnai, paimti iš buveinių pagal šio Įstatymo 13, 14, 15, 16, 17 ir 19 straipsnių reikalavimus, taip pat laukiniai gyvūnai, paimti iš buveinių pagal šio Įstatymo 18 straipsnio reikalavimus, jeigu grąžinti laukinius gyvūnus į buveines, iš kurių jie buvo paimti, nėra privaloma, taip pat nelaisvėje išveisti laukiniai gyvūnai. Reikalavimus, susijusius su laukinių gyvūnų laikymu nelaisvėje, jų gabenimo ir priežiūros sąlygomis, nustato Gyvūnų globos, laikymo ir naudojimo įstatymas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                   VALDAS ADAMKUS"
    }
  ],
  "definitions": []
}
