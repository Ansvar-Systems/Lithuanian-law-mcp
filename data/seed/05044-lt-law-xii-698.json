{
  "id": "lt-law-xii-698",
  "type": "statute",
  "title": "Lietuvos Respublikos teismo ekspertizės įstatymo 1, 2, 3, 5, 6, 7, 9, 11, 12, 16, 20, 23 straipsnių pakeitimo ir Įstatymo papildymo 4(1), 24(1) straipsniais ir priedu ĮSTATYMAS",
  "short_name": "XII-698",
  "status": "in_force",
  "issued_date": "2013-12-19",
  "in_force_date": "2014-03-01",
  "url": "https://e-tar.lt/portal/lt/legalAct/c78e57f089d911e397b5c02d3197f382/nmUerWWBVX",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Pakeisti 1 straipsnį ir jį išdėstyti taip:\n\n„1 straipsnis. Įstatymo paskirtis\n\nŠis Įstatymas nustato teismo ekspertizės įstaigų ir teismo ekspertų statusą, teismo ekspertų veiklos principus, atsakomybę už Lietuvos Respublikos teismo ekspertų profesinės etikos kodekso (toliau – Teismo ekspertų profesinės etikos kodeksas) pažeidimus, kvalifikacinius reikalavimus teismo ekspertams, teismo eksperto kvalifikacijos suteikimo tvarką, specialių žinių panaudojimo atliekant teismo ekspertizes sąlygas bei tvarką ir reikalavimus teismo ekspertizės aktui.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Teismo ekspertų ir teismo ekspertizės įstaigų veiklos teisiniai pagrindai\n\nTeismo ekspertai ir teismo ekspertizės įstaigos savo veikloje vadovaujasi Lietuvos Respublikos Konstitucija, Lietuvos Respublikos tarptautinėmis sutartimis, Europos Sąjungos teisės aktais, Lietuvos Respublikos baudžiamojo proceso kodeksu (toliau – Baudžiamojo proceso kodeksas), Lietuvos Respublikos civilinio proceso kodeksu, Lietuvos Respublikos administracinių bylų teisenos įstatymu (toliau – Administracinių bylų teisenos įstatymas), šiuo ir kitais įstatymais, teismo ekspertizių nuostatais ir kitais teisės aktais.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį ir ją išdėstyti taip:\n\n„1. Ekspertinis tyrimas – pagal teismo ar teisėjo nutartį, prokuroro ar ikiteisminio tyrimo įstaigos pareigūno užduotį arba fizinio ar juridinio asmens, kitos organizacijos ar jų padalinių prašymą atliekamas tyrimas, kuriam reikia specialių žinių ir kurio eiga, analitiniai rezultatai ir su jais tiesiogiai susietas aiškinimas fiksuojami ekspertizės akte ar specialisto išvadoje.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 41 straipsniu",
      "content": "Papildyti Įstatymą 41 straipsniu:\n\n„41 straipsnis. Teismo ekspertų veiklos principai, atsakomybė už Teismo ekspertų profesinės etikos kodekso pažeidimus ir skundų nagrinėjimas\n\n1. Teismo ekspertų veikla turi būti grindžiama nepriklausomumo, profesionalumo, profesinių sprendimų skaidrumo, sąžiningumo, nešališkumo, pagarbos teisės aktams ir asmenų teisėms, konfidencialumo, teisingumo ir tyrimo išsamumo principais. Šių principų turinys apibrėžiamas Teismo ekspertų profesinės etikos kodekse. Teismo ekspertų profesinės etikos kodeksą tvirtina Teismo ekspertų veiklos koordinavimo taryba.\n\n2. Fizinių ar juridinių asmenų, kitų organizacijų ar jų padalinių skundus (pranešimus) dėl Teismo ekspertų profesinės etikos kodekso pažeidimų (toliau − skundus) nagrinėja Teismo ekspertų veiklos koordinavimo taryba, vadovaudamasi teisingumo ministro patvirtintu darbo reglamentu. Teismo ekspertų veiklos koordinavimo taryba nenagrinėja skundų dėl teismo ekspertų proceso veiksmų.\n\n3. Šio straipsnio 2 dalyje numatytus skundus Teismo ekspertų veiklos koordinavimo taryba nagrinėja posėdžiuose, kurie rengiami ne rečiau kaip kartą per ketvirtį.\n\n4. Teismo ekspertų veiklos koordinavimo taryba, nustačiusi Teismo ekspertų profesinės etikos kodekso pažeidimų, turi teisę priimti šiuos sprendimus:\n\n1) pareikšti įspėjimą;\n\n2) pareikšti viešą įspėjimą, apie kurį paskelbiama Lietuvos Respublikos teismo ekspertų sąraše. Šis viešas įspėjimas Lietuvos Respublikos teismo ekspertų sąraše skelbiamas vienus metus;\n\n3) siūlyti teisingumo ministrui išbraukti teismo ekspertą iš Lietuvos Respublikos teismo ekspertų sąrašo.\n\n5. Šio straipsnio 4 dalies 1 ir 2 punktuose nurodyti Teismo ekspertų veiklos koordinavimo tarybos sprendimai gali būti skundžiami teismui Administracinių bylų teisenos įstatymo nustatyta tvarka.\n\n6. Jeigu nagrinėjant šio straipsnio 2 dalyje nurodytus skundus Teismo ekspertų veiklos koordinavimo tarybai kyla pagrįstų abejonių dėl teismo eksperto kvalifikacijos, ji turi teisę siūlyti teismo ekspertizės įstaigos vadovui arba šio Įstatymo 5 straipsnio 2 dalyje nurodytai valstybės institucijai ar prie jos tam tikslui sudarytai komisijai svarstyti kvalifikacijos, kurios pagrindu asmuo buvo įrašytas į Lietuvos Respublikos teismo ekspertų sąrašą, patikrinimo klausimą. Šis Teismo ekspertų veiklos koordinavimo tarybos siūlymas yra pagrindas teismo ekspertizės įstaigos vadovui arba šio Įstatymo 5 straipsnio 2 dalyje nurodytai valstybės institucijai ar prie jos tam tikslui sudarytai komisijai spręsti dėl kvalifikacijos, kurios pagrindu asmuo buvo įrašytas į Lietuvos Respublikos teismo ekspertų sąrašą, patikrinimo.“"
    },
    {
      "provision_ref": "art5",
      "section": "5",
      "title": "5 straipsnis. 5 straipsnio 1 dalies papildymas ir pakeitimas",
      "content": "1. Papildyti 5 straipsnio 1 dalį nauju 4 punktu:\n\n„4) pasirengti įgyti teismo eksperto kvalifikaciją, jeigu teismo ekspertizės įstaigoje yra nustatytas toks reikalavimas;“.\n\n2. Buvusį 5 straipsnio 1 dalies 4 punktą laikyti 5 punktu."
    },
    {
      "provision_ref": "art6",
      "section": "6",
      "title": "6 straipsnis. 6 straipsnio pakeitimas ir papildymas",
      "content": "1. Pakeisti 6 straipsnio 4 dalį ir ją išdėstyti taip:\n\n„4. Asmuo, nedirbantis teismo ekspertizės įstaigoje, bet norintis įgyti teismo eksperto kvalifikaciją, turi kreiptis į teismo ekspertizės įstaigos vadovą su prašymu suteikti jam tos rūšies ekspertizes darančio teismo eksperto kvalifikaciją (toliau – prašymas). Toks asmuo turi atitikti šio Įstatymo 5 straipsnio 1 dalies 1 ir 5 punktuose nustatytus reikalavimus asmenims, siekiantiems tapti teismo ekspertais. Teismo ekspertizės įstaigos vadovas ne vėliau kaip per 10 darbo dienų nuo prašymo ir visos sprendimui priimti reikalingos informacijos gavimo dienos išnagrinėja prašymą ir išsiunčia asmeniui sprendimą leisti laikyti šio Įstatymo 5 straipsnio 1 dalies 2 ir 3 punktuose nurodytus egzaminus arba motyvuotą sprendimą neleisti jų laikyti. Kai teismo ekspertizės įstaigoje yra nustatytas reikalavimas pasirengti įgyti teismo eksperto kvalifikaciją, asmeniui per šioje dalyje nustatytą terminą išsiunčiamas sprendimas leisti pasirengti arba neleisti pasirengti įgyti teismo eksperto kvalifikaciją. Jeigu šioje dalyje nurodyti sprendimai asmeniui neišsiunčiami per šioje dalyje nustatytą terminą, laikoma, kad priimtas sprendimas leisti laikyti šio Įstatymo 5 straipsnio 1 dalies 2 ir 3 punktuose nurodytus egzaminus arba leisti pasirengti įgyti teismo eksperto kvalifikaciją.“\n\n2. Papildyti 6 straipsnį nauja 6 dalimi:\n\n„6. Jeigu teismo ekspertizės įstaigoje yra nustatytas reikalavimas pasirengti įgyti teismo eksperto kvalifikaciją, asmuo, siekiantis tapti teismo ekspertu, gali laikyti šio Įstatymo 5 straipsnio 1 dalies 2 ir 3 punktuose nurodytus egzaminus tik įvykdęs šį reikalavimą.“\n\n3. Buvusias 6 straipsnio 6, 7, 8, 9, 10, 11, 12, 13, 14, 15 dalis laikyti atitinkamai 7, 8, 9, 10, 11, 12, 13, 14, 15, 16 dalimis.\n\n4. Pakeisti 6 straipsnio 8 dalį ir ją išdėstyti taip:\n\n„8. Teismo ekspertizės įstaigos vadovo išduotas teismo eksperto kvalifikacijos pažymėjimas galioja penkerius metus nuo jo išdavimo dienos. Likus ne mažiau kaip dviem mėnesiams iki teismo eksperto kvalifikacijos pažymėjimo galiojimo termino pabaigos, teismo ekspertas kreipiasi į teismo ekspertizės įstaigos, kurioje buvo sudaryta teismo eksperto kvalifikaciją suteikusi kvalifikacinė komisija, vadovą dėl teismo eksperto kvalifikacijos pažymėjimo galiojimo termino pratęsimo. Sprendimą dėl teismo eksperto kvalifikacijos pažymėjimo galiojimo termino pratęsimo priima šio Įstatymo nustatyta tvarka sudaryta kvalifikacinė komisija ne vėliau kaip per 20 darbo dienų nuo teismo eksperto kreipimosi dėl teismo eksperto kvalifikacijos pažymėjimo galiojimo termino pratęsimo ir visos šiam sprendimui priimti reikalingos informacijos gavimo dienos. Apie šį sprendimą asmeniui pranešama raštu ne vėliau kaip per 3 darbo dienas nuo sprendimo priėmimo dienos.“\n\n5. 6 straipsnio 9 dalies 2 punkte vietoj skaičiaus „10“ įrašyti skaičių „11“ ir šį punktą išdėstyti taip:\n\n„2) kai nėra išnykusios ar pašalintos šio straipsnio 11 dalies 2 ir 3 punktuose nurodytos priežastys, dėl kurių teismo eksperto kvalifikacijos pažymėjimo galiojimas buvo sustabdytas.“\n\n6. 6 straipsnio 12 dalyje vietoj skaičiaus „10“ įrašyti skaičių „11“ ir šią dalį išdėstyti taip:\n\n„12. Teismo eksperto kvalifikacijos pažymėjimo galiojimo sustabdymas panaikinamas, kai teismo ekspertas pateikia teismo ekspertizės įstaigai prašymą atnaujinti sustabdyto teismo eksperto kvalifikacijos pažymėjimo galiojimą. Jeigu teismo eksperto kvalifikacijos pažymėjimo galiojimas buvo sustabdytas šio straipsnio 11 dalies 2 ir 3 punktuose numatytais atvejais, teismo ekspertas teismo ekspertizės įstaigai taip pat turi pateikti dokumentą, įrodantį, kad išnyko ar buvo pašalintos priežastys, dėl kurių teismo eksperto kvalifikacijos pažymėjimo galiojimas buvo sustabdytas.“\n\n7. 6 straipsnio 13 dalies 2 punkte vietoj skaičiaus „8“ įrašyti skaičių „9“ ir šį punktą išdėstyti taip:\n\n„2) šio straipsnio 9 dalies 1 punkte nurodytu pagrindu;“.\n\n8. 6 straipsnio 13 dalies 3 punkte vietoj skaičiaus „10“ įrašyti skaičių „11“ ir šį punktą išdėstyti taip:\n\n„3) kai teismo ekspertas per teismo ekspertizės įstaigos nustatytą terminą, kuris turi būti ne trumpesnis kaip 20 darbo dienų nuo pranešimo apie sprendimą dėl teismo eksperto kvalifikacijos pažymėjimo galiojimo sustabdymo gavimo dienos, nepašalina šio straipsnio 11 dalies 3 punkte nurodytos priežasties, dėl kurios teismo eksperto kvalifikacijos pažymėjimo galiojimas buvo sustabdytas;“.\n\n9. 6 straipsnio 14 dalyje vietoj skaičiaus „12“ įrašyti skaičių „13“ ir šią dalį išdėstyti taip:\n\n„14. Jeigu teismo eksperto kvalifikacijos pažymėjimas buvo pripažintas negaliojančiu šio straipsnio 13 dalies 2 ir 3 punktuose numatytais atvejais, į teismo ekspertizės įstaigą dėl teismo eksperto kvalifikacijos suteikimo ir naujo teismo eksperto kvalifikacijos pažymėjimo išdavimo galima kreiptis ne anksčiau kaip po vienerių metų.“"
    },
    {
      "provision_ref": "art7",
      "section": "7",
      "title": "7 straipsnis. 7 straipsnio papildymas 3 dalimi",
      "content": "Papildyti 7 straipsnį 3 dalimi:\n\n„3. Teismo ekspertas turi pranešti Lietuvos Respublikos teisingumo ministerijai (toliau – Teisingumo ministerija) apie duomenų, įrašytų apie jį Lietuvos Respublikos teismo ekspertų sąraše, pasikeitimus nedelsdamas, bet ne vėliau kaip per 5 darbo dienas nuo duomenų pasikeitimo dienos.“"
    },
    {
      "provision_ref": "art8",
      "section": "8",
      "title": "8 straipsnis. 9 straipsnio pakeitimas ir papildymas",
      "content": "Pakeisti ir papildyti 9 straipsnį ir jį išdėstyti taip:\n\n„9 straipsnis. Išbraukimas iš Lietuvos Respublikos teismo ekspertų sąrašo\n\n1. Teisingumo ministras teismo ekspertą iš Lietuvos Respublikos teismo ekspertų sąrašo išbraukia šiais atvejais:\n\n1) kai ekspertas miršta;\n\n2) paties eksperto prašymu;\n\n3) kai teismo ekspertizės įstaigos sudaryta kvalifikacinė komisija, šio Įstatymo 5 straipsnio 2 dalyje nurodyta kita valstybės institucija ar prie jos tam tikslui sudaryta komisija arba valstybės narės kompetentinga institucija priėmė sprendimą pripažinti negaliojančiu teismo eksperto kvalifikacijos pažymėjimą ar kitą asmeniui, turinčiam tam tikros srities žinių, suteiktą kvalifikaciją liudijantį dokumentą, ar dokumentą, kuriuo patvirtinama teisė atlikti teismo ekspertizę valstybėje narėje;\n\n4) kai paaiškėja, kad asmuo neatitinka šio Įstatymo 5 straipsnio 1 dalyje nustatytų reikalavimų;\n\n5) kai jis pritaria Teismo ekspertų veiklos koordinavimo tarybos siūlymui išbraukti teismo ekspertą iš Lietuvos Respublikos teismo ekspertų sąrašo;\n\n6) pasibaigus teismo eksperto kvalifikacijos pažymėjimo ar kito asmeniui, turinčiam tam tikros srities žinių, suteiktą kvalifikaciją liudijančio dokumento, ar dokumento, kuriuo patvirtinama teisė atlikti teismo ekspertizę valstybėje narėje, galiojimo terminui, jeigu šis terminas nebuvo pratęstas.\n\n2. Teismo ekspertas teisingumo ministro sprendimu gali būti laikinai išbrauktas iš Lietuvos Respublikos teismo ekspertų sąrašo, jeigu buvo sustabdytas jam išduoto teismo eksperto kvalifikacijos pažymėjimo ar kito asmeniui, turinčiam tam tikros srities žinių, suteiktą kvalifikaciją liudijančio dokumento, ar dokumento, kuriuo patvirtinama teisė atlikti teismo ekspertizę valstybėje narėje, galiojimas. Šiuo atveju teismo ekspertas išbraukiamas iš Lietuvos Respublikos teismo ekspertų sąrašo tol, kol bus panaikintas šioje dalyje nurodytų dokumentų galiojimo sustabdymas.\n\n3. Apie šio straipsnio 1 ir 2 dalyse nurodytus sprendimus asmeniui pranešama raštu ne vėliau kaip per 3 darbo dienas nuo sprendimo priėmimo dienos.\n\n4. Sprendimas šio straipsnio 1 dalies 3−6 punktuose ar šio straipsnio 2 dalyje nurodytais pagrindais išbraukti teismo ekspertą iš Lietuvos Respublikos teismo ekspertų sąrašo įstatymų nustatyta tvarka gali būti skundžiamas teismui.“"
    },
    {
      "provision_ref": "art9",
      "section": "9",
      "title": "9 straipsnis. 11 straipsnio papildymas 5 dalimi",
      "content": "Papildyti 11 straipsnį 5 dalimi:\n\n„5. Jeigu nepratęsiamas teismo eksperto kvalifikacijos pažymėjimo ar kito asmeniui, turinčiam tam tikros srities žinių, suteiktą kvalifikaciją liudijančio dokumento, ar dokumento, kuriuo patvirtinama teisė atlikti teismo ekspertizę valstybėje narėje, galiojimo terminas, sustabdomas šių dokumentų galiojimas arba jie pripažįstami negaliojančiais, teismo ekspertas netenka teisės atlikti teismo ekspertizę. Jeigu šioje dalyje nurodytų dokumentų galiojimo terminas nepratęsiamas, galiojimas sustabdomas ar jie pripažįstami negaliojančiais teismo ekspertui atliekant teismo ekspertizę, teismo ekspertas turi nedelsdamas apie tai pranešti subjektui, kurio pavedimu ar prašymu atliekama teismo ekspertizė.“"
    },
    {
      "provision_ref": "art10",
      "section": "10",
      "title": "10 straipsnis. 12 straipsnio 2 dalies 1 ir 5 punktų pakeitimas",
      "content": "1. Pakeisti 12 straipsnio 2 dalies 1 punktą ir jį išdėstyti taip:\n\n„1) teismo ekspertizes ir kitus ekspertinius tyrimus atlikti pagal kompetenciją, moksliškai patvirtintais, visuotinai pripažintais ir patikimais ar akredituotais tyrimo metodais;“.\n\n2. Pakeisti 12 straipsnio 2 dalies 5 punktą ir jį išdėstyti taip:\n\n„5) saugoti valstybės, tarnybos, komercines ir profesines paslaptis, neskelbti ekspertinių tyrimų duomenų be ekspertinį tyrimą paskyrusio teismo ar teisėjo, prokuroro ar ikiteisminio tyrimo įstaigos pareigūno arba užsakiusio fizinio ar juridinio asmens, kitos organizacijos ir jų padalinių leidimo.“"
    },
    {
      "provision_ref": "art11",
      "section": "11",
      "title": "11 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Teismo ekspertų veiklos koordinavimo taryba\n\n1. Teismo ekspertų veiklos koordinavimo taryba yra kolegiali visuomeniniais pagrindais veikianti institucija, kuri:\n\n1) teikia pasiūlymus Teisingumo ministerijai dėl teisinio reguliavimo tobulinimo teismo ekspertizės srityje;\n\n2) nagrinėja skundus dėl Teismo ekspertų profesinės etikos kodekso pažeidimų ir šio Įstatymo nustatyta tvarka priima sprendimus;\n\n3) koordinuoja teismo ekspertizės įstaigų ir teismo ekspertų veiklą;\n\n4) tvirtina teismo ekspertizės rūšių sąrašą;\n\n5) derina teisėsaugos institucijų, teismo ekspertizės įstaigų ir kitų ekspertinius tyrimus atliekančių įstaigų, privačių teismo ekspertų interesus teismo ekspertizės srityje;\n\n6) atlieka kitas įstatymų ir kitų teisės aktų nustatytas funkcijas.\n\n2. Teismo ekspertų koordinavimo taryba sudaroma iš teismo ekspertizės įstaigų, teisėsaugos institucijų, valstybės institucijų, mokslo ir studijų institucijų atstovų. Teismo ekspertų veiklos koordinavimo tarybos sudėtį ir nuostatus tvirtina teisingumo ministras.“"
    },
    {
      "provision_ref": "art12",
      "section": "12",
      "title": "12 straipsnis. 20 straipsnio 1 dalies 1 ir 5 punktų pakeitimas",
      "content": "1. Pakeisti 20 straipsnio 1 dalies 1 punktą ir jį išdėstyti taip:\n\n„1) atlieka teismo ekspertizes pagal teismo ar teisėjo nutartis, kitus ekspertinius tyrimus – pagal prokurorų ar ikiteisminio tyrimo įstaigų pareigūnų užduotis;“.\n\n2. Pakeisti 20 straipsnio 1 dalies 5 punktą ir jį išdėstyti taip:\n\n„5) atlieka ekspertinius tyrimus fizinių ar juridinių asmenų, kitų organizacijų ar jų padalinių prašymu. Šiais atvejais fiziniai ar juridiniai asmenys, kitos organizacijos ar jų padaliniai už atliktus ekspertinius tyrimus apmoka teismo ekspertizės įstaigai pagal įkainius, kurių apskaičiavimo tvarką nustato teismo ekspertizės įstaigos savininko teises ir pareigas įgyvendinanti institucija.“"
    },
    {
      "provision_ref": "art13",
      "section": "13",
      "title": "13 straipsnis. 23 straipsnio 2 dalies pakeitimas",
      "content": "Pakeisti 23 straipsnio 2 dalį ir ją išdėstyti taip:\n\n„2. Lietuvos Respublikoje veikiantys juridiniai asmenys, kitos organizacijos ar jų padaliniai teismo ekspertizės įstaigų reikalavimu privalo pateikti savo produkcijos pavyzdžius ar katalogus, techninę dokumentaciją ir kitokią teismo ekspertizėms reikalingą informaciją.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo papildymas 241 straipsniu",
      "content": "Papildyti Įstatymą 241 straipsniu:\n\n„241 straipsnis. Ekspertinių tyrimų rezultatų pripažinimas\n\nPagal Tarybos pamatiniame sprendime 2009/905/TVR nurodytą tarptautinį standartą akredituotose valstybių narių ir Lietuvos Respublikos laboratorijose kompetentingos teisėsaugos arba teisminės institucijos prašymu atliktų šiame pamatiniame sprendime nurodytų ekspertinių tyrimų rezultatai pripažįstami vienodai patikimais.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nteismo  ekspertizės\nįstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. lapkričio 30 d. Tarybos pamatinis sprendimas 2009/905/TVR dėl kriminalistinių laboratorinių tyrimų paslaugų teikėjų akreditacijos (OL 2009 L 322, p. 14).“"
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus 2 ir 3 straipsnius, 10 straipsnio 1 dalį, 14, 15 ir 17 straipsnius, įsigalioja 2014 m. kovo 1 d.\n\n2. Pagal teismo ar teisėjo nutartį, prokuroro ar ikiteisminio tyrimo įstaigos pareigūno užduotį DNR analičių ir daktiloskopinių duomenų ekspertinius tyrimus atliekančios Lietuvos Respublikos laboratorijos akredituojamos pagal Tarybos pamatiniame sprendime 2009/905/TVR nurodytą tarptautinį standartą.\n\n3. Šio įstatymo 14 straipsnyje išdėstyto Lietuvos Respublikos teismo ekspertizės įstatymo 241 straipsnio ir šio straipsnio 2 dalies nuostatos dėl daktiloskopinių duomenų ekspertinių tyrimų taikomos nuo 2015 m. lapkričio 30 d."
    },
    {
      "provision_ref": "art17",
      "section": "17",
      "title": "17 straipsnis. Pasiūlymas Lietuvos Respublikos teisingumo ministrui ir Teismo ekspertų veiklos koordinavimo tarybai",
      "content": "Lietuvos Respublikos teisingumo ministras ir Teismo ekspertų veiklos koordinavimo taryba iki šio įstatymo įsigaliojimo priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                              DALIA GRYBAUSKAITĖ"
    }
  ],
  "definitions": []
}
