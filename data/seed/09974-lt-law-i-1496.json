{
  "id": "lt-law-i-1496",
  "type": "statute",
  "title": "Lietuvos Respublikos įstatymas dėl Lietuvoje gyvenančių Antrojo pasaulinio karo dalyvių, kovojusių antihitlerinės koalicijos pusėje, statuso",
  "short_name": "I-1496",
  "status": "in_force",
  "issued_date": "1996-08-20",
  "in_force_date": "1996-08-30",
  "url": "https://e-tar.lt/portal/lt/legalAct/TAR.A72F5CD8EA1F",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir uždaviniai",
      "content": "Šis įstatymas nustato Lietuvoje gyvenančių Antrojo pasaulinio karo dalyvių, dalyvavusių antihitlerinės koalicijos pusėje, teisinį statusą, jų socialines garantijas, teises, organizacinės veiklos principus."
    },
    {
      "provision_ref": "art2",
      "section": "2",
      "title": "2 straipsnis. Antrojo pasaulinio karo dalyvio sąvoka",
      "content": "1. Antrojo pasaulinio karo dalyviu (toliau – dalyvis) laikomas Lietuvos Respublikos pilietis ar asmuo, nuolat gyvenantis Lietuvos Respublikoje, kuris buvo veikiančioje armijoje valstybių antihitlerinės koalicijos dalyvių ginkluotosiose pajėgose nuo 1939 m. rugsėjo 1 d. iki 1945 m. rugsėjo 2 d., partizanų būriuose ar junginiuose, žvalgybos ar kituose veikiančių armijų specialiuosiuose daliniuose arba dalyvavo pasipriešinimo kovoje prieš nacistinę Vokietiją, Japoniją ir jų sąjungininkus, neatsižvelgiant į pareigas ir laipsnį.\n\n2. Dalyvio statusas nesuteikiamas asmenims, nusikaltusiems žmoniškumui, dalyvavusiems baudžiamuosiuose (naikinamuosiuose) būriuose ar junginiuose, vykdžiusiuose savo ar kitų tautų genocido akcijas, taip pat dalyvavusių taikių gyventojų žudynėse karo ir pokario metais."
    },
    {
      "provision_ref": "art3",
      "section": "3",
      "title": "3 straipsnis. Valstybės politika dėl dalyvių teisinės padėties ir socialinių garantijų",
      "content": "Valstybė užtikrina šio ir kitų įstatymų nustatytą dalyvių teisinę padėtį, jų socialines garantijas, sudaro dalyvių organizacijų veiklos sąlygas. Šis darbas koordinuojamas Vyriausybės nustatyta tvarka.\n\nII SKYRIUS\nDALYVIŲ TEISĖS IR SOCIALINĖS GARANTIJOS"
    },
    {
      "provision_ref": "art4",
      "chapter": "II SKYRIUS DALYVIŲ TEISĖS IR SOCIALINĖS GARANTIJOS",
      "section": "4",
      "title": "4 straipsnis. Pensinis aprūpinimas ir kitos socialinės lengvatos",
      "content": "Karo dalyviams skiriamos ir išmokamos įstatymų nustatytos nukentėjusiųjų asmenų valstybinės pensijos, taip pat suteikiamos kitos įstatymų nustatytos garantijos bei lengvatos."
    },
    {
      "provision_ref": "art5",
      "chapter": "II SKYRIUS DALYVIŲ TEISĖS IR SOCIALINĖS GARANTIJOS",
      "section": "5",
      "title": "5 straipsnis. Dalyvių socialinės apsaugos priemonių planavimas ir finansavimas",
      "content": "Visos dalyvių socialinės apsaugos programos Vyriausybės nustatyta tvarka finansuojamos iš valstybės ir savivaldybių biudžetų ar kitų fondų."
    },
    {
      "provision_ref": "art6",
      "chapter": "II SKYRIUS DALYVIŲ TEISĖS IR SOCIALINĖS GARANTIJOS",
      "section": "6",
      "title": "6 straipsnis. Dalyvio teisių įgyvendinimas",
      "content": "1. Šio įstatymo suteiktomis teisėmis gali pasinaudoti tik asmuo, turintis nustatytos formos karo dalyvio pažymėjimą.\n\n2. Pažymėjimai išduodami Vyriausybės nustatyta tvarka. Pažymėjimas yra vienintelis dokumentas, nustatantis asmens, kaip dalyvio, asmenybę. Jis galioja visoje Lietuvoje Respublikos teritorijoje.\n\nIII SKYRIUS\nORGANIZACINĖ VEIKLA"
    },
    {
      "provision_ref": "art7",
      "chapter": "III SKYRIUS ORGANIZACINĖ VEIKLA",
      "section": "7",
      "title": "7 straipsnis. Dalyvių organizacijos",
      "content": "1. Lietuvoje gyvenančių Antrojo pasaulinio karo dalyvių, kovojusių antihitlerinės koalicijos pusėje, organizacija Pasaulinės karo veteranų federacijos tikroji narė yra visuomeninė organizacija, turinti juridinio asmens teises, veikianti pagal Visuomeninių organizacijų įstatymą.\n\n2. Dalyviai gali jungtis į kitas visuomenines organizacijas."
    },
    {
      "provision_ref": "art8",
      "chapter": "III SKYRIUS ORGANIZACINĖ VEIKLA",
      "section": "8",
      "title": "8 straipsnis. Dalyvių ir jų organizacijų veiklos garantijos",
      "content": "Valstybės valdžios institucijos ir savivaldybės pagal savo kompetenciją gali teikti iš savo biudžetų Lietuvoje gyvenančių Antrojo pasaulinio karo dalyvių, kovojusių antihitlerinės koalicijos pusėje, organizacijoms finansinę pagalbą jų programoms įgyvendinti, taip pat lengvatinėmis sąlygomis skirti patalpas, įrangą, ryšių ir transporto priemones, reikalingas šių organizacijų veiklai.\n\nIV SKYRIUS\nBAIGIAMOSIOS NUOSTATOS"
    },
    {
      "provision_ref": "art9",
      "chapter": "IV SKYRIUS BAIGIAMOSIOS NUOSTATOS",
      "section": "9",
      "title": "9 straipsnis. Įstatymo įsigaliojimas",
      "content": "1. Įstatymas įsigalioja nuo paskelbimo.\n\n2. Įstatymo 6 straipsnis įsigalioja nuo 1997 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": [
    {
      "term": "Antrojo pasaulinio karo dalyviu (toliau",
      "definition": "dalyvis) laikomas Lietuvos Respublikos pilietis ar asmuo, nuolat gyvenantis Lietuvos Respublikoje, kuris buvo veikiančioje armijoje valstybių antihitlerinės koalicijos dalyvių ginkluotosiose pajėgose nuo 1939 m. rugsėjo 1 d. iki 1945 m. rugsėjo 2 d., partizanų būriuose ar junginiuose, žvalgybos ar kituose veikiančių armijų specialiuosiuose daliniuose arba dalyvavo pasipriešinimo kovoje prieš nacistinę Vokietiją, Japoniją ir jų sąjungininkus, neatsižvelgiant į pareigas ir laipsnį.\n\n2. Dalyvio statusas nesuteikiamas asmenims, nusikaltusiems žmoniškumui, dalyvavusiems baudžiamuosiuose (naikinamuosiuose) būriuose ar junginiuose, vykdžiusiuose savo ar kitų tautų genocido akcijas, taip pat dalyvavusių taikių gyventojų žudynėse karo ir pokario metais.",
      "source_provision": "art2"
    }
  ]
}
