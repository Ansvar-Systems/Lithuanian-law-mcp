{
  "id": "lt-law-i-1403",
  "type": "statute",
  "title": "Lietuvos Respublikos valstybės ir savivaldybės įmonių įstatymo 3, 4 ir 13 straipsnių pakeitimo ir papildymo įstatymas",
  "short_name": "I-1403",
  "status": "in_force",
  "issued_date": "1996-06-25",
  "in_force_date": "1996-07-05",
  "url": "https://e-tar.lt/portal/lt/legalAct/TAR.D35F6DB272EE/OoPmBlokhA",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio 1 dalies pakeitimas",
      "content": "Pakeisti 3 straipsnio 1 dalį – vietoj žodžių „ir įmonės įstatai“ įrašyti žodžius „įmonės įstatai ir kiti Lietuvos Respublikos įstatymai“ ir šią dalį išdėstyti taip:\n\n„1. Įmonė nuo įregistravimo dienos yra juridinis asmuo. Įmonė pagal savo prievoles atsako tik tuo įmonės turtu, į kurį gali būti nukreipiamas išieškojimas. Įmonės teises valdyti, naudotis ir disponuoti jai patikėtu valstybės ar savivaldybės turtu nustato šis įstatymas, įmonės įstatai ir kiti Lietuvos Respublikos įstatymai. Įmonė neatsako už valstybės ar savivaldybės prievoles.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 4 punkto papildymas",
      "content": "Papildyti 4 straipsnio 4 punktą žodžiais „o jeigu tai nustato kiti Lietuvos Respublikos įstatymai, – ir kitu įmonės turtu“ ir visą straipsnį išdėstyti taip:\n\n„4 straipsnis. Įmonės teisės\n\nĮmonė gali:\n\n1) užsiimti įstatuose nustatyta ūkine veikla Lietuvos Respublikoje ir už jos ribų;\n\n2) turėti atsiskaitomąją ir valiutinę sąskaitas tik viename iš Lietuvos Respublikoje pasirinktų bankų, taip pat po vieną valiutinę sąskaitą bet kurioje užsienio valstybėje;\n\n3) sudaryti sutartis, prisiimti įsipareigojimus, skolintis piniginių lėšų;\n\n4) disponuoti bet kokiu įmonės trumpalaikiu turtu ir visiškai susidėvėjusiu ilgalaikiu turtu, o jeigu tai nustato kiti Lietuvos Respublikos įstatymai, – ir kitu įmonės turtu;\n\n5) steigėjo leidimu įkeisti ilgalaikį turtą;\n\n6) parduoti ar kitaip perleisti įmonės turtą Valstybinio turto privatizavimo įstatymo nustatyta tvarka;\n\n7) nustatyti savo produkcijos, teikiamų paslaugų ir kitų išteklių kainas, įkainius ir tarifus tais atvejais, kada šio bei kitų Lietuvos Respublikos įstatymų nustatyta tvarka jų nenustato Lietuvos Respublikos Vyriausybė arba steigėjas;\n\n8) atsiskaityti už pateiktas prekes, atliktus darbus ir paslaugas bet kuria sutarta forma, jeigu tai neprieštarauja Lietuvos Respublikos įstatymams;\n\n9) nustatyti įmonės vidaus struktūrą;\n\n10) steigėjo leidimu steigti filialus, jungtis į asociacijas ar konsorciumus tik komanditoriaus teisėmis, jeigu tai neprieštarauja Lietuvos Respublikos konkurencijos įstatymui;\n\n11) turėti kitokių, šio įstatymo nenustatytų, civilinių teisių ir pareigų, jeigu jos neprieštarauja Lietuvos Respublikos įstatymams.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio 7 dalies papildymas",
      "content": "Papildyti 13 straipsnio 7 dalį žodžiais „jeigu kiti įstatymai ypatingais atvejais nesuteikia įmonei tokių investicijų teisės“ ir ją išdėstyti taip:\n\n„7. Įmonei draudžiama investuoti kapitalą kitose įmonėse, jeigu kiti įstatymai ypatingais atvejais nesuteikia įmonei tokių investicijų teisės.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
