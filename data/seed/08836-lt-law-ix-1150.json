{
  "id": "lt-law-ix-1150",
  "type": "statute",
  "title": "Lietuvos Respublikos prekių ženklų įstatymo 1, 18, 26, 32, 34, 38, 43, 44, 46 straipsnių pakeitimo ir papildymo bei įstatymo papildymo priedu įstatymas",
  "short_name": "IX-1150",
  "status": "in_force",
  "issued_date": "2002-10-22",
  "in_force_date": "2002-11-08",
  "url": "https://e-tar.lt/portal/lt/legalAct/TAR.6F3D5E7E294A/vxzetfqUJD",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas 2 dalimi",
      "content": "Papildyti 1 straipsnį 2 dalimi ir šį straipsnį išdėstyti taip:\n\n„1 straipsnis. Įstatymo paskirtis\n\n1. Šis įstatymas nustato prekių ženklų teisinę apsaugą, registraciją ir naudojimą Lietuvos Respublikoje, Lietuvos Respublikos prekių ženklų registro tvarkymą.\n\n2. Šio įstatymo nuostatos yra suderintos su Europos Sąjungos teisės aktais, nurodytais šio įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 18 straipsnio 1 dalies pakeitimas",
      "content": "18 straipsnio 1 dalyje po žodžio „ir“ įrašyti žodį „(ar)“ ir šią dalį išdėstyti taip:\n\n„1. Suinteresuoti asmenys per 3 mėnesius nuo įregistruoto ženklo paskelbimo Valstybinio patentų biuro oficialiame biuletenyje dienos, remdamiesi šio įstatymo 6 ir (ar) 7 straipsniais, gali užprotestuoti ženklo registraciją paduodami motyvuotą rašytinį protestą Apeliaciniam skyriui.“"
    },
    {
      "provision_ref": "art3",
      "section": "3",
      "title": "3 straipsnis. 26 straipsnio 1 ir 2 dalių pakeitimas",
      "content": "1. Pakeisti 26 straipsnio 1 dalį ir ją išdėstyti taip:\n\n„1. Pareiškėjui, ženklo ar tarptautinės registracijos savininkui arba jo atstovui pateikus prašymą raštu ir sumokėjus nustatytą mokestį, šio įstatymo 13 straipsnio 5 ir 6 dalyse, 14 straipsnio 3 dalyje, 15 straipsnio 1 dalyje, 17 straipsnio 1 dalyje, 18 straipsnio 4 dalyje, 25 straipsnio 1 dalyje, 34 straipsnio 1, 2 ir 4 dalyse numatyti terminai gali būti pratęsti vieną kartą, bet ne ilgiau kaip 2 mėnesiams nuo pirmojo termino pasibaigimo dienos.“\n\n2. Pakeisti 26 straipsnio 2 dalį ir ją išdėstyti taip:\n\n„2. Pareiškėjas, ženklo ar tarptautinės registracijos savininkas arba jo atstovas ne vėliau kaip per 2 mėnesius nuo pirmojo termino pasibaigimo dienos gali pateikti prašymą pratęsti terminą. Terminas pratęsiamas Valstybinio patentų biuro sprendimu.“"
    },
    {
      "provision_ref": "art4",
      "section": "4",
      "title": "4 straipsnis. 32 straipsnio 1 dalies pakeitimas",
      "content": "Pakeisti 32 straipsnio 1 dalį ir ją išdėstyti taip:\n\n„1. Pareiškėjas ar ženklo savininkas, atitinkantis Madrido protokolo 2 straipsnio 1 dalies i papunkčio reikalavimus, tarptautinę paraišką turi paduoti per Valstybinį patentų biurą. Vėlesnio teritorinio išplėtimo prašymas gali būti paduodamas per Valstybinį patentų biurą arba siunčiamas Tarptautiniam biurui tiesiogiai.“"
    },
    {
      "provision_ref": "art5",
      "section": "5",
      "title": "5 straipsnis. 34 straipsnio 2 ir 4 dalių pakeitimas ir papildymas 6 dalimi",
      "content": "1. 34 straipsnio 2 dalyje vietoj žodžių „per 5 mėnesius nuo šio sprendimo priėmimo dienos“ įrašyti žodžius „per 3 mėnesius nuo šio sprendimo išsiuntimo dienos“ ir šią dalį išdėstyti taip:\n\n„2. Jeigu tarptautinės ženklo registracijos savininkas nesutinka su pakartotinės ekspertizės metu Valstybinio patentų biuro priimtu sprendimu, jis turi teisę per 3 mėnesius nuo šio sprendimo išsiuntimo dienos paduoti Apeliaciniam skyriui apeliaciją šio įstatymo 15 straipsnio nustatyta tvarka.“\n\n2. 34 straipsnio 4 dalies 1 sakinyje vietoj žodžių „protesto padavimo dienos“ įrašyti žodžius „pranešime Tarptautiniam biurui apie atsisakymą suteikti apsaugą nurodytos datos“ ir šią dalį išdėstyti taip:\n\n„4. Užprotestuotos tarptautinės ženklo registracijos savininkas per 5 mėnesius nuo pranešime Tarptautiniam biurui apie atsisakymą suteikti apsaugą nurodytos datos privalo paskirti atstovą šio įstatymo 11 straipsnio 2 dalies nustatyta tvarka ir pateikti motyvuotą atsakymą į protestą. Motyvuoto atsakymo nepateikimas į protestą laikomas atsisakymu dalyvauti protesto nagrinėjime ir neužkerta kelio Apeliaciniam skyriui nagrinėti protestą užprotestuotos tarptautinės ženklo registracijos savininkui ar jo atstovui nedalyvaujant. Jeigu užprotestuotos tarptautinės ženklo registracijos savininkas nepaskyrė atstovo, Apeliacinio skyriaus priimtas sprendimas tarptautinės ženklo registracijos savininkui nesiunčiamas.“\n\n3. Papildyti 34 straipsnį nauja 6 dalimi:\n\n„6. Tarptautinėms kolektyvinio ženklo registracijoms netaikomi šio įstatymo 29 straipsnio reikalavimai.“\n\n4. Buvusią 34 straipsnio 6 dalį laikyti 7 dalimi."
    },
    {
      "provision_ref": "art6",
      "section": "6",
      "title": "6 straipsnis. 38 straipsnio 3 dalies pakeitimas",
      "content": "38 straipsnio 3 dalyje po žodžio „pažeidimu“ įrašyti žodžius „be to“ ir šią dalį išdėstyti taip:\n\n„3. Šio straipsnio 1 dalies 3 punkte nurodytu skiriamojo ženklo požymio pažeidimu, be to, pripažįstami atvejai, kai:\n\n1) žymuo naudojamas kaip firmos vardas ir toks jo naudojimas klaidina visuomenę dėl savo panašumo į įregistruotą ženklą bei prekes ir (ar) paslaugas, kurioms šis ženklas įregistruotas;\n\n2) skelbimuose ar kitose visuomenės informavimo priemonėse žymuo atgaminamas arba nurodomas taip, kad gali susidaryti įspūdis, jog atitinkamas ženklas yra tapęs bendriniu tam tikrų prekių ir (ar) paslaugų pavadinimu.“"
    },
    {
      "provision_ref": "art7",
      "section": "7",
      "title": "7 straipsnis. 43 straipsnio 2 dalies pakeitimas",
      "content": "43 straipsnio 2 dalyje vietoj žodžių „vienai, kelioms arba visoms prekių ir (ar) paslaugų klasėms“ įrašyti žodžius „visoms arba daliai prekių ir (ar) paslaugų“ ir šią dalį išdėstyti taip:\n\n„2. Teisė į pareikštą registruoti ar įregistruotą ženklą gali būti perduota visoms arba daliai prekių ir (ar) paslaugų žymėti.“"
    },
    {
      "provision_ref": "art8",
      "section": "8",
      "title": "8 straipsnis. 44 straipsnio 6 dalies pakeitimas",
      "content": "44 straipsnio 6 dalyje vietoj žodžių „licencija, kiekio“ įrašyti žodžius „licencija, apimties (kiekio, rūšies, kilmės)“ ir šią dalį išdėstyti taip:\n\n„6. Ženklo savininkas gali panaudoti šio įstatymo 38 straipsnyje numatytas teises prieš licenciatą, jeigu šis nevykdo kurios nors licencinėje sutartyje numatytos sąlygos – dėl jos trukmės, registruoto ženklo naudojimo formos, prekių ir (ar) paslaugų, dėl kurių suteikta licencija, apimties (kiekio, rūšies, kilmės), teritorijos, kurioje gali būti naudojamas ženklas, arba dėl licenciato gaminamų prekių ir (ar) teikiamų paslaugų kokybės.“"
    },
    {
      "provision_ref": "art9",
      "section": "9",
      "title": "9 straipsnis. 46 straipsnio 1 dalies pakeitimas",
      "content": "46 straipsnio 1 dalyje po žodžio „ir“ įrašyti žodį „(ar)“ ir šią dalį išdėstyti taip:\n\n„1. Bet kurio suinteresuoto asmens prašymu teismas, remdamasis tuo, kad ženklas neatitinka šio įstatymo 6 ir (ar) 7 straipsnių nuostatų, gali pripažinti ženklo registraciją negaliojančia.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos prekių ženklų įstatymo\nNr. VIII-1981\npriedas\n\nLietuvos Respublikos prekių ženklų įstatymas yra suderintas su 1988 m. gruodžio 21 d. Pirmąja Tarybos direktyva Nr. 89/104/EEB dėl valstybių narių prekių ženklų įstatymų derinimo.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
