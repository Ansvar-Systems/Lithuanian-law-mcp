{
  "id": "lt-law-xiii-1662",
  "type": "statute",
  "title": "Lietuvos Respublikos saugios laivybos įstatymo Nr. VIII-1897 20-1, 37, 39, 40 straipsnių pakeitimo ir Įstatymo papildymo 40-1 straipsniu įstatymas",
  "short_name": "XIII-1662",
  "status": "in_force",
  "issued_date": "2018-11-20",
  "in_force_date": "2019-01-01",
  "url": "https://e-tar.lt/portal/lt/legalAct/04a3b1c0f2d611e88568e724760eeafa/JgdGhMHCtA",
  "provisions": [
    {
      "provision_ref": "art1",
      "section": "1",
      "title": "1 straipsnis. 201 straipsnio pakeitimas",
      "content": "1. Pakeisti 201 straipsnio 1 dalies 8 punktą ir jį išdėstyti taip:\n\n„8) linijiniai laivai, kurių kapitonai šio įstatymo nustatyta tvarka yra gavę uosto kapitono neterminuotą leidimą plaukioti Lietuvos Respublikos jūrų uosto akvatorijoje be locmano (toliau šiame straipsnyje – leidimas).“\n\n2. Pakeisti 201 straipsnio 2 dalį ir ją išdėstyti taip:\n\n„2. Leidimų išdavimo, atsisakymo juos išduoti, leidimų galiojimo sustabdymo, galiojimo sustabdymo panaikinimo, leidimų galiojimo panaikinimo, linijinio laivo kapitono (toliau šiame straipsnyje – laivo kapitonas) veiklos priežiūros, egzaminų komisijos sudarymo ir egzaminų organizavimo tvarką nustato susisiekimo ministras.“\n\n3. Pakeisti 201 straipsnio 3 dalies 1 punktą ir jį išdėstyti taip:\n\n„1) jo vadovaujamas linijinis laivas privalo būti įplaukęs (išplaukęs) į (iš) uostą (uosto) su locmanu pagal su uostą valdančia įmone suderintą tvarkaraštį ne mažiau kaip 6 kartus per 3 mėnesius;“.\n\n4. Pripažinti netekusiu galios 201 straipsnio 3 dalies 2 punktą.\n\n5. Pakeisti 201 straipsnio 8 dalį ir ją išdėstyti taip:\n\n„8. Laivo kapitonas, kuris turi leidimą, privalo įplaukti (išplaukti) į (iš) uostą (uosto) pagal su uostą valdančia įmone suderintą tvarkaraštį ne mažiau kaip 6 kartus per 3 mėnesius.“"
    },
    {
      "provision_ref": "art2",
      "section": "2",
      "title": "2 straipsnis. 37 straipsnio pakeitimas",
      "content": "Pakeisti 37 straipsnio 2 dalį ir ją išdėstyti taip:\n\n„2. Atestuojamos įmonės, kurių vykdomos veiklos yra šios:\n\n1) gelbėjimosi priemonių remontas, tikrinimas ir bandymas;\n\n2) laivų priešgaisrinių priemonių remontas, tikrinimas ir bandymas;\n\n3) navigacinių ir radionavigacinių prietaisų remontas, tikrinimas ir bandymas;\n\n4) locmanų veikla;\n\n5) jūrų krovinių, išskyrus pavojinguosius ar aplinką teršiančius krovinius, krova;\n\n6) pavojingųjų ar aplinką teršiančių jūrų krovinių krova;\n\n7) jūrininkų įdarbinimo tarpininkavimo arba jūrininkų įdarbinimo laivuose veikla.“"
    },
    {
      "provision_ref": "art3",
      "section": "3",
      "title": "3 straipsnis. 39 straipsnio pakeitimas",
      "content": "1. Pripažinti netekusia galios 39 straipsnio 2 dalį.\n\n2. Pripažinti netekusia galios 39 straipsnio 5 dalį.\n\n3. Pripažinti netekusia galios 39 straipsnio 7 dalį.\n\n4. Pripažinti netekusia galios 39 straipsnio 10 dalį.\n\n5. Pripažinti netekusia galios 39 straipsnio 12 dalį."
    },
    {
      "provision_ref": "art4",
      "section": "4",
      "title": "4 straipsnis. 40 straipsnio pakeitimas",
      "content": "1. Pakeisti 40 straipsnio 1 dalį ir ją išdėstyti taip:\n\n„1. Įmonė, siekianti būti atestuota, Administracijai įmonių atestavimo taisyklėse nustatyta tvarka tiesiogiai, registruotu laišku arba elektroninėmis priemonėmis (kreipdamasi tiesiogiai į Administraciją ar per Paslaugų ir gaminių kontaktinį centrą) pateikia prašymą, kurio formą tvirtina Administracija, ir kitus įmonių atestavimo taisyklėse nurodytus dokumentus. Sprendimas atestuoti įmonę ir ją įrašyti į atestuotų įmonių sąrašą ar rašytinis motyvuotas atsisakymas atestuoti įmonę pateikiamas įmonei per 20 darbo dienų nuo visų dokumentų, kurių reikia įmonei atestuoti, gavimo dienos.“\n\n2. Papildyti 40 straipsnį 41 dalimi:\n\n„41. Administracija, atsisakiusi atestuoti įmonę, panaikinusi įmonės veiklos ar jos dalies atestacijos galiojimą, sustabdžiusi įmonės veiklos ar jos dalies atestacijos galiojimą, panaikinusi įmonės veiklos ar jos dalies atestacijos galiojimo sustabdymą, apie tai nedelsdama, bet ne vėliau kaip per 2 darbo dienas nuo sprendimo priėmimo, raštu informuoja įmonę.“\n\n3. Pakeisti 40 straipsnio 6 dalį ir ją išdėstyti taip:\n\n„6. Įmonė gali būti atestuota vykdyti vieną ar kelias šio įstatymo 37 straipsnio 2 dalyje nurodytas veiklas, taip pat tam tikrą veiklą, kuri apima tik dalį šio įstatymo 37 straipsnio 2 dalyje nustatytų veiklų.“\n\n4. Pakeisti 40 straipsnio 7 dalį ir ją išdėstyti taip:\n\n„7. Įmonė, atestuota vykdyti šio įstatymo 37 straipsnio 2 dalies 6 punkte nurodytą veiklą, taip pat gali vykdyti šio įstatymo 37 straipsnio 2 dalies 5 punkte nurodytą veiklą be atskiros atestacijos.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 401 straipsniu",
      "content": "Papildyti Įstatymą 401 straipsniu:\n\n„401 straipsnis. Reikalavimai įmonėms, siekiančioms vykdyti povandeninius techninius darbus jūrų uostuose ir jūroje\n\n1. Įmonė, vykdanti povandeninius techninius darbus jūrų uostuose ir jūroje, turi turėti:\n\n1) įmonės vadovo pagal Tarptautinės rangovų, dirbančių jūroje, asociacijos (IMCA) priimtas Nardymo gaires (D 014) patvirtintas narų darbų saugos taisykles, kuriose turi būti nustatyta narų darbų planavimo, vykdymo ir vadovavimo jiems tvarka, įrangos techninės priežiūros kontrolės, saugos ir sveikatos reikalavimų užtikrinimo, darbuotojų instruktavimo ir žinių tikrinimo tvarka, veiksmų nenumatytomis, avarinėmis situacijomis ir pagalbos suteikimo tvarka;\n\n2) narų komandą (komandas) arba narų stotį (stotis), aprūpintas reikalinga įranga narų darbams saugiai atlikti, o narų povandeninių techninių darbų kvalifikacija turi būti įgyta bet kurioje Europos Sąjungos valstybėje narėje ar Europos ekonominės erdvės valstybėje.\n\n2. Povandeninius techninius darbus jūrų uostuose ir jūroje draudžiama atlikti narams mėgėjams.\n\n3. Įmonių, vykdančių povandeninius techninius darbus jūrų uostuose ir jūroje, atitiktį nustatytiems teisės aktų reikalavimams atlieka Administracija susisiekimo ministro nustatyta tvarka.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos susisiekimo ministras iki 2018 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
