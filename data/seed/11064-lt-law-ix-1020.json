{
  "id": "lt-law-ix-1020",
  "type": "statute",
  "title": "Lietuvos Respublikos antspaudų apyvartos įstatymas",
  "short_name": "IX-1020",
  "status": "in_force",
  "issued_date": "2002-07-02",
  "in_force_date": "2003-01-01",
  "url": "https://e-tar.lt/portal/lt/legalAct/TAR.D16A5CA14164/TAIS_400523",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas\nreglamentuoja antspaudų apyvartą ir nustato institucijas, atliekančias\nantspaudų apyvartos priežiūrą."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Antspaudas – įtaisas, kuriuo\nįspaudžiant reljefą arba dažais daromos apskritimo formos žymos su Lietuvos\nvalstybės herbu arba savivaldybės herbu ar be jų ir su fizinio, juridinio\nasmens, kitos organizacijos ar jos padalinio rekvizitais.\n2. Antspaudų\napyvarta – antspaudų gaminimas, naudojimas, saugojimas, apskaita ir\nsunaikinimas.\n3. Kitos šiame\nįstatyme vartojamos sąvokos suprantamos taip, kaip jos apibrėžtos Lietuvos\nRespublikos paslaugų įstatyme ir Lietuvos Respublikos valstybės herbo, kitų\nherbų ir herbinių ženklų įstatyme."
    },
    {
      "provision_ref": "art3",
      "section": "3",
      "title": "3 straipsnis. Antspaudų gaminimas",
      "content": "1. Teisę gaminti\nantspaudus fiziniai ir juridiniai asmenys, kitos organizacijos ar jų padaliniai\n(toliau – antspaudų gamintojai) įgyja tik šio straipsnio 2 dalyje nustatyta\ntvarka pranešę apie antspaudų gaminimo pradžią.\n2. Antspaudų\ngamintojai, prieš pradėdami gaminti antspaudus, per atstumą, elektroninėmis\npriemonėmis per kontaktinį centrą arba tiesiogiai Policijos departamentui prie\nVidaus reikalų ministerijos (toliau – Policijos departamentas) pateikia\npranešimą apie antspaudų gaminimo pradžią (toliau – pranešimas).\n3. Policijos\ndepartamentas ne vėliau kaip per 5 darbo dienas nuo pranešimo gavimo\nkontaktiniame centre ar Policijos departamente dienos įrašo antspaudų gamintoją\nį antspaudų gamintojų sąrašą (toliau – sąrašas), apie tai paskelbia savo\ninterneto svetainėje ir praneša antspaudų gamintojui per atstumą,\nelektroninėmis priemonėmis per kontaktinį centrą arba tiesiogiai.\n4. Antspaudų\ngamintojas, nutraukęs antspaudų gaminimo veiklą, per atstumą, elektroninėmis\npriemonėmis per kontaktinį centrą arba tiesiogiai privalo per 5 darbo dienas\napie tai pranešti Policijos departamentui.\n5. Policijos\ndepartamentas antspaudų gamintoją iš sąrašo nedelsdamas išbraukia, jeigu jis:\n1) pateikia pranešimą apie antspaudų\ngaminimo veiklos nutraukimą;\n2) yra miręs arba likviduotas.\n6. Policijos\ndepartamentas apie antspaudų gamintojo išbraukimą iš sąrašo paskelbia savo\ninterneto svetainėje ir praneša antspaudų gamintojui per atstumą,\nelektroninėmis priemonėmis per kontaktinį centrą arba tiesiogiai, išskyrus šio\nstraipsnio 5 dalies 2 punkte nurodytą atvejį.\n7. Antspaudų\ngamintojas privalo užtikrinti, kad pagaminti antspaudai atitiktų teisės aktuose\nnustatytus valstybinės kalbos vartojimo ir taisyklingumo reikalavimus, kad\njuose būtų vartojamos autentiškos ir oficialios vietovardžių formos."
    },
    {
      "provision_ref": "art4",
      "section": "4",
      "title": "4 straipsnis. Antspaudų naudojimas, saugojimas, apskaita ir sunaikinimas",
      "content": "1. Draudžiama\nnaudoti vienodus antspaudus. Vienodais antspaudais nelaikomi antspaudai,\nsunumeruoti skirtingais skaičiais.\n2. Herbinių\nantspaudų naudojimo reikalavimus taip pat nustato Lietuvos Respublikos\nvalstybės herbo, kitų herbų ir herbinių ženklų įstatymas.\n3. Antspaudai\nturi būti saugomi taip, kad jais negalėtų pasinaudoti neturintys tam teisės\nasmenys.\n4. Antspaudų\nsaugojimo, apskaitos ir sunaikinimo tvarką nustato Lietuvos Respublikos\nVyriausybės įgaliota institucija."
    },
    {
      "provision_ref": "art5",
      "section": "5",
      "title": "5 straipsnis. Institucijos, atliekančios antspaudų apyvartos priežiūrą",
      "content": "Antspaudų\napyvartos priežiūrą Lietuvos Respublikos viešojo administravimo įstatyme ir\nkituose teisės aktuose nustatyta tvarka ir sąlygomis pagal kompetenciją atlieka\nPolicijos departamentas, teritorinės policijos įstaigos ir Valstybinė kalbos\ninspekcija."
    },
    {
      "provision_ref": "art6",
      "section": "6",
      "title": "6 straipsnis. Atsakomybė už šio įstatymo reikalavimų pažeidimus",
      "content": "Asmenys, pažeidę šio įstatymo reikalavimus, atsako\nįstatymų nustatyta tvarka.\n\nSkelbiu šį\nLietuvos Respublikos Seimo priimtą įstatymą.\n\nRESPUBLIKOS PREZIDENTAS                                                           VALDAS\nADAMKUS\n______________________"
    }
  ],
  "definitions": [
    {
      "term": "Antspaudas",
      "definition": "įtaisas, kuriuo\nįspaudžiant reljefą arba dažais daromos apskritimo formos žymos su Lietuvos\nvalstybės herbu arba savivaldybės herbu ar be jų ir su fizinio, juridinio\nasmens, kitos organizacijos ar jos padalinio rekvizitais.\n2. Antspaudų\napyvarta – antspaudų gaminimas, naudojimas, saugojimas, apskaita ir\nsunaikinimas.\n3. Kitos šiame\nįstatyme vartojamos sąvokos suprantamos taip, kaip jos apibrėžtos Lietuvos\nRespublikos paslaugų įstatyme ir Lietuvos Respublikos valstybės herbo, kitų\nherbų ir herbinių ženklų įstatyme.",
      "source_provision": "art2"
    }
  ]
}
