{
  "id": "lt-law-xi-2027",
  "type": "statute",
  "title": "Lietuvos Respublikos klimato kaitos valdymo finansinių instrumentų įstatymo 2, 9, 10, 12-1 straipsnių pakeitimo ir papildymo įstatymas",
  "short_name": "XI-2027",
  "status": "in_force",
  "issued_date": "2012-05-22",
  "in_force_date": "2012-06-05",
  "url": "https://e-tar.lt/portal/lt/legalAct/TAR.8B637D19CEB4/xdbUaQBhLf",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 dalies pakeitimas",
      "content": "2 straipsnio 2 dalyje išbraukti žodžius „Kioto protokolo“ ir šią dalį išdėstyti taip:\n\n„2. Bendrai įgyvendinamas projektas – veikla ir (ar) priemonės, kurias vykdant mažinamas į atmosferą išmetamų šiltnamio efektą sukeliančių dujų kiekis arba absorbuojamos šiltnamio efektą sukeliančios dujos ir kurias Jungtinių Tautų bendrosios klimato kaitos konvencijos (toliau – Klimato kaitos konvencija) I priede nurodyta valstybė ar joje registruotas juridinis asmuo įgyvendina Lietuvos Respublikos teritorijoje arba Lietuvos Respublika ar joje registruotas juridinis asmuo įgyvendina Klimato kaitos konvencijos I priede nurodytos valstybės teritorijoje.“"
    },
    {
      "provision_ref": "art2",
      "section": "2",
      "title": "2 straipsnis. 9 straipsnio papildymas 4 ir 5 dalimis",
      "content": "1. Papildyti 9 straipsnį 4 dalimi:\n\n„4. Kai nustatytosios normos vienetus perkančioji valstybė ar jos įgaliotas asmuo siūlo sudaryti sandorį, už kurį būtų atsiskaitoma nauju ilgalaikiu materialiuoju turtu, Vyriausybė įvertina šio įstatymo 10 straipsnio 4 dalies 1 punkte nurodytos Vyriausybės įgaliotos institucijos pateiktą aplinkosauginės ir finansinės naudos reikšmingumo pagrindimą. Pagrindimas parengiamas Vyriausybės nustatyta tvarka, numatant, kad turi būti įvertintas ir pagrįstas ekvivalentiškų gautinų lėšų už perleidžiamus nustatytosios normos vienetus ir siūlomo naujo ilgalaikio materialiojo turto verčių skirtumas. Vyriausybė gali priimti sprendimą, kad nustatytosios normos vienetus perkančioji valstybė ar jos įgaliotas asmuo už perleidžiamus nustatytosios normos vienetus gali atsiskaityti ekvivalentišku lėšų už perleidžiamus nustatytosios normos vienetus kiekiui nauju ilgalaikiu materialiuoju turtu, kuris atitinka Europos ir Lietuvos standartų reikalavimus ir bus naudojamas klimato kaitą mažinantiems šio įstatymo 10 straipsnio 3 dalies 1 ir 2 punktuose nurodytų Klimato kaitos specialiosios programos lėšų panaudojimo krypčių projektams ir (ar) priemonėms įgyvendinti (toliau – turtas). Nustatytosios normos vienetų vertė nustatoma pagal šio įstatymo 10 straipsnio 4 dalies 1 punkte nurodytos Vyriausybės įgaliotos institucijos derybų būdu su nustatytosios normos vienetus perkančiąja valstybe ar jos įgaliotu asmeniu sutartą Lietuvos Respublikai palankiausią kainą.“\n\n2. Papildyti 9 straipsnį 5 dalimi:\n\n„5. Ūkio subjektams, kurių vykdoma veikla nepatenka į šio įstatymo 1 priede nurodytą veiklos rūšių sąrašą ir kurie priskiriami Europos Sąjungos šiltnamio efektą sukeliančių dujų apyvartinių taršos leidimų prekybos sistemoje nedalyvaujantiems sektoriams, metiniai išmetamųjų šiltnamio efektą sukeliančių dujų kiekio mažinimo tikslai ir šių tikslų nustatymo principai nustatomi Nacionalinėje klimato kaitos valdymo politikos strategijoje. Vadovaudamasi Europos Sąjungos teisės aktais ir Nacionaline klimato kaitos valdymo politikos strategija, Vyriausybė arba jos įgaliota institucija nustato metiniams išmetamųjų šiltnamio efektą sukeliančių dujų kiekio mažinimo tikslams pasiekti taikomų lankstumo priemonių naudojimo tvarką.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio pakeitimas ir papildymas",
      "content": "1. 10 straipsnio pavadinime po žodžio „programa“ įrašyti žodžius „ir pagal nustatytosios normos vienetų įsigijimo ir perleidimo sandorius gauto turto perdavimas“ ir straipsnio pavadinimą išdėstyti taip:\n\n„10 straipsnis. Klimato kaitos specialioji programa ir pagal nustatytosios normos vienetų įsigijimo ir perleidimo sandorius gauto turto perdavimas“.\n\n2. Papildyti 10 straipsnį nauja 5 dalimi:\n\n„5. Jeigu Vyriausybė pagal šio įstatymo 9 straipsnio 4 dalį priima sprendimą dėl nustatytosios normos vienetų įsigijimo ir perleidimo sandorio sudarymo, pagal kurį nustatytosios normos vienetus perkančioji valstybė ar jos įgaliotas asmuo mainais už perleidžiamus nustatytosios normos vienetus atsiskaito turtu, ir šio straipsnio 4 dalies 1 punkte nurodyta Vyriausybės įgaliota institucija pasirašo nustatytosios normos vienetų įsigijimo ir perleidimo sutartį, mainais už perleistus nustatytosios normos vienetus gautas turtas Vyriausybės sprendimu perduodamas šio straipsnio 3 dalies 1 ir 2 punktuose nurodytų Programos lėšų panaudojimo krypčių projektus ir (ar) priemones įgyvendinantiems subjektams:\n\n1) savivaldybėms nuosavybėn jų funkcijoms įgyvendinti, kai yra savivaldybės tarybos sutikimas;\n\n2) valstybės institucijoms ir įstaigoms valdyti, naudoti ir disponuoti šiuo turtu patikėjimo teise.“\n\n3. Papildyti 10 straipsnį nauja 6 dalimi:\n\n„6. Turto priėmimo–perdavimo aktą pasirašo šio straipsnio 5 dalies 1 ir 2 punktuose nurodyti turtą perimantys subjektai ir šio straipsnio 4 dalies 1 punkte nurodyta Vyriausybės įgaliota institucija.“\n\n4. Buvusią 10 straipsnio 5 dalį laikyti 7 dalimi."
    },
    {
      "provision_ref": "art4",
      "section": "4",
      "title": "4 straipsnis. 121 straipsnio 3 dalies 1 punkto pakeitimas",
      "content": "121 straipsnio 3 dalies 1 punkte vietoj žodžių „aplinkos ministro ir socialinės apsaugos ir darbo ministro“ įrašyti žodžius „teisės aktų“ ir šį punktą išdėstyti taip:\n\n„1) juridinis asmuo atestuojamai veiklai atlikti yra įdarbinęs ne mažesnį kaip aplinkos ministro nustatytą skaičių darbuotojų, turinčių teisės aktų nustatyta tvarka arba kitos valstybės narės atsakingos institucijos išduotą pažymėjimą, patvirtinantį kvalifikaciją atlikti šaldymo įrangos patikrą dėl fluorintų šiltnamio efektą sukeliančių dujų nuotėkio, įrengti, eksploatuoti, atlikti techninę priežiūrą ir (ar) fluorintų šiltnamio efektą sukeliančių dujų surinkimą iš šaldymo įrangos, o fizinis asmuo turi šiame punkte nurodytą pažymėjimą;“."
    },
    {
      "provision_ref": "art5",
      "section": "5",
      "title": "5 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė ar jos įgaliota institucija iki 2012 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
