{
  "id": "lt-law-xii-2695",
  "type": "statute",
  "title": "Lietuvos Respublikos mokesčių administravimo įstatymo Nr. IX-2112 2, 5, 14, 68, 81, 87, 88, 93, 97, 98, 99, 100, 104, 105 straipsnių pakeitimo ir 161 straipsnio pripažinimo netekusiu galios įstatymas",
  "short_name": "XII-2695",
  "status": "in_force",
  "issued_date": "2016-11-03",
  "in_force_date": "2017-01-01",
  "url": "https://e-tar.lt/portal/lt/legalAct/66fea640abd411e6b844f0f29024f5ac/UADtBTWPVD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 9 dalį ir ją išdėstyti taip:\n\n„9. Mokesčio įstatymas – Lietuvos Respublikos įstatymas, nustatantis šio Įstatymo 13 straipsnyje nurodytą mokestį, šis Įstatymas, Muitinės įstatymas, taip pat Lietuvos Respublikos tarptautinė sutartis arba Europos Sąjungos muitų teisės aktai, kurie nustato mokestį ir (arba) apibrėžia su mokesčio taikymu arba mokesčio lengvatomis susijusius klausimus.“\n\n2. Pripažinti netekusia galios 2 straipsnio 28 dalį.\n\n3. Pakeisti 2 straipsnio 33 dalį ir ją išdėstyti taip:\n\n„33. Pagal šį Įstatymą Europos Sąjungos muitų teisės aktais laikomi:\n\n1) 1987 m. liepos 23 d. Tarybos reglamentas (EEB) Nr. 2658/87 dėl tarifų ir statistinės prekių nomenklatūros bei dėl bendrojo muitų tarifo (OL 2004 m. specialusis leidimas, 2 skyrius, 2 tomas, p. 382) (su paskutiniais pakeitimais, padarytais 2016 m. birželio 28 d. Komisijos įgyvendinimo reglamentu (ES) 2016/1047 (OL 2016 L 170, p. 36);\n\n2) 2009 m. lapkričio 16 d. Tarybos reglamentas (EB) Nr. 1186/2009, nustatantis Bendrijos atleidimo nuo muitų sistemą (OL 2009 L 324, p. 23), ir jo taikymą reglamentuojantys Europos Sąjungos teisės aktai;\n\n3) 2013 m. spalio 9 d. Europos Parlamento ir Tarybos reglamentas (ES) Nr. 952/2013, kuriuo nustatomas Sąjungos muitinės kodeksas (OL 2013 L 269, p. 1) (toliau – Sąjungos muitinės kodeksas), ir jį papildantys bei įgyvendinantys Europos Sąjungos teisės aktai;\n\n4) tarptautiniai susitarimai, kuriuos yra sudariusi arba prie jų prisijungusi Europos Sąjunga, reglamentuojantys prekių įvežimo į Europos Sąjungos muitų teritoriją ir (arba) išvežimo iš jos tvarką bei importo ir (arba) eksporto muitų taikymo tvarką.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pripažinti netekusia galios 5 straipsnio 2 dalį."
    },
    {
      "provision_ref": "art3",
      "section": "3",
      "title": "3 straipsnis. 14 straipsnio pakeitimas",
      "content": "Pakeisti 14 straipsnio 6 dalį ir ją išdėstyti taip:\n\n„6. Šio Įstatymo 13 straipsnio 23 punkte nurodyti muitai ir su jais susijusios sumos pagal šį Įstatymą administruojami tiek, kiek šio Įstatymo nuostatos neprieštarauja Europos Sąjungos muitų teisės aktams.“"
    },
    {
      "provision_ref": "art4",
      "section": "4",
      "title": "4 straipsnis. 68 straipsnio pakeitimas",
      "content": "Pripažinti netekusia galios 68 straipsnio 5 dalį."
    },
    {
      "provision_ref": "art5",
      "section": "5",
      "title": "5 straipsnis. 81 straipsnio pakeitimas",
      "content": "Pakeisti 81 straipsnio 4 dalį ir ją išdėstyti taip:\n\n„4. Muitinės administruojamus papildomai apskaičiuotus mokesčius ir su jais susijusias sumas mokesčių mokėtojas privalo sumokėti Sąjungos muitinės kodekse nustatytais muitų mokėjimo terminais. Muitinės administruojamų mokesčių (įskaitant papildomai apskaičiuotus mokesčius) ir su jais susijusių sumų mokėjimo tvarką nustato Vyriausybė, jeigu įstatymai nenustato kitaip.“"
    },
    {
      "provision_ref": "art6",
      "section": "6",
      "title": "6 straipsnis. 87 straipsnio pakeitimas",
      "content": "Pripažinti netekusia galios 87 straipsnio 14 dalį."
    },
    {
      "provision_ref": "art7",
      "section": "7",
      "title": "7 straipsnis. 88 straipsnio pakeitimas",
      "content": "1. Pakeisti 88 straipsnio 5 dalį ir ją išdėstyti taip:\n\n„5. Už suteiktą mokestinę paskolą mokamos palūkanos, kurių dydį nustato finansų ministras, atsižvelgdamas į praėjusio kalendorinio ketvirčio aukciono būdu išleistų Lietuvos Respublikos valstybės iždo vekselių metinės palūkanų normos svertinį vidurkį. Jeigu kitas palūkanų dydis nenustatytas, taikomas paskutinis finansų ministro nustatytas palūkanų dydis. Mokesčių mokėtojui laiku nesumokėjus įmokų pagal mokestinės paskolos sutartimi patvirtintą mokėjimo grafiką, skaičiuojamos padidintos palūkanos, o nesumokėjus palūkanų pagal mokestinės paskolos sutartį – palūkanų delspinigiai. Padidintos palūkanos ir palūkanų delspinigiai skaičiuojami iki tos dienos, kol atitinkamos sumos yra sumokamos (įskaitomos). Padidintų palūkanų ir palūkanų delspinigių dydis yra lygus delspinigių už laiku nesumokėtą mokestį dydžiui.“\n\n2. Pripažinti netekusia galios 88 straipsnio 9 dalį."
    },
    {
      "provision_ref": "art8",
      "section": "8",
      "title": "8 straipsnis. 93 straipsnio pakeitimas",
      "content": "Pripažinti netekusia galios 93 straipsnio 2 dalį."
    },
    {
      "provision_ref": "art9",
      "section": "9",
      "title": "9 straipsnis. 97 straipsnio pakeitimas",
      "content": "Pripažinti netekusia galios 97 straipsnio 4 dalį."
    },
    {
      "provision_ref": "art10",
      "section": "10",
      "title": "10 straipsnis. 98 straipsnio pakeitimas",
      "content": "Pripažinti netekusia galios 98 straipsnio 4 dalį."
    },
    {
      "provision_ref": "art11",
      "section": "11",
      "title": "11 straipsnis. 99 straipsnio pakeitimas",
      "content": "Pakeisti 99 straipsnį ir jį išdėstyti taip:\n\n„99 straipsnis. Delspinigių dydis\n\nDelspinigių dydį ir jo apskaičiavimo tvarką nustato finansų ministras, atsižvelgdamas į praėjusio kalendorinio ketvirčio aukciono būdu išleistų Lietuvos Respublikos valstybės iždo vekselių metinės palūkanų normos svertinį vidurkį. Delspinigių dydis nustatomas minėtąją palūkanų normą padidinus 10 procentinių punktų. Jeigu kitas delspinigių dydis nenustatytas, taikomas paskutinis finansų ministro nustatytas delspinigių dydis.“"
    },
    {
      "provision_ref": "art12",
      "section": "12",
      "title": "12 straipsnis. 100 straipsnio pakeitimas",
      "content": "Pripažinti netekusia galios 100 straipsnio 4 dalį."
    },
    {
      "provision_ref": "art13",
      "section": "13",
      "title": "13 straipsnis. 104 straipsnio pakeitimas",
      "content": "1. Pakeisti 104 straipsnio 1 dalį ir ją išdėstyti taip:\n\n„1. Mokesčių įstatymų, taip pat Vyriausybės arba jos įgaliotos institucijos nustatytais atvejais, kai to reikia tinkamam mokestinių prievolių vykdymui užtikrinti (įskaitant mokesčio permokos (skirtumo) įskaitymo ir grąžinimo pagrįstumą), mokesčių administratorius turi teisę pareikalauti, kad mokesčių mokėtojas pateiktų laidavimo arba garantijos dokumentą, pagal kurį laiduotojas arba garantas įsipareigoja įvykdyti mokesčio mokėtojo mokestines prievoles, jeigu šios nebus vykdomos atitinkamų mokesčių įstatymų nustatytais terminais.“\n\n2. Pakeisti 104 straipsnio 2 dalį ir ją išdėstyti taip:\n\n„2. Jeigu atitinkamo mokesčio įstatyme nenustatyta kitaip, laiduotoju arba garantu gali būti centriniame mokesčių administratoriuje jo nustatyta tvarka užregistruotas Europos Sąjungoje įsteigtas asmuo – kredito įstaiga, draudimo įmonė arba kitas trečiasis asmuo, atitinkantis Vyriausybės arba jos įgaliotos institucijos nustatytus kriterijus.“"
    },
    {
      "provision_ref": "art14",
      "section": "14",
      "title": "14 straipsnis. 105 straipsnio pakeitimas",
      "content": "Pripažinti netekusia galios 105 straipsnio 4 dalį."
    },
    {
      "provision_ref": "art15",
      "section": "15",
      "title": "15 straipsnis. 161 straipsnio pripažinimas netekusiu galios",
      "content": "Pripažinti netekusiu galios 161 straipsnį."
    },
    {
      "provision_ref": "art16",
      "section": "16",
      "title": "16 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2017 m. sausio 1 d.\n\n2. Lietuvos Respublikos Vyriausybė, Lietuvos Respublikos finansų ministras iki 2016 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
