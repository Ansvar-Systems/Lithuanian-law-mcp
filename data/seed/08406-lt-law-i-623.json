{
  "id": "lt-law-i-623",
  "type": "statute",
  "title": "Dėl Lietuvos Respublikos valstybinio socialinio draudimo įstatymo pakeitimo",
  "short_name": "I-623",
  "status": "in_force",
  "issued_date": "1994-11-03",
  "in_force_date": "1995-01-01",
  "url": "https://e-tar.lt/portal/lt/legalAct/TAR.5A4AF83FE50D",
  "provisions": [
    {
      "provision_ref": "art17",
      "section": "17",
      "title": "17 straipsnis. Motinystės (tėvystės) pašalpa",
      "content": "Motinystės (tėvystės) pašalpa iš valstybinio socialinio draudimo lėšų skiriama vienam iš tėvų (globėjų), apdraustam pagal šio įstatymo 4 straipsnio 1-6 punktus.\n\nMoterims, pagimdžiusioms suėjus dvidešimt aštuonioms nėštumo savaitėms ir vėliau, apmokama už septyniasdešimt kalendorinių dienų iki gimdymo ir už penkiasdešimt šešias kalendorines dienas po gimdymo (komplikuoto gimdymo atveju ir kai gimė daugiau negu vienas vaikas – už septyniasdešimt kalendorinių dienų). Moterims, pagimdžiusioms suėjus dvidešimt dviems nėštumo savaitėms, apmokama už dvidešimt aštuonias kalendorines dienas po gimdymo (jei kūdikis gyvena, apmokama už penkiasdešimt šešias dienas po gimdymo). Už šioje dalyje nurodytus laikotarpius mokama 100 procentų kompensuojamojo uždarbio.\n\nPasibaigus šio straipsnio antrojoje dalyje nurodytiems laikotarpiams, vienam iš tėvų (vieninteliam esamam iš tėvų ar globėjui), kuris pagal Atostogų įstatymą yra išleistas vaiko priežiūros atostogų, mokama 60 procentų kompensuojamojo uždarbio dydžio pašalpa, bet ne mažesnė kaip nustatytas minimalus darbo užmokestis, iki vaikui sukanka vieneri metai.\n\nJei asmuo, gaunantis šiame straipsnyje nurodytą motinystės (tėvystės) pašalpą, atleidžiamas iš darbo dėl įmonės, įstaigos, organizacijos likvidavimo, pašalpa mokama, jei tuo metu nemokama išeitinė pašalpa.“\n\n2. 18 ir 19 straipsnius pripažinti netekusiais galios.\n\nII. Šis įstatymas įsigalioja nuo 1995 m. sausio 1 dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
