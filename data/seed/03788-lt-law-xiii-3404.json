{
  "id": "lt-law-xiii-3404",
  "type": "statute",
  "title": "Lietuvos Respublikos vadovybės apsaugos įstatymo Nr. IX-1183 19, 23, 36, 54, 61, 62 ir 66 straipsnių pakeitimo įstatymas",
  "short_name": "XIII-3404",
  "status": "in_force",
  "issued_date": "2020-11-10",
  "in_force_date": "2020-11-21",
  "url": "https://e-tar.lt/portal/lt/legalAct/95c11c502b2411eb932eb1ed7f923910/jyNivrtSVf",
  "provisions": [
    {
      "provision_ref": "art1",
      "section": "1",
      "title": "1 straipsnis. 19 straipsnio pakeitimas",
      "content": "1. Pakeisti 19 straipsnio 3 dalies 3 punktą ir jį išdėstyti taip:\n\n„3) buvo pašalintas arba atleistas iš valstybės tarnautojo, teisėjo, prokuroro, kito valstybės pareigūno, advokato, advokato padėjėjo, notaro, antstolio, antstolio padėjėjo pareigų arba iš pareigų krašto apsaugos sistemoje už profesinės ar tarnybinės veiklos pažeidimus, pareigūno ar kario vardo pažeminimą ar praradus pasitikėjimą juo ir nuo pašalinimo ar atleidimo dienos nepraėjo 5 metai;“.\n\n2. Papildyti 19 straipsnio 3 dalį 31 punktu:\n\n„31) šio įstatymo 66 straipsnio 1 dalyje arba Lietuvos Respublikos vidaus tarnybos statute nustatytais atvejais buvo pripažintas padariusiu tarnybinį nusižengimą, už kurį turėtų būti skirta tarnybinė nuobauda – atleidimas iš pareigų (tarnybos), arba buvo pripažintas pažeminusiu pareigūno vardą, arba Lietuvos Respublikos valstybės tarnybos įstatyme nustatytu atveju buvo pripažintas padariusiu tarnybinį nusižengimą, už kurį turėtų būti skirta tarnybinė nuobauda – atleidimas iš pareigų, ir nuo šio pripažinimo dienos nepraėjo 5 metai;“."
    },
    {
      "provision_ref": "art2",
      "section": "2",
      "title": "2 straipsnis. 23 straipsnio pakeitimas",
      "content": "Pakeisti 23 straipsnio 6 dalį ir ją išdėstyti taip:\n\n„6. Karjeros valstybės tarnautojai į pareigas Vadovybės apsaugos tarnyboje skiriami Valstybės tarnybos įstatymo nustatyta tvarka. Karjeros valstybės tarnautojams, siekiantiems tarnauti ir tarnaujantiems Vadovybės apsaugos tarnyboje, taikomos šio įstatymo 19 straipsnio 3 dalies 5 punkto ir 4 dalies ir 20 straipsnio 1 dalies 5 punkto nuostatos.“"
    },
    {
      "provision_ref": "art3",
      "section": "3",
      "title": "3 straipsnis. 36 straipsnio pakeitimas",
      "content": "Pakeisti 36 straipsnio 1 dalį ir ją išdėstyti taip:\n\n„1. Į pareigas skiriantis subjektas, išskyrus šio įstatymo 18 straipsnio 8 ir 9 dalyse numatytus atvejus, pareigūnui suteikia jo pareigybę atitinkantį tarnybinį rangą:\n\n1) Vadovybės apsaugos tarnybos direktoriui – pirmąjį tarnybinį rangą;\n\n2) Vadovybės apsaugos tarnybos direktoriaus pavaduotojams – antrąjį tarnybinį rangą;\n\n3) valdybų viršininkams – trečiąjį tarnybinį rangą;\n\n4) valdybų viršininkų pavaduotojams ir skyrių, kurie nėra kitame struktūriniame padalinyje, viršininkams – ketvirtąjį tarnybinį rangą;\n\n5) skyrių, kurie yra kitame struktūriniame padalinyje, viršininkams – penktąjį tarnybinį rangą;\n\n6) vyriausiesiems agentams – šeštąjį tarnybinį rangą;\n\n7) vyresniesiems agentams – septintąjį tarnybinį rangą;\n\n8) agentams – aštuntąjį tarnybinį rangą;\n\n9) jaunesniesiems agentams – devintąjį tarnybinį rangą.“"
    },
    {
      "provision_ref": "art4",
      "section": "4",
      "title": "4 straipsnis. 54 straipsnio pakeitimas",
      "content": "Pakeisti 54 straipsnį ir jį išdėstyti taip:\n\n„54 straipsnis. Išeitinė išmoka atleidžiamiems iš tarnybos pareigūnams\n\n1. Pareigūnui, atleidžiamam iš tarnybos šio įstatymo 60 straipsnio 13, 14, 15 ir 17 punktuose nustatytais pagrindais, išmokama 2 mėnesių jo vidutinio darbo užmokesčio dydžio išeitinė išmoka. Ši išmoka pradedama mokėti praėjus vienam mėnesiui nuo pareigūno atleidimo dienos ir mokama kas mėnesį lygiomis dalimis, išskyrus šio straipsnio 3 dalyje nustatytą atvejį. Išeitinės išmokos mokėjimas nutraukiamas, jeigu buvęs pareigūnas grąžinamas į tarnybą Vadovybės apsaugos tarnyboje.\n\n2. Šio straipsnio 1 dalyje nustatyto dydžio išmoka pareigūnams, turintiems daugiau kaip 5 metus nepertraukiamo pareigūno tarnybos stažo, didinama pusantro karto, turintiems daugiau kaip 10 metų nepertraukiamo pareigūno tarnybos stažo, – 2 kartus, turintiems daugiau kaip 20 metų nepertraukiamo pareigūno tarnybos stažo, – 3 kartus.\n\n3. Jeigu šio įstatymo 60 straipsnio 15 punkte nustatytu pagrindu dėl iš tarnybos atleidžiamo pareigūno yra pradėtas ir nebaigtas šio įstatymo 66 straipsnio 1 dalyje nurodytas tarnybinis patikrinimas, išeitinė išmoka šiam pareigūnui pradedama mokėti praėjus vienam mėnesiui nuo sprendimo, priimto atlikus tarnybinį patikrinimą, priėmimo dienos ir mokama kas mėnesį lygiomis dalimis. Jeigu atlikus šio įstatymo 66 straipsnio 1 dalyje nurodytą tarnybinį patikrinimą yra priimtas sprendimas dėl pareigūno, atleisto iš tarnybos šio įstatymo 60 straipsnio 15 punkte nustatytu pagrindu, pripažinimo padariusiu tarnybinį nusižengimą, už kurį jam turėtų būti skirta tarnybinė nuobauda – atleidimas iš tarnybos, arba priimtas sprendimas dėl pareigūno, atleisto iš tarnybos šio įstatymo 60 straipsnio 15 punkte nurodytu pagrindu, pripažinimo pažeminusiu pareigūno vardą, išeitinė išmoka šiam pareigūnui nemokama.“"
    },
    {
      "provision_ref": "art5",
      "section": "5",
      "title": "5 straipsnis. 61 straipsnio pakeitimas",
      "content": "Pakeisti 61 straipsnio 2 dalį ir ją išdėstyti taip:\n\n„2. Su atleidžiamu iš tarnybos pareigūnu turi būti visiškai atsiskaityta jo atleidimo dieną, išskyrus atvejus, kai pareigūnas nevykdo šio straipsnio 3 dalyje nustatytų įsipareigojimų, kai mokama šio įstatymo 54 straipsnio 1 dalyje nurodyta išeitinė išmoka arba šio įstatymo 54 straipsnio 3 dalyje nurodyta išeitinė išmoka, kai atliekamas tarnybinis patikrinimas. Su delsiančiu grąžinti šio straipsnio 3 dalyje nurodytus daiktus pareigūnu turi būti atsiskaityta tik po to, kai jis visiškai įvykdo šio straipsnio 3 dalyje nustatytus įsipareigojimus.“"
    },
    {
      "provision_ref": "art6",
      "section": "6",
      "title": "6 straipsnis. 62 straipsnio pakeitimas",
      "content": "Pakeisti 62 straipsnio 4 dalį ir ją išdėstyti taip:\n\n„4. Pareigūnas, dėl kurio galimo tarnybinio nusižengimo ar pareigūno vardo pažeminimo atliekamas tarnybinis patikrinimas, turi teisę nutraukti tarnybą, ne vėliau kaip prieš 30 kalendorinių dienų pateikęs prašymą Vadovybės apsaugos tarnybos direktoriui. Į šį terminą neįskaitomas laikas, kurį pareigūnas nebuvo tarnyboje dėl laikinojo nedarbingumo arba dėl atostogų. Dėl šio pareigūno galimo tarnybinio nusižengimo pradėtas tarnybinis patikrinimas tęsiamas ir sprendimas dėl tarnybinio nusižengimo padarymo pripažinimo ir tarnybinės nuobaudos skyrimo, taip pat sprendimas dėl pareigūno pripažinimo pažeminusiu pareigūno vardą priimamas šio įstatymo 66 straipsnyje nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 66 straipsnio pakeitimas",
      "content": "Pakeisti 66 straipsnio 1 dalį ir ją išdėstyti taip:\n\n„1. Tarnybinis patikrinimas pradedamas ne vėliau kaip per 3 darbo dienas nuo momento, kai Vadovybės apsaugos tarnybos direktorius ar jo įgaliotas asmuo gauna informacijos apie pareigūno galimai padarytą tarnybinį nusižengimą ar pareigūno vardo pažeminimą. Tarnybinis patikrinimas susideda iš pavedimo atlikti tarnybinį patikrinimą, tarnybinio patikrinimo atlikimo ir tarnybinės nuobaudos skyrimo, pareigūno atleidimo iš tarnybos už pareigūno vardo pažeminimą ar sprendimo dėl tarnybinio nusižengimo padarymo pripažinimo ir tarnybinės nuobaudos skyrimo arba sprendimo dėl pareigūno pripažinimo pažeminusiu pareigūno vardą priėmimo. Tarnybinis patikrinimas, gavus informacijos apie pareigūno galimai padarytą tarnybinį nusižengimą ar pareigūno vardo pažeminimą, pradedamas, o pradėtas tarnybinis patikrinimas tęsiamas ir sprendimas dėl tarnybinio nusižengimo padarymo pripažinimo ir tarnybinės nuobaudos skyrimo, taip pat sprendimas dėl pareigūno pripažinimo pažeminusiu pareigūno vardą priimamas, kai pareigūnas, dėl kurio galimo tarnybinio nusižengimo ar pareigūno vardo pažeminimo gauta informacijos apie jo galimai padarytą tarnybinį nusižengimą ar pareigūno vardo pažeminimą arba dėl kurio pradėtas tarnybinis patikrinimas, atleidžiamas iš tarnybos (netenka pareigūno statuso). Sprendimą dėl atleisto iš tarnybos pareigūno pripažinimo padariusiu tarnybinį nusižengimą ir tarnybinės nuobaudos skyrimo ar sprendimą dėl pareigūno pripažinimo pažeminusiu pareigūno vardą priima Vadovybės apsaugos tarnybos direktorius, atsižvelgdamas į šio straipsnio 8 dalyje nustatytus reikalavimus.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1. Šio įstatymo 4 ir 5 straipsniai įsigalioja 2021 m. sausio 1 d.\n\n2. Lietuvos Respublikos vadovybės apsaugos tarnybos direktorius priima šio įstatymo 6 ir 7 straipsnių nuostatų įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
