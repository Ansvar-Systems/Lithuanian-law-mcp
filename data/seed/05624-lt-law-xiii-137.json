{
  "id": "lt-law-xiii-137",
  "type": "statute",
  "title": "Lietuvos Respublikos garantijų darbuotojams jų darbdaviui tapus nemokiam ir ilgalaikio darbo išmokų įstatymo Nr. XII-2604 5, 6, 8, 14, 17, 18, 19, 20, 22 ir 24 straipsnių pakeitimo įstatymas",
  "short_name": "XIII-137",
  "status": "in_force",
  "issued_date": "2016-12-20",
  "in_force_date": "2016-12-30",
  "url": "https://e-tar.lt/portal/lt/legalAct/de1961e0cd9711e6a2cac7383cbb90a3/KWYaNgEYeX",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "1. Pakeisti 5 straipsnio 2 dalį ir ją išdėstyti taip:\n\n„2. Garantinio fondo lėšos kaupiamos ir saugomos Valstybinio socialinio draudimo fondo valdybos prie Socialinės apsaugos ir darbo ministerijos (toliau – Fondo valdyba) sąskaitoje, o laikinai laisvos Garantinio fondo lėšos – Lietuvos Respublikos valstybės iždo (toliau – valstybės iždas) bendrojoje sąskaitoje.“\n\n2. Pakeisti 5 straipsnio 4 dalį ir ją išdėstyti taip:\n\n„4. Laikinai laisvas Garantinio fondo lėšas valdo ir sprendimus dėl šių lėšų investavimo Lietuvos Respublikos finansų ministro (toliau – finansų ministras) nustatyta tvarka priima Lietuvos Respublikos finansų ministerija (toliau – Finansų ministerija), garantuodama, kad reikalingos investuotos lėšos, taip pat investavimo metu gautos pajamos būtų laiku grąžinamos į Fondo valdybos sąskaitą išmokų iš Garantinio fondo skyrimo tęstinumui užtikrinti. Laikinai laisvomis Garantinio fondo lėšomis laikomos valstybės iždo bendrojoje sąskaitoje esančios Garantinio fondo lėšos, kurios laikinai neskiriamos išmokoms iš Garantinio fondo mokėti, nenaudojamos kredito pervedimams ir išlaidoms, susijusioms su šio įstatymo 6 straipsnio 1 dalyje nurodytų paraiškų parengimu, taip pat Garantinio fondo administravimo ir laikinai laisvų Garantinio fondo lėšų investavimo išlaidoms apmokėti.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 1 dalies 1 punktą ir jį išdėstyti taip:\n\n„1) darbuotojui priklausančiam darbo užmokesčiui, bet ne didesniam kaip užpraeitą kalendorinį ketvirtį, buvusį prieš darbuotojo atleidimo dieną, priskaičiuotų darbuotojui su darbo santykiais susijusių pajamų, nuo kurių skaičiuojamos valstybinio socialinio draudimo įmokos, 3/4 sumos ir neviršijančiam kalendorinio ketvirčio, einančio prieš nutarties iškelti bankroto bylą arba kreditorių susirinkimo nutarimo bankroto procedūras vykdyti ne teismo tvarka priėmimo dienos mėnesį, Lietuvos statistikos departamento skelbiamų trijų šalies ūkio vidutinių mėnesinių bruto darbo užmokesčių sumos. Kai užpraeitą kalendorinį ketvirtį, buvusį prieš darbuotojo atleidimo dieną, priskaičiuotų darbuotojui su darbo santykiais susijusių pajamų, nuo kurių skaičiuojamos valstybinio socialinio draudimo įmokos, suma yra mažesnė už tris minimaliąsias mėnesines algas arba tokios sumos nebuvo, laikoma, kad maksimali išmoka nesumokėtam darbo užmokesčiui atlyginti yra lygi trijų minimaliųjų mėnesinių algų sumai;“.\n\n2. Pakeisti 6 straipsnio 2 dalies 2 punktą ir jį išdėstyti taip:\n\n„2) išlaidoms, susijusioms su paraiškų parengimu (darbdavio administratoriaus darbo daliniu apmokėjimu), apmokėti, kai bankroto byla nagrinėjama supaprastinto bankroto proceso tvarka. Šių išlaidų apmokėjimo tvarką ir dydžius (atsižvelgus į darbuotojų skaičių), neviršijančius trijų minimaliųjų mėnesinių algų sumos, nustato Vyriausybė ar jos įgaliota institucija.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "1. Pakeisti 8 straipsnio 4 dalį ir ją išdėstyti taip:\n\n„4. Administratorius ne vėliau kaip per dvidešimt dienų nuo paraiškos gavimo dienos išnagrinėja paraišką ir priima sprendimą dėl Garantinio fondo lėšų skyrimo.“\n\n2. Pakeisti 8 straipsnio 5 dalies 2 punktą ir jį išdėstyti taip:\n\n„2) darbuotojui, kuriam išmokos, analogiškos šio įstatymo 6 straipsnio 1 dalyje nurodytoms išmokoms iš Garantinio fondo, buvo skirtos kitų valstybių narių institucijų, atliekančių garantijų institucijų funkcijas. Jeigu šiame punkte nurodytam darbuotojui buvo skirtos išmokos iš Garantinio fondo, administratorius priima sprendimą dėl darbuotojui skirtų išmokų iš Garantinio fondo grąžinimo. Šios išmokos iš Garantinio fondo grąžinamos Vyriausybės nustatyta tvarka.“\n\n3. Pakeisti 8 straipsnio 8 dalį ir ją išdėstyti taip:\n\n„8. Darbdavio administratorius ne vėliau kaip per trisdešimt dienų nuo Garantinio fondo lėšų pervedimo į sutartyje nurodytą sąskaitą dienos perveda darbuotojams jiems skirtas išmokas. Pervestos ir pagal paskirtį nepanaudotos Garantinio fondo lėšos ne vėliau kaip per penkias darbo dienas nuo šioje dalyje nurodyto termino pabaigos grąžinamos į Fondo valdybos sąskaitą. Laiku negrąžinus nepanaudotų Garantinio fondo lėšų, darbdavio administratorius moka delspinigius pagal finansų ministro nustatytą delspinigių normą, taikomą už pavėluotą mokesčių mokėjimą. Delspinigių suma pervedama į Garantinį fondą.“\n\n4. Pakeisti 8 straipsnio 9 dalį ir ją išdėstyti taip:\n\n„9. Grąžinus į Fondo valdybos sąskaitą pervestas ir pagal paskirtį nepanaudotas Garantinio fondo lėšas, taip pat šio įstatymo 6 straipsnio 2 dalies 1 punkte nurodytu atveju, kai išmokos iš Garantinio fondo nepervedamos, darbuotojams išmokos iš Garantinio fondo mokamos Vyriausybės nustatyta tvarka. Darbuotojai dėl šioje dalyje nurodytų išmokų iš Garantinio fondo mokėjimo turi teisę kreiptis ne vėliau kaip per trejus metus nuo sprendimo dėl Garantinio fondo lėšų skyrimo priėmimo dienos.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio pakeitimas",
      "content": "1. Pakeisti 14 straipsnio 2 dalį ir ją išdėstyti taip:\n\n„2. Ilgalaikio darbo išmokų fondo lėšos kaupiamos ir saugomos Fondo valdybos sąskaitoje, o laikinai laisvos Ilgalaikio darbo išmokų fondo lėšos – valstybės iždo bendrojoje sąskaitoje šiame įstatyme ir IDIF nuostatuose nustatyta tvarka.“\n\n2. Pakeisti 14 straipsnio 4 dalį ir ją išdėstyti taip:\n\n„4. Laikinai laisvas Ilgalaikio darbo išmokų fondo lėšas valdo ir sprendimus dėl šių lėšų investavimo finansų ministro nustatyta tvarka priima Finansų ministerija, garantuodama, kad reikalingos investuotos lėšos, taip pat investavimo metu gautos pajamos būtų laiku grąžinamos į Fondo valdybos sąskaitą ilgalaikio darbo išmokų mokėjimo tęstinumui užtikrinti. Laikinai laisvomis Ilgalaikio darbo išmokų fondo lėšomis laikomos valstybės iždo bendrojoje sąskaitoje esančios Ilgalaikio darbo išmokų fondo lėšos, kurios laikinai neskiriamos ilgalaikio darbo išmokoms mokėti, nenaudojamos kredito pervedimams, taip pat Ilgalaikio darbo išmokų fondo administravimo ir laikinai laisvų Ilgalaikio darbo išmokų fondo lėšų investavimo išlaidoms apmokėti.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio pakeitimas",
      "content": "Pakeisti 17 straipsnio 2 dalį ir ją išdėstyti taip:\n\n„2. Įmokas administruoja įmokų administratorius Valstybinio socialinio draudimo įstatymo nustatyta tvarka. Per mėnesį surinktas (išieškotas) įmokas į Garantinį fondą ir į Ilgalaikio darbo išmokų fondą ir su jomis susijusias šio įstatymo 18 straipsnio 1 dalyje nurodytas sumas Fondo valdyba pasibaigus mėnesiui per dešimt darbo dienų perveda į atitinkamas Fondo valdybos sąskaitas. Laikinai laisvos Garantinio fondo lėšos ir laikinai laisvos Ilgalaikio darbo išmokų fondo lėšos finansų ministro nustatyta tvarka pervedamos į valstybės iždo bendrąją sąskaitą.“"
    },
    {
      "provision_ref": "art6",
      "section": "6",
      "title": "6 straipsnis. 18 straipsnio pakeitimas",
      "content": "Pakeisti 18 straipsnį ir jį išdėstyti taip:\n\n„18 straipsnis. Atsakomybė už įmokų mokėjimo pažeidimus\n\nPažeidus šio įstatymo 17 straipsnio 1 dalyje nurodytą įmokų skaičiavimo ir mokėjimo tvarką, baudos skiriamos, palūkanos ir delspinigiai skaičiuojami Valstybinio socialinio draudimo įstatymo nustatyta tvarka.“"
    },
    {
      "provision_ref": "art7",
      "section": "7",
      "title": "7 straipsnis. 19 straipsnio pakeitimas",
      "content": "Pakeisti 19 straipsnio 1 punktą ir jį išdėstyti taip:\n\n„1) Vyriausybės ar jos įgaliotos institucijos nustatyta tvarka nagrinėja paraiškas, priima sprendimus dėl Garantinio fondo lėšų skyrimo;“."
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "Pakeisti 20 straipsnio 4 dalį ir ją išdėstyti taip:\n\n„4. Taryba atlieka šias funkcijas:\n\n1) pritaria Garantinio fondo ir Ilgalaikio darbo išmokų fondo lėšų sąmatos projektui, taip pat Garantinio fondo ir Ilgalaikio darbo išmokų fondo metinių ataskaitų rinkiniui;\n\n2) svarsto metinę administratoriaus veiklos ataskaitą ir teikia pasiūlymus dėl Garantinio fondo ir Ilgalaikio darbo išmokų fondo administravimo;\n\n3) teikia Vyriausybei pasiūlymus dėl Garantinio fondo ir Ilgalaikio darbo išmokų fondo sudarymo, taip pat dėl išmokų iš Garantinio fondo maksimalių dydžių;\n\n4) priima sprendimus kitais Ilgalaikio darbo išmokų fondo veiklos klausimais;\n\n5) kai yra šiame įstatyme nustatytos sąlygos, priima sprendimus dėl galimybės panaudoti Garantinio fondo lėšas ilgalaikio darbo išmokoms mokėti ir Ilgalaikio darbo išmokų fondo lėšas išmokoms iš Garantinio fondo mokėti;\n\n6) atlieka kitas Garantinio fondo nuostatuose ir IDIF nuostatuose nustatytas funkcijas.“"
    },
    {
      "provision_ref": "art9",
      "section": "9",
      "title": "9 straipsnis. 22 straipsnio pakeitimas",
      "content": "Pakeisti 22 straipsnį ir jį išdėstyti taip:\n\n„22 straipsnis. Įstatymo įsigaliojimas\n\n1. Šis įstatymas, išskyrus 2 straipsnio 3 dalį, 5 straipsnio 5 dalį, 6 straipsnio 1 dalies 3 punktą, III skyrių, 19 straipsnio 4 ir 11 punktus, 24 straipsnio 1 dalį, taip pat 1 straipsnio 1 dalį, 2 straipsnio 1 ir 7 dalis, 17 straipsnio 2 dalį, 19 straipsnio 5, 8, 10, 12, 14 ir 15 punktus, 20 straipsnio 4 dalį, 21 straipsnį ta apimtimi, kuria nustatomas Ilgalaikio darbo išmokų fondo, įmokų į jį ir išmokų iš jo administravimas, įsigalioja 2017 m. sausio 1 d.\n\n2. Šio įstatymo 2 straipsnio 3 dalis, 5 straipsnio 5 dalis, 6 straipsnio 1 dalies 3 punktas, III skyrius, 19 straipsnio 4 ir 11 punktai, taip pat 1 straipsnio 1 dalis, 2 straipsnio 1 ir 7 dalys, 17 straipsnio 2 dalis, 19 straipsnio 5, 8, 10, 12, 14 ir 15 punktai, 20 straipsnio 4 dalis, 21 straipsnis ta apimtimi, kuria nustatomas Ilgalaikio darbo išmokų fondo, įmokų į jį ir išmokų iš jo administravimas, įsigalioja 2017 m. liepos 1 d.“"
    },
    {
      "provision_ref": "art10",
      "section": "10",
      "title": "10 straipsnis. 24 straipsnio pakeitimas",
      "content": "1. Pakeisti 24 straipsnio 1 dalį ir ją išdėstyti taip:\n\n„1. Vyriausybė iki 2016 m. gruodžio 31 d. priima teisės aktus, susijusius su šio įstatymo nuostatų, reglamentuojančių Garantinio fondo, įmokų į jį ir išmokų iš jo administravimą, įgyvendinimu, o iki 2017 m. birželio 30 d. – teisės aktus, susijusius su šio įstatymo nuostatų, reglamentuojančių Ilgalaikio darbo išmokų fondo, įmokų į jį ir išmokų iš jo administravimą, įgyvendinimu.“\n\n2. Pakeisti 24 straipsnio 2 dalį ir ją išdėstyti taip:\n\n„2. Išmokos iš Garantinio fondo pagal paraiškas, pateiktas iki 2016 m. gruodžio 31 d., dėl kurių iki 2016 m. gruodžio 31 d. nėra priimti sprendimai dėl išmokų iš Garantinio fondo skyrimo, skiriamos ir mokamos laikantis nuo 2017 m. sausio 1 d. galiojančių teisės aktų nustatytos tvarkos, paraiškų nagrinėjimo terminą pradedant skaičiuoti nuo šių paraiškų perdavimo administratoriui dienos.“\n\n3. Papildyti 24 straipsnį 3 dalimi:\n\n„3. Garantinio fondo lėšos laikotarpiu nuo 2017 m. sausio 1 d. iki 2017 m. birželio 30 d. taip pat naudojamos iki paraiškos skirti lėšų iš Garantinio fondo pateikimo administratoriui dienos darbuotojams neišmokėtoms išeitinėms išmokoms, numatytoms Lietuvos Respublikos darbo kodekso 140 straipsnyje, 300 straipsnio 4 dalyje, Lietuvos Respublikos įmonių bankroto įstatymo 19 straipsnio 2 dalyje, neviršijančioms dviejų minimaliųjų mėnesinių algų sumos.“\n\n4. Papildyti 24 straipsnį 4 dalimi:\n\n„4. Įmokos į Garantinį fondą ir su jomis susijusios sumos (delspinigiai, palūkanos ir baudos) už laikotarpį iki 2016 m. gruodžio 31 d. mokamos iki 2016 m. gruodžio 31 d. galiojusia tvarka.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
