{
  "id": "lt-law-ix-1686",
  "type": "statute",
  "title": "Lietuvos Respublikos įstatymas dėl Konvencijos dėl jurisdikcijos, taikytinos teisės, pripažinimo, vykdymo ir bendradarbiavimo tėvų pareigų ir vaikų apsaugos priemonių srityje ratifikavimo",
  "short_name": "IX-1686",
  "status": "in_force",
  "issued_date": "2003-07-03",
  "in_force_date": "2003-09-26",
  "url": "https://e-tar.lt/portal/lt/legalAct/TAR.289DC6811DC9/CNmNvYcfdB",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2003 m. birželio 18 d. dekretą Nr. 119, ratifikuoja su pareiškimais ir išlygomis 1996 m. spalio 19 d. Hagoje priimtą Konvenciją dėl jurisdikcijos, taikytinos teisės, pripažinimo, vykdymo ir bendradarbiavimo tėvų pareigų ir vaikų apsaugos priemonių srityje."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Vadovaudamasis Konvencijos 29 straipsnio 1 dalimi, Lietuvos Respublikos Seimas pareiškia, kad Socialinės apsaugos ir darbo ministerija skiriama centrine įstaiga Konvencijoje numatytoms funkcijoms atlikti.\n\n2. Vadovaudamasis Konvencijos 34 straipsnio 2 dalimi, Lietuvos Respublikos Seimas pareiškia, kad prašymai pagal Konvencijos 34 straipsnio 1 dalį turi būti perduodami Lietuvos Respublikos institucijoms tik per centrinę įstaigą.\n\n3. Vadovaudamasis Konvencijos 40 straipsnio 3 dalimi, Lietuvos Respublikos Seimas pareiškia, kad Konvencijos 40 straipsnio 1 dalyje nurodytą pažymėjimą išduoda Lietuvos Respublikos vaiko gyvenamosios vietos apylinkės teismas.\n\n4. Konvencijos 23, 26 ir 52 straipsniai suteikia Susitariančiosioms Šalims tam tikro lankstumo, kad būtų galima taikyti paprastą ir greitą teismo sprendimų pripažinimo ir vykdymo režimą. Bendrijos taisyklės numato pripažinimo ir vykdymo sistemą, kuri yra ne mažiau palanki negu Konvencijoje nustatytos taisyklės. Atsižvelgiant į tai, Europos Sąjungos valstybės narės teisme priimtas sprendimas su Konvencija susijusiais klausimais pripažįstamas ir vykdomas Lietuvoje taikant atitinkamas Bendrijos teisės vidaus taisykles.\nPapildyta straipsnio dalimi:\nNr. IX-2322, 2004-07-08, Žin., 2004, Nr. 108-4033 (2004-07-13), i. k. 1041010ISTA0IX-2322"
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos išlygos",
      "content": "1. Vadovaudamasis Konvencijos 54 straipsnio 2 dalimi, Lietuvos Respublikos Seimas pareiškia, kad Lietuvos Respublikai siunčiama informacija turi būti išversta į lietuvių kalbą arba, kai tai neįmanoma, į anglų kalbą.\n\n2. Vadovaudamasis Konvencijos 55 straipsnio 1 dalies a punktu, Lietuvos Respublikos Seimas pareiškia, kad Lietuvos Respublika pasilieka savo institucijų jurisdikciją imtis priemonių nekilnojamajam vaiko turtui, esančiam Lietuvos teritorijoje, apsaugoti.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS"
    }
  ],
  "definitions": []
}
