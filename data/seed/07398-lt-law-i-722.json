{
  "id": "lt-law-i-722",
  "type": "statute",
  "title": "Lietuvos Respublikos valstybės ir savivaldybės įmonių įstatymas",
  "short_name": "I-722",
  "status": "in_force",
  "issued_date": "1994-12-21",
  "in_force_date": "1994-12-31",
  "url": "https://e-tar.lt/portal/lt/legalAct/TAR.29FB2C8807FE/zDRcpBIRSr",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis Įstatymas reglamentuoja valstybės įmonių ir savivaldybės įmonių steigimą, valdymą, veiklą, reorganizavimą, pertvarkymą ir likvidavimą.\n\n2. Kai šio Įstatymo nuostatos taikomos ir valstybės įmonei, ir savivaldybės įmonei, vartojamas žodis „įmonė“."
    },
    {
      "provision_ref": "art2",
      "section": "2",
      "title": "2 straipsnis. Valstybės įmonės ir savivaldybės įmonės samprata",
      "content": "1. Valstybės įmonė yra iš valstybės turto įsteigta arba įstatymų nustatyta tvarka valstybei perduota įmonė, kuri nuosavybės teise priklauso valstybei ir jai perduotą ir jos įgytą turtą valdo, naudoja bei juo disponuoja patikėjimo teise.\n\n2. Savivaldybės įmonė yra iš savivaldybės turto įsteigta arba įstatymų nustatyta tvarka savivaldybei perduota įmonė, kuri nuosavybės teise priklauso savivaldybei ir jai perduotą ir jos įgytą turtą valdo, naudoja bei juo disponuoja patikėjimo teise.\n\n3. Valstybės įmonės ir savivaldybės įmonės tikslas – teikti viešąsias paslaugas, gaminti produkciją ir vykdyti kitą veiklą siekiant tenkinti viešuosius interesus.\n\n4. Įmonė yra ribotos civilinės atsakomybės viešasis juridinis asmuo.\n\n5. Valstybės įmonės pavadinime turi būti jos teisinę formą nusakantys žodžiai „valstybės įmonė“ arba šių žodžių santrumpa „VĮ“. Savivaldybės įmonės pavadinime turi būti jos teisinę formą nusakantys žodžiai „savivaldybės įmonė“ arba šių žodžių santrumpa „SĮ“.\n\n6. Įmonė privalo turėti bent vieną sąskaitą banke.\n\n7. Įmonės buveinė turi būti Lietuvos Respublikoje.\n\n8. Įmonė savo veikloje vadovaujasi Lietuvos Respublikos civiliniu kodeksu, šiuo Įstatymu, kitais teisės aktais bei savo įstatais."
    },
    {
      "provision_ref": "art3",
      "section": "3",
      "title": "3 straipsnis. Įmonės teisės ir pareigos",
      "content": "1. Įmonė gali turėti ir įgyti tik tokias civilines teises ir pareigas, kurios neprieštarauja įmonės įstatams ir jos veiklos tikslams.\n\n2. Įmonė įgyja civilines teises, prisiima civilines pareigas ir jas įgyvendina per įmonės vadovą. Įmonė negali įgyti civilinių teisių ir pareigų per įmonės savininką ar įmonės savininko teises ir pareigas įgyvendinančią instituciją.\n\n3. Įmonės veiklos tikslams įgyvendinti rengiama įmonės veiklos strategija ne trumpesniam kaip 4 metų laikotarpiui.\nPapildyta straipsnio dalimi:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n4. Įmonei draudžiama būti kitų juridinių asmenų dalyve.\nStraipsnio dalies numeracijos pakeitimas:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n5. Savo prievolių įvykdymui užtikrinti įmonė gali įkeisti ilgalaikį materialųjį turtą, išskyrus turtą, kuris pagal įstatymus gali būti tik valstybės nuosavybė.\nStraipsnio dalies numeracijos pakeitimas:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n6. Įmonė gali nustatyti savo produkcijos bei teikiamų paslaugų kainas ir tarifus, išskyrus atvejus, kai juos įstatymų nustatyta tvarka nustato Vyriausybė, savivaldybės taryba ar kita įstatymų nustatyta institucija.\nStraipsnio dalies numeracijos pakeitimas:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n7. Įmonė turi teisę steigti filialus ir atstovybes Lietuvos Respublikoje ir užsienio valstybėse.\nStraipsnio dalies numeracijos pakeitimas:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n8. Įmonės buveinėje turi būti saugomi dokumentai ir kita informacija apie įmonės turtą bei veiklą. Įmonės filialų ir atstovybių buveinėse turi būti saugomi dokumentai ir kita informacija apie šiems filialams bei atstovybėms perduotą turtą, taip pat informacija apie jų veiklą.\nStraipsnio dalies numeracijos pakeitimas:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n9. Įmonės vieši pranešimai, kurių privalomą skelbimą nustato Civilinis kodeksas ir šis Įstatymas, skelbiami elektroniniame leidinyje viešiems pranešimams skelbti, kurį Vyriausybės nustatyta tvarka leidžia juridinių asmenų registro tvarkytojas.\nPapildyta straipsnio dalimi:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art4",
      "section": "4",
      "title": "4 straipsnis. Įmonės savininkas",
      "content": "1. Valstybės įmonės savininkė yra valstybė. Valstybės įmonės savininko teises ir pareigas valstybė įgyvendina per Vyriausybės įgaliotą valstybės instituciją. Valstybės įmonės savininko teises ir pareigas įgyvendina viena valstybės institucija.\nStraipsnio dalies pakeitimai:\nNr. XIII-1861, 2018-12-20, paskelbta TAR 2018-12-28, i. k. 2018-21886\n\n2. Savivaldybės įmonės savininkė yra savivaldybė. Savivaldybės įmonės savininko teises ir pareigas savivaldybė įgyvendina per savivaldybės vykdomąją instituciją.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n3. Toliau šiame Įstatyme valstybės įmonės savininko teises ir pareigas įgyvendinanti Vyriausybės įgaliota valstybės institucija, taip pat savivaldybės įmonės savininko teises ir pareigas įgyvendinanti savivaldybės vykdomoji institucija vadinamos įmonės savininko teises ir pareigas įgyvendinančiomis institucijomis.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\nNr. XIII-1861, 2018-12-20, paskelbta TAR 2018-12-28, i. k. 2018-21886\n\n4. Įmonės savininko teises ir pareigas įgyvendinanti institucija:\n\n1) tvirtina įmonės veiklos strategiją;\n\n2) tvirtina įmonės įstatus;\n\n3) priima sprendimą pakeisti įmonės buveinę;\n\n4) skiria ir atšaukia įmonės vadovą, nustato darbo sutarties su įmonės vadovu sąlygas, įmonės vardu sudaro ir nutraukia darbo sutartį su įmonės vadovu, tvirtina įmonės vadovo pareigybės nuostatus;\n\n5) skiria ir atšaukia valdybos narius, jeigu sudaroma valdyba;\n\n6) tvirtina įmonės metinius turto įsigijimo ir skolinimosi planus, metines pajamų ir išlaidų sąmatas;\n\n7) tvirtina įmonės metinių finansinių ataskaitų rinkinį ir pelno (nuostolių) paskirstymą;\n\n8) parenka atestuotą auditorių (toliau – auditorius), audito įmonę ir (arba) nepriklausomą tvarumo atskaitomybės užtikrinimo paslaugos teikėją (toliau – nepriklausomas užtikrinimo paslaugos teikėjas) įmonės metinių finansinių ataskaitų auditui ir (arba) vadovybės ataskaitoje teikiamos informacijos tvarumo klausimais patikrinimui, jeigu pateikti informaciją tvarumo klausimais vadovybės ataskaitoje privaloma pagal įstatymus, atlikti;\nStraipsnio punkto pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n9) priima sprendimą reorganizuoti įmonę;\n\n10) priima sprendimą pertvarkyti įmonę, išskyrus šio Įstatymo nustatytas išimtis;\n\n11) priima sprendimus likviduoti įmonę ir atšaukti įmonės likvidavimą;\n\n12) paskiria ir atleidžia įmonės likvidatorių.\n\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n5. Įmonės savininko teises ir pareigas įgyvendinanti institucija sprendžia kitus šiame Įstatyme, kituose teisės aktuose ir įmonės įstatuose jos kompetencijai priskirtus klausimus.\n\n6. Įmonės savininko teises ir pareigas įgyvendinančios institucijos sprendimai turi būti įforminami raštu.\n\n7. Kai šio straipsnio 4 dalies 9 ir 11 punktuose nurodytiems sprendimams priimti šio Įstatymo nustatytais atvejais reikia Vyriausybės nutarimo arba savivaldybės tarybos sprendimo, taip pat kai šio straipsnio 4 dalies 10 punkte nurodytą sprendimą šio Įstatymo nustatytais atvejais priima Vyriausybė arba savivaldybės taryba, Vyriausybės nutarimų projektus parengia valstybės įmonės savininko teises ir pareigas įgyvendinanti institucija, jeigu Vyriausybė savo sprendimu tokią instituciją yra paskyrusi, savivaldybės tarybos sprendimų projektus – savivaldybės įmonės savininko teises ir pareigas įgyvendinanti institucija.\nStraipsnio dalies pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\nNr. XII-1234, 2014-10-16, paskelbta TAR 2014-10-29, i. k. 2014-15109\n\nAntrasis skirsnis\nĮMONĖS STEIGIMAS IR REGISTRAVIMAS"
    },
    {
      "provision_ref": "art5",
      "section": "5",
      "title": "5 straipsnis. Įmonės steigimo teisinis pagrindas",
      "content": "1. Valstybės įmonę nutarimu steigia Vyriausybė, jeigu kiti įstatymai nenustato kitaip.\n\n2. Savivaldybės įmonę sprendimu steigia savivaldybės taryba.\n\n3. Šio straipsnio 1 ir 2 dalyse nurodytuose teisės aktuose, kuriais steigiama įmonė, be kita ko, turi būti nurodyta:\n\n1) įmonės pavadinimas ir buveinė;\nStraipsnio punkto pakeitimai:\nNr. XI-605, 2009-12-22, Žin., 2010, Nr. 1-16 (2010-01-05), i. k. 1091010ISTA00XI-605\n\n2) įmonės steigimo tikslas;\n\n3) įmonės savininko teises ir pareigas įgyvendinanti institucija;\n\n4) įmonės savininko patikėjimo teise perduodamas turtas.\n\n4. Teisės aktas, kuriuo steigiama įmonė, pateikiamas juridinių asmenų registrui kartu su kitais, teisės aktų nustatytais įmonei įregistruoti, dokumentais.\n\n5. Įmonės steigimo išlaidos kompensuojamos iš įmonės lėšų."
    },
    {
      "provision_ref": "art6",
      "section": "6",
      "title": "6 straipsnis. Įmonės įstatai",
      "content": "1. Įstatai yra steigimo dokumentas, kuriuo įmonė vadovaujasi savo veikloje.\n\n2. Įmonės įstatuose turi būti nurodyta:\n\n1) įmonės pavadinimas;\n\n2) įmonės teisinė forma – valstybės įmonė ar savivaldybės įmonė;\n\n3) įmonės veiklos tikslai, kurie turi būti apibrėžti aiškiai ir išsamiai, nurodant įmonės veiklos sritis ir rūšis;\n\n4) įmonės savininko teises ir pareigas įgyvendinanti institucija ir jos kompetencija;\n\n5) įmonės valdybos, jeigu ji sudaroma, kompetencija, narių skaičius, valdybos narių skyrimo ir atšaukimo tvarka, narių atsistatydinimo tvarka;\n\n6) įmonės vadovo kompetencija, jo skyrimo, atšaukimo ir atsistatydinimo tvarka;\n\n7) įmonės savininko patikėjimo teise įmonei perduoto turto valdymo, naudojimo, disponavimo juo tvarka ir sąlygos;\n\n8) įmonės įstatų keitimo tvarka;\n\n9) įmonės veiklos laikotarpis, jeigu jis yra ribotas.\n\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n3. Įmonės savininko teises ir pareigas įgyvendinančios institucijos kompetencijos, valdybos, jeigu ji sudaroma, kompetencijos, vadovo kompetencijos, jo skyrimo ir atšaukimo tvarkos ir įmonės įstatų keitimo tvarkos įstatuose nurodyti nereikia, jeigu tai nesiskiria nuo šiame Įstatyme nustatytųjų ir apie tai nurodoma pačiuose įstatuose. Įstatuose gali būti ir kitų nuostatų, neprieštaraujančių šiam ir kitiems įstatymams.\nStraipsnio dalies pakeitimai:\nNr. XI-605, 2009-12-22, Žin., 2010, Nr. 1-16 (2010-01-05), i. k. 1091010ISTA00XI-605\nNr. XII-1234, 2014-10-16, paskelbta TAR 2014-10-29, i. k. 2014-15109\n\n4. Steigiamos įmonės įstatus rengia ir tvirtina teisės akte, kuriuo steigiama įmonė, nurodyta įmonės savininko teises ir pareigas įgyvendinanti institucija.\n\n5. Pakeistus įmonės įstatus tvirtina įmonės savininko teises ir pareigas įgyvendinanti institucija.\n\n6. Neteko galios nuo 2025-01-15\nStraipsnio dalies naikinimas:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\n7. Teisės akto, kuriuo tvirtinami steigiamos įmonės įstatai, identifikacinis kodas Teisės aktų registre pateikiamas Juridinių asmenų registrui.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\n8. Neteko galios nuo 2025-01-15\nStraipsnio dalies naikinimas:\nNr. XIV-2635, 2024-05-16, paskelbta TAR 2024-05-30, i. k. 2024-09671"
    },
    {
      "provision_ref": "art7",
      "section": "7",
      "title": "7 straipsnis. Įmonės įregistravimas",
      "content": "1. Įmonė laikoma įsteigta ir gali pradėti veiklą nuo jos įregistravimo juridinių asmenų registre.\n\n2. Įmonė įregistruojama po to, kai yra patvirtinti įmonės įstatai, sudaryta valdyba (jeigu įstatuose nustatyta, kad ji sudaroma), įmonės savininko teises ir pareigas įgyvendinančios institucijos sprendimu paskirtas įmonės vadovas ir juridinių asmenų registrui pateikti Civiliniame kodekse, šiame Įstatyme ir kituose teisės aktuose nurodyti dokumentai."
    },
    {
      "provision_ref": "art8",
      "section": "8",
      "title": "8 straipsnis. Juridinių asmenų registro duomenys",
      "content": "1. Be Civilinio kodekso 2.66 straipsnyje išvardytų duomenų, juridinių asmenų registre nurodoma:\n\n1) įmonės savininko teises ir pareigas įgyvendinanti institucija;\n\n2) duomenys apie valdybos pirmininką ir įmonės vadovo bei valdybos narių paskyrimo ir jų įgaliojimų pabaigos datos;\n\n3) įmonės veiklos laikotarpis, jei jis yra ribotas;\n\n4) duomenys apie likvidatorių, jo paskyrimo ir įgaliojimų pabaigos datos, likvidatoriaus įgaliojimai, išskyrus numatytus įstatymuose ar įmonės įstatuose.\n\n2. Įmonės savininko teises ir pareigas įgyvendinančiai institucijai priėmus sprendimą, kuriuo buvo pakeistas Juridinių asmenų registro duomuo, įmonės vadovas per įstatymų nustatytus terminus Juridinių asmenų registrui turi pateikti šį sprendimą patvirtinantį dokumentą ir kitus teisės aktų nustatytus dokumentus.\nStraipsnio dalies pakeitimai:\nNr. XI-605, 2009-12-22, Žin., 2010, Nr. 1-16 (2010-01-05), i. k. 1091010ISTA00XI-605\nNr. XIV-2635, 2024-05-16, paskelbta TAR 2024-05-30, i. k. 2024-09671\n\nTrečiasis skirsnis\nĮMONĖS VALDYMAS"
    },
    {
      "provision_ref": "art9",
      "section": "9",
      "title": "9 straipsnis. Įmonės organai",
      "content": "1. Įmonės organai yra įmonės savininko teises ir pareigas įgyvendinanti institucija ir vienasmenis valdymo organas – įmonės vadovas.\n\n2. Įmonės įstatuose gali būti numatytas ir kolegialus įmonės valdymo organas – valdyba.\n\n3. Įmonė įgyja civilines teises, prisiima civilines pareigas ir jas įgyvendina per įmonės vadovą.\n\n4. Įmonės vadovas ir valdybos nariai turi vengti situacijos, kad jų asmeniniai interesai prieštarautų ar galėtų prieštarauti įmonės interesams. Susidarius tokiai situacijai, valdybos narys ir įmonės vadovas per 10 dienų privalo apie tai raštu pranešti įmonės savininko teises ir pareigas įgyvendinančiai institucijai.\n\n5. Įmonės organai privalo veikti įmonės naudai, laikytis įstatymų bei kitų teisės aktų ir vadovautis įmonės įstatais. Įmonės organai neturi teisės priimti sprendimų ar atlikti kitų veiksmų, kurie akivaizdžiai viršija normalią gamybinę ūkinę riziką ar yra akivaizdžiai nuostolingi.\n\n6. Įmonės vadovas ir valdybos nariai, jeigu valdyba sudaroma, nevykdantys arba netinkamai vykdantys pareigas, nurodytas Civiliniame kodekse, šiame ir kituose įstatymuose ir įmonės įstatuose, privalo padarytą žalą atlyginti įmonei visiškai.\nPapildyta straipsnio dalimi:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art10",
      "section": "10",
      "title": "10 straipsnis. Valdyba",
      "content": "1. Įmonės valdyba sudaroma, jeigu tai nustatyta įmonės įstatuose. Valdyba sudaroma 4 metams iš ne mažiau kaip 5 narių. Valdybai vadovauja valdybos pirmininkas, kurį iš savo narių renka valdyba.\nTAR pastaba. 10 straipsnio 1 dalies nuostatos taikomos valstybės ir savivaldybės įmonėse sudarant naują valdybą. Iki įstatymo Nr. XII-2465 įsigaliojimo (2017-01-01) sudaryta valdyba atlieka savo funkcijas iki kadencijos, kuriai ji buvo sudaryta, pabaigos arba iki bus sudaryta nauja valdyba.\nStraipsnio dalies pakeitimai:\nNr. XII-2465, 2016-06-21, paskelbta TAR 2016-07-05, i. k. 2016-18821\n\n2. Valdybos nariais turi būti skiriami:\n\n1) valstybės tarnautojai, atitinkantys Lietuvos Respublikos valstybės ir savivaldybių turto valdymo, naudojimo ir disponavimo juo įstatymo 231 straipsnio 5 dalyje nurodytus bendruosius reikalavimus ir įmonės savininko teises ir pareigas įgyvendinančios institucijos nustatytus specialiuosius reikalavimus;\n\n2) kiti fiziniai asmenys (nepriklausomi nariai), kurių skaičius įmonėje turi sudaryti ne mažiau kaip 1/2 įmonės įstatuose nurodyto valdybos narių skaičiaus ir kurie mutatis mutandis atitinka Valstybės ir savivaldybių turto valdymo, naudojimo ir disponavimo juo įstatymo 231 straipsnio 5 ir 7 dalyse nurodytus bendruosius ir nepriklausomumo reikalavimus, taip pat įmonės savininko teises ir pareigas įgyvendinančios institucijos nustatytus specialiuosius reikalavimus;\n\n3) darbuotojų atstovai, kurių skaičius įmonėje turi sudaryti ne mažiau kaip 1/5 įmonės įstatuose nurodyto valdybos narių skaičiaus, bet kurių turi būti ne mažiau kaip vienas ir kurie atitinka Valstybės ir savivaldybių turto valdymo, naudojimo ir disponavimo juo įstatymo 231 straipsnio 5 dalyje nurodytus bendruosius reikalavimus ir įmonės savininko teises ir pareigas įgyvendinančios institucijos nustatytus specialiuosius reikalavimus.\n\nStraipsnio dalies pakeitimai:\nNr. XIV-1632, 2022-12-08, paskelbta TAR 2022-12-21, i. k. 2022-26098\n\n3. Valdybos nariu gali būti skiriamas ir įmonės vadovas.\n\n4. Neteko galios nuo 2022-12-22\nStraipsnio dalies naikinimas:\nNr. XIV-1632, 2022-12-08, paskelbta TAR 2022-12-21, i. k. 2022-26098\n\n5. Neteko galios nuo 2022-12-22\nStraipsnio dalies naikinimas:\nNr. XIV-1632, 2022-12-08, paskelbta TAR 2022-12-21, i. k. 2022-26098\n\n6. Specialiuosius reikalavimus valdybos nariams nustato įmonės savininko teises ir pareigas įgyvendinanti institucija.\n\n7. Neteko galios nuo 2022-12-22\nStraipsnio dalies naikinimas:\nNr. XIV-1632, 2022-12-08, paskelbta TAR 2022-12-21, i. k. 2022-26098\nStraipsnio dalies pakeitimai:\nNr. XIII-1076, 2018-04-10, paskelbta TAR 2018-04-17, i. k. 2018-06165\n\n8. Neteko galios nuo 2022-12-22\nStraipsnio dalies naikinimas:\nNr. XIV-1632, 2022-12-08, paskelbta TAR 2022-12-21, i. k. 2022-26098\nStraipsnio dalies pakeitimai:\nNr. XIII-1076, 2018-04-10, paskelbta TAR 2018-04-17, i. k. 2018-06165\n\n9. Įmonės savininko teises ir pareigas įgyvendinanti institucija, turėdama duomenų, keliančių pagrįstų abejonių dėl kandidato į valdybos narius ar valdybos nario atitikties šiame Įstatyme ir kituose teisės aktuose nustatytiems reikalavimams, turi teisę motyvuotu rašytiniu prašymu kreiptis į teisėsaugos, kontrolės ir kitas institucijas, įstaigas ar įmones, kad šios pateiktų apie tokį asmenį jų turimą informaciją. Institucijos, įstaigos ir įmonės tokią informaciją turi pateikti ne vėliau kaip per 5 darbo dienas nuo prašymo pateikti tokią informaciją gavimo dienos, jeigu teisės aktuose nenustatyta kitaip.\n\n10. Įmonės savininko teises ir pareigas įgyvendinanti institucija gali atšaukti visus ar pavienius valdybos narius nepasibaigus laikotarpiui, kuriam valdyba buvo sudaryta. Jeigu atšaukiami ar atsistatydina pavieniai valdybos nariai, pavieniai valdybos nariai skiriami į valdybą iki veikiančios valdybos laikotarpio, kuriam ji buvo sudaryta, pabaigos.\n\n11. Paaiškėjus, kad valdybos narys neatitinka bendrųjų, specialiųjų ir (ar) nepriklausomumo reikalavimų, jis turi būti atšauktas iš valdybos.\nStraipsnio dalies pakeitimai:\nNr. XIV-1632, 2022-12-08, paskelbta TAR 2022-12-21, i. k. 2022-26098\n\n12. Valdyba:\n\n1) nustato įmonės struktūrą;\n\n2) teikia įmonės savininko teises ir pareigas įgyvendinančiai institucijai išvadas dėl įmonės veiklos strategijos projekto, dėl įmonės paskirstytinojo pelno (nuostolių) paskirstymo projekto, dėl įmonės metinių pajamų ir išlaidų sąmatų, metinių turto įsigijimo ir skolinimosi planų, taip pat dėl ataskaitinių finansinių metų įmonės vadovybės ataskaitos;\nStraipsnio punkto pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n3) tvirtina įmonės darbuotojų apmokėjimo ir skatinimo taisykles;\n\n4) nustato įmonės veiklos rodiklius, jeigu šiuos rodiklius nustatyti įstatuose nėra priskirta įmonės savininko teises ir pareigas įgyvendinančios institucijos kompetencijai;\n\n5) priima sprendimus dėl įmonės filialų ir atstovybių steigimo ir jų veiklos nutraukimo;\n\n6) atlieka kitas šiame Įstatyme ir įmonės įstatuose valdybos kompetencijai priskirtas funkcijas.\n\n13. Valdybos nariai veiklą pradeda nuo sprendime dėl jų paskyrimo nurodytos dienos.\n\n14. Jeigu valdyba nesudaroma, šio straipsnio 12 dalies 1, 4 ir 5 punktų nuostatos priskiriamos įmonės savininko teises ir pareigas įgyvendinančios institucijos kompetencijai. Kitas valdybos kompetencijai priskirtas funkcijas, išskyrus šio straipsnio 12 dalies 2 punkte nustatytą funkciją, atlieka įmonės vadovas.\n\n15. Valdyba gali priimti sprendimus ir jos posėdis laikomas įvykusiu, kai posėdyje dalyvauja daugiau kaip pusė valdybos narių. Valdybos narys už ar prieš sprendimą gali balsuoti iš anksto raštu įmonės įstatuose nustatyta tvarka. Iš anksto raštu balsavę valdybos nariai laikomi dalyvaujančiais posėdyje svarstant klausimus, dėl kurių šie valdybos nariai balsavo raštu. Valdybos sprendimas yra priimtas, jeigu už jį balsavo 2/3 ar daugiau posėdyje dalyvavusių valdybos narių.\n\n16. Valdyba veikia pagal jos patvirtintą darbo reglamentą.\n\n17. Už veiklą valdyboje jos nariams atlyginama įmonės lėšomis Vyriausybės nustatyta tvarka. Valdybos nariui išmokama suma per mėnesį negali būti didesnė kaip 1/5 įmonės vadovo vidutinio mėnesinio darbo užmokesčio.\n\n18. Valdybos nariai privalo saugoti įmonės komercines (gamybines) paslaptis, konfidencialią informaciją, kurią sužinojo būdami valdybos nariais ir kuri buvo nurodyta kaip konfidenciali informacija.\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art11",
      "section": "11",
      "title": "11 straipsnis. Įmonės vadovas",
      "content": "1. Įmonės vadovas priimamas į darbą viešo konkurso būdu 5 metų kadencijai. Tas pats asmuo tos pačios įmonės vadovu gali būti skiriamas ne daugiau kaip dvi kadencijas iš eilės. Įmonės vadovas pradeda eiti pareigas nuo sprendime dėl jo paskyrimo nurodytos dienos. Kai įmonė steigiama, įmonės vadovu paskirtas asmuo pradeda eiti įmonės vadovo pareigas nuo įmonės įregistravimo dienos.\nStraipsnio dalies pakeitimai:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n2. Pasibaigus pirmajai kadencijai, įmonės vadovas savininko teises ir pareigas įgyvendinančios institucijos sprendimu gali būti skiriamas antrajai 5 metų kadencijai, atsižvelgiant į tai, ar įmonės vadovo pirmosios kadencijos laikotarpiu įmonė pasiekė visus jai nustatytus veiklos tikslus. Įmonės pasiektų veiklos tikslų atitiktis jai nustatytiems veiklos tikslams vertinama Vyriausybės ar savivaldybės tarybos nustatyta tvarka likus 3 mėnesiams iki vadovo pirmosios kadencijos pabaigos. Įmonės savininko teises ir pareigas įgyvendinanti institucija, priėmusi sprendimą neskirti įmonės vadovo antrajai kadencijai, likus 3 mėnesiams iki įmonės vadovo pirmosios kadencijos pabaigos, taip pat likus 3 mėnesiams iki įmonės vadovo antrosios kadencijos pabaigos, organizuoja viešą konkursą įmonės vadovo pareigoms eiti. Pasibaigus antrajai kadencijai, įmonės vadovas yra atšaukiamas iš pareigų.\nPapildyta straipsnio dalimi:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n3. Įmonės vadovas:\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n1) priima į darbą ir atleidžia darbuotojus;\n\n2) parengia įmonės darbuotojų darbo apmokėjimo ir skatinimo taisykles;\n\n3) teikia informaciją valdybai, jeigu ji sudaroma, ir įmonės savininko teises ir pareigas įgyvendinančiai institucijai apie įmonės veiklos prognozes, planus (nurodo reikalingų investicijų ateinančiais finansiniais metais sumas) ir įvykius, turinčius esminę reikšmę įmonės veiklai;\n\n4) tvirtina įmonės filialų ir atstovybių nuostatus;\n\n5) skiria ir atšaukia įmonės filialų ir atstovybių valdymo organų narius;\n\n6) atlieka kitas šiame Įstatyme ir įmonės įstatuose įmonės vadovo kompetencijai priskirtas funkcijas.\n\n4. Įmonės vadovas organizuoja kasdieninę įmonės veiklą ir veikia įmonės vardu esant santykiams su kitais asmenimis. Įmonės vadovas turi teisę vienvaldiškai sudaryti sandorius. Įmonės įstatuose gali būti nurodyti sandoriai, kuriems sudaryti būtina turėti valdybos, o jeigu valdyba nesudaroma, – įmonės savininko teises ir pareigas įgyvendinančios institucijos išankstinį pritarimą.\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n5. Asmuo negali būti įmonės vadovu, jeigu:\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\nStraipsnio dalies pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n1) įstatymų nustatyta tvarka yra pripažintas kaltu dėl sunkaus ar labai sunkaus nusikaltimo padarymo ir turi neišnykusį ar nepanaikintą teistumą;\n\n2) įstatymų nustatyta tvarka yra pripažintas kaltu dėl nusikaltimo valstybės tarnybai ir viešiesiems interesams ar korupcinio pobūdžio nusikaltimo padarymo ir turi neišnykusį ar nepanaikintą teistumą;\n\n3) įstatymų nustatyta tvarka yra pripažintas kaltu dėl baudžiamojo nusižengimo valstybės tarnybai ir viešiesiems interesams ar korupcinio pobūdžio baudžiamojo nusižengimo padarymo ir nuo apkaltinamojo nuosprendžio įsiteisėjimo dienos nepraėjo 3 metai;\n\n4) įstatymų nustatyta tvarka yra pripažintas kaltu dėl nusikaltimų, kuriais padaryta turtinė žala valstybei, ir turi neišnykusį ar nepanaikintą teistumą;\n\n5) yra įstatymų nustatyta tvarka uždraustos organizacijos narys;\n\n6) yra atleistas iš skiriamų arba renkamų pareigų dėl priesaikos ar pasižadėjimo sulaužymo, pareigūno vardo pažeminimo ir nuo atleidimo iš pareigų dienos nepraėjo 3 metai;\n\n7) įstatymų nustatyta tvarka jam atimta teisė eiti tokias pareigas.\n\nStraipsnio dalies pakeitimai:\nNr. XII-1619, 2015-04-16, paskelbta TAR 2015-04-30, i. k. 2015-06521\n\n6. Įmonės vadovas negali būti kito juridinio asmens darbuotoju ar organo nariu be įmonės savininko teises ir pareigas įgyvendinančios institucijos sutikimo. Įmonės savininko teises ir pareigas įgyvendinanti institucija sprendimą dėl sutikimo įmonės vadovui būti kito juridinio asmens darbuotoju ar organo nariu priima gavusi įmonės vadovo rašytinį prašymą. Šis įmonės vadovo prašymas turi būti išnagrinėtas per 10 darbo dienų nuo jo gavimo institucijoje dienos. Sutikimas duodamas, jeigu įmonės vadovo buvimas kito juridinio asmens darbuotoju ar organo nariu nesukelia interesų konflikto, nekliudo jam tinkamai vykdyti pareigų, nurodytų Civiliniame kodekse, šiame ir kituose įstatymuose ir įmonės įstatuose. Įmonės vadovas, pažeidęs šioje dalyje nustatytą reikalavimą, turi būti atšauktas iš įmonės vadovo pareigų.\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n7. Įmonės vadovas atsako už:\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n1) įmonės veiklos strategijos projekto parengimą ir jo pateikimą valdybai, jeigu ji sudaroma, ir įmonės savininko teises ir pareigas įgyvendinančiai institucijai;\n\n2) įmonės veiklos organizavimą;\n\n3) pranešimą įmonės savininko teises ir pareigas įgyvendinančiai institucijai ir valdybai, jeigu ji sudaroma, apie įvykius, turinčius esminę reikšmę įmonės veiklai;\n\n4) įmonės metinių finansinių ataskaitų rinkinio sudarymą ir jo pateikimą kartu su auditoriaus išvada bei audito ataskaita valdybai, jeigu ji sudaroma, susipažinti ir įmonės savininko teises ir pareigas įgyvendinančiai institucijai tvirtinti per 3 mėnesius nuo finansinių metų pabaigos;\n\n5) įmonės metinių turto įsigijimo ir skolinimosi planų, metinių pajamų ir išlaidų sąmatų sudarymą ir jų pateikimą valdybai, jeigu ji sudaroma, svarstyti ir įmonės savininko teises ir pareigas įgyvendinančiai institucijai tvirtinti;\n\n6) įmonės vadovybės ataskaitos parengimą;\nStraipsnio punkto pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n7) įmonės duomenų ir dokumentų pateikimą juridinių asmenų registrui;\n\n8) įmonės viešų pranešimų paskelbimą;\n\n9) dokumentų ir kitos informacijos apie įmonę saugojimą;\n\n10) įmonės turto valdymą, naudojimą ir disponavimą juo įmonės įstatuose nustatyta tvarka ir sąlygomis;\n\n11) kitus veiksmus, nustatytus įmonės vadovui šiame Įstatyme, kituose teisės aktuose ir įmonės įstatuose.\n\n8. Įmonės savininko teises ir pareigas įgyvendinančiai institucijai priėmus sprendimą atšaukti įmonės vadovą, su juo sudaryta darbo sutartis pasibaigia Darbo kodekse nustatyta tvarka. Jeigu įmonės vadovas buvo paskirtas įmonės valdybos nariu, atšaukus jį iš vadovo pareigų, jis atšaukiamas ir iš įmonės valdybos narių.\nStraipsnio dalies pakeitimai:\nNr. XIII-347, 2017-05-09, paskelbta TAR 2017-05-22, i. k. 2017-08565\n\n9. Darbo ginčai tarp įmonės vadovo ir įmonės nagrinėjami teisme.\nStraipsnio dalies numeracijos pakeitimas:\nNr. XIII-347, 2017-05-09, paskelbta TAR 2017-05-22, i. k. 2017-08565\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\nKetvirtasis skirsnis\nĮMONĖS NUOSAVAS KAPITALAS, turtas ir pelno paskirstymas"
    },
    {
      "provision_ref": "art12",
      "section": "12",
      "title": "12 straipsnis. Įmonės nuosavas kapitalas",
      "content": "1. Įmonės nuosavą kapitalą sudaro:\n\n1) įmonės savininko kapitalas;\n\n2) turtą, kuris pagal įstatymus gali būti tik valstybės nuosavybė, atitinkantis kapitalas;\nPapildyta straipsnio punktu:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n3) privalomasis rezervas;\nStraipsnio punkto numeracijos pakeitimas:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n4) perkainojimo rezervas (rezultatai);\nStraipsnio punkto pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n5) kiti rezervai;\nStraipsnio punkto numeracijos pakeitimas:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n6) nepaskirstytasis pelnas (nuostoliai).\nStraipsnio punkto numeracijos pakeitimas:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n2. Įmonės savininko kapitalą sudaro įmonės savininko jai perduoto turto, jei tai nėra turtas, kuris pagal įstatymus gali būti tik valstybės nuosavybė ar dotacija, vertė.\nStraipsnio dalies pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n3. Turtą, kuris pagal įstatymus gali būti tik valstybės nuosavybė, atitinkančio kapitalo dydį sudaro turto, kuris pagal įstatymus gali būti tik valstybės nuosavybė, teisės aktų nustatyta tvarka perduoto įmonei patikėjimo teise valdyti, naudoti ir juo disponuoti, vertė.\nPapildyta straipsnio dalimi:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n4. Įmonėje turi būti sudaromas privalomasis rezervas. Privalomasis rezervas sudaromas iš įmonės paskirstytinojo pelno. Atskaitymai į privalomąjį rezervą turi sudaryti ne mažiau kaip 1/20 paskirstytinojo pelno. Jie turi būti vykdomi tol, kol privalomojo rezervo dydis sudarys 1/10 savininko kapitalo vertės. Nustatytą dydį viršijanti privalomojo rezervo dalis gali būti perskirstyta skirstant įmonės pelną. Privalomasis rezervas naudojamas tik įmonės nuostoliams dengti. Padengus nuostolius, privalomojo rezervo dydis turi būti atkuriamas laikantis šioje dalyje nustatytos tvarkos.\nStraipsnio dalies pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\nNr. XII-1234, 2014-10-16, paskelbta TAR 2014-10-29, i. k. 2014-15109\n\n5. Perkainojimo rezervas (rezultatai) — tai įmonės nuosavo kapitalo pasikeitimas dėl ilgalaikio materialiojo turto ir finansinio turto perkainojimo. Perkainojimo rezervas mažinamas, kai perkainotas turtas nurašomas, nudėvimas, nukainojamas ar perleidžiamas kitiems asmenims. Perkainojimo rezervu negalima mažinti įmonės nuostolių.\nStraipsnio dalies pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\n\n6. Kiti rezervai sudaromi įmonės įstatuose nustatyta tvarka iš įmonės paskirstytinojo pelno, naudojami įmonės įstatuose nustatytiems tikslams ir naikinami įmonės įstatuose nustatyta tvarka. Šie rezervai gali būti sudaromi tik po to, kai yra atliktas atskaitymas į privalomąjį rezervą. Skirstant finansinių metų pelną, kiti nepanaudoti rezervai, jeigu jų nenumatoma panaudoti, gali būti pervedami į paskirstytinąjį pelną (nuostolius).\nStraipsnio dalies pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752\nNr. XII-1234, 2014-10-16, paskelbta TAR 2014-10-29, i. k. 2014-15109\nNr. XIII-701, 2017-10-19, paskelbta TAR 2017-10-25, i. k. 2017-16809\n\n7. Įmonės turto vertės padidėjimas savininko kapitalo ar turtą, kuris pagal įstatymus gali būti tik valstybės nuosavybė, atitinkančio kapitalo dalyje registruojamas:\n\n1) iš įmonės lėšų, tai yra iš nepaskirstytojo pelno (nuostolių) ir kitų rezervų (išskyrus privalomąjį rezervą) sukurto turto verte;\n\n2) iš įmonės savininko turtui įsigyti, sukurti ar jo vertei padidinti skirtų lėšų sukurto turto verte;\n\n3) įmonės savininko perduoto turto verte.\n\nPapildyta straipsnio dalimi:\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752"
    },
    {
      "provision_ref": "art13",
      "section": "13",
      "title": "13 straipsnis. Įmonės turtas",
      "content": "1. Įmonei įmonės savininko perduotas ir įmonės įgytas turtas nuosavybės teise priklauso įmonės savininkui.\n\n2. Įmonei gali būti perduodamas bet koks įmonės savininko turtas, kurį pagal Valstybės ir savivaldybių turto valdymo, naudojimo ir disponavimo juo įstatymą galima perduoti įmonei patikėjimo teise valdyti, naudoti ir juo disponuoti. Turtas perduodamas teisės aktų nustatyta tvarka, turto perdavimo akte nurodant jo balansinę vertę. Įmonės savininko perduotą turtą įmonė valdo, naudoja ir juo disponuoja patikėjimo teise įmonės įstatuose nustatyta tvarka ir sąlygomis, nepažeisdama šio ir kitų įstatymų bei kitų asmenų teisių ir interesų.\n\n3. Įmonei įstatymų nustatytais pagrindais ir tvarka gali būti skiriamos lėšos įmonės savininko teises ir pareigas įgyvendinančios institucijos sprendimu. Sprendimą iš įmonės lėšų arba iš įmonei skirtų lėšų sukurto turto verte registruoti įmonės savininko kapitalo ar turtą, kuris pagal įstatymus gali būti tik valstybės nuosavybė, atitinkančio kapitalo dalies padidėjimą priima Vyriausybė arba savivaldybės taryba, vadovaudamasi Vyriausybės nustatyta tvarka.\n\n4. Iš įmonei skirtų lėšų sukurtas turtas laikomas dotacija, kai lėšos skiriamos infrastruktūrai, informacinėms sistemoms, informacinių technologijų platformoms ir informacinių technologijų priemonėms įsigyti ar sukurti, taip pat įmonės valdomos infrastruktūros, informacinių sistemų, informacinių technologijų platformų ir informacinių technologijų priemonių vertei padidinti, jeigu infrastruktūra, informacinės sistemos, informacinių technologijų platformos ir informacinių technologijų priemonės, kurios būtų įsigytos, sukurtos ar kurių vertė būtų padidinta, priskirtinos turtui, kuris pagal įstatymus gali būti tik valstybės nuosavybė. Šioje dalyje vartojamos sąvokos yra suprantamos taip, kaip jos apibrėžiamos Lietuvos Respublikos valstybės informacinių išteklių valdymo įstatyme.\nStraipsnio dalies pakeitimai:\nNr. XIV-2439, 2023-12-21, paskelbta TAR 2023-12-29, i. k. 2023-26028\n\n5. Sprendime įmonei perduoti įmonės savininko turtą patikėjimo teise, jeigu perduodamas turtas nėra dotacija, turi būti nurodyta, kurioje nuosavo kapitalo dalyje – įmonės savininko kapitalo ar turtą, kuris pagal įstatymus gali būti tik valstybės nuosavybė, atitinkančio kapitalo – turi būti registruojamas įmonės turto vertės padidėjimas. Įmonei perduodamas patikėjimo teise valdyti turtas laikytinas dotacija, jeigu šis turtas yra trumpalaikis. Sprendime dėl turto perdavimo patikėjimo teise turi būti nurodyta, kad turtas yra dotacija.\n\n6. Dalis įmonės turto Valstybės ir savivaldybių turto valdymo, naudojimo ir disponavimo juo įstatymo nustatytais atvejais ir tvarka gali būti perduota kitiems asmenims nuosavybės ar patikėjimo teise Vyriausybės ar savivaldybės tarybos sprendimu. Sprendimo projektą rengianti valstybės ar savivaldybės įmonės savininko teises ir pareigas įgyvendinanti institucija Vyriausybės nustatyta tvarka turi pagrįsti jo atitiktį Valstybės ir savivaldybių turto valdymo, naudojimo ir disponavimo juo įstatyme nustatytiems valstybės ir savivaldybių turto valdymo, naudojimo ir disponavimo juo principams bei įvertinti dėl dalies įmonės turto perdavimo kitiems asmenims kylančią riziką tenkinti įmonės kreditorių reikalavimus Lietuvos Respublikos valstybės biudžeto ar savivaldybių biudžetų lėšomis. Sprendime perduoti įmonės turto dalį kitiems asmenims turi būti nurodyta, kurioje nuosavo kapitalo dalyje – įmonės savininko kapitalo ar turtą, kuris pagal įstatymus gali būti tik valstybės nuosavybė, atitinkančio kapitalo – turi būti registruojamas įmonės turto vertės sumažėjimas.\nStraipsnio dalies pakeitimai:\nNr. XII-2613, 2016-09-20, paskelbta TAR 2016-09-29, i. k. 2016-24187\n\n7. Apie Vyriausybės ar savivaldybės tarybos sprendimą perduoti įmonės turto dalį įmonės vadovas per 30 dienų nuo sprendimo priėmimo turi viešai paskelbti šio Įstatymo 3 straipsnio 9 dalyje nurodytame leidinyje arba raštu pranešti kiekvienam įmonės kreditoriui. Įmonė privalo suteikti papildomą prievolių įvykdymo užtikrinimą to pareikalavusiam kreditoriui, jeigu yra pagrindas manyti, kad prievolę įvykdyti bus sunkiau. Kreditorius reikalavimus papildomai užtikrinti prievolių įvykdymą gali pateikti ne vėliau kaip per 2 mėnesius nuo viešo paskelbimo apie sprendimą perduoti įmonės turto dalį dienos arba nuo rašytinio pranešimo įteikimo jam dienos.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n8. Atlikus turto vertinimą, įmonės turtas apskaitoje turi būti registruojamas pagal turto būklę jo vertinimo dieną turto vertinimo ataskaitoje nurodyta verte.\n\nStraipsnio pakeitimai:\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752"
    },
    {
      "provision_ref": "art14",
      "section": "14",
      "title": "14 straipsnis. Įmonės finansinių ataskaitų rinkinys",
      "content": "1. Įmonės finansinių ataskaitų rinkinys rengiamas finansinę apskaitą ir atskaitomybę reglamentuojančių teisės aktų nustatyta tvarka.\nStraipsnio dalies pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n2. Įmonės metinių finansinių ataskaitų rinkinį ne vėliau kaip per 4 mėnesius, pasibaigus įmonės finansiniams metams, turi patvirtinti įmonės savininko teises ir pareigas įgyvendinanti institucija.\n\n3. Tvirtinamas tik audituotas metinių finansinių ataskaitų rinkinys.\n\n4. Patvirtintas metinių finansinių ataskaitų rinkinys per 30 dienų nuo jo patvirtinimo dienos kartu su auditoriaus išvada ir audito ataskaita turi būti pateiktas Juridinių asmenų registrui.\n\n5. Įmonės tarpinių finansinių ataskaitų rinkinys turi būti sudaromas per 25 dienas, pasibaigus įmonės finansinių metų ketvirčiui. Įmonės tarpinių finansinių ataskaitų rinkinius įmonės vadovas pateikia valdybai ir įmonės savininko teises ir pareigas įgyvendinančiai institucijai.\n\nStraipsnio pakeitimai:\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752"
    },
    {
      "provision_ref": "art15",
      "section": "15",
      "title": "15 straipsnis. Pelno (nuostolių) paskirstymas",
      "content": "1. Įmonės paskirstytinasis pelnas (nuostoliai) turi būti paskirstytas (paskirstyti) ne vėliau kaip per 4 mėnesius, pasibaigus įmonės finansiniams metams.\n\n2. Įmonės vadovas kartu su įmonės metinių finansinių ataskaitų rinkiniu valdybai, jeigu ji sudaroma, ir įmonės savininko teises ir pareigas įgyvendinančiai institucijai turi pateikti sprendimo dėl įmonės paskirstytinojo pelno (nuostolių) paskirstymo projektą. Projekte turi būti nurodyta:\n\n1) ankstesnių finansinių metų nepaskirstytasis pelnas (nuostoliai) ataskaitinių finansinių metų pabaigoje;\n\n2) ataskaitinių finansinių metų grynasis pelnas (nuostoliai);\n\n3) pelno (nuostolių) ataskaitoje nepripažintas ataskaitinių finansinių metų pelnas (nuostoliai);\n\n4) paskirstytinasis pelnas (nuostoliai) ataskaitinių finansinių metų pabaigoje;\n\n5) pervedimai iš rezervų;\n\n6) paskirstytinasis pelnas (nuostoliai);\n\n7) pelno dalis, skiriama į privalomąjį rezervą;\n\n8) pelno dalis, skiriama į rezervus, naudojamus darbuotojų premijoms, socialiniams, kultūriniams ir panašiems tikslams;\n\n9) pelno dalis, skiriama į kitus rezervus;\n\n10) į valstybės ar savivaldybės biudžetą įmokama įmonės pelno įmoka;\n\n11) nepaskirstytasis pelnas (nuostoliai), perkeliamas (perkeliami) į kitus finansinius metus.\n\n3. Į rezervus darbuotojų premijoms, socialiniams, kultūriniams ir panašiems tikslams gali būti skiriama ne daugiau kaip 1/10 paskirstytinojo pelno.\n\n4. Įmonės paskirstytinąjį pelną (nuostolius) sudaro ataskaitinių finansinių metų pelno (nuostolių) ir ankstesnių finansinių metų nepaskirstytojo pelno (nuostolių) ataskaitinių finansinių metų pabaigoje bei pervedimų iš rezervų suma.\n\n5. Įmonės savininko teises ir pareigas įgyvendinanti institucija negali tvirtinti jai pateikto šio straipsnio 2 dalyje nurodyto sprendimo dėl įmonės paskirstytinojo pelno (nuostolių) paskirstymo projekto, kuriame numatyta į valstybės ar savivaldybės biudžetą mokama įmonės pelno įmoka, jeigu tenkinama bent viena iš šių sąlygų:\n\n1) įmonė yra nemoki ar po į valstybės ar savivaldybės biudžetą sumokėtos pelno įmokos taptų nemoki;\n\n2) paskirstytinojo pelno (nuostolių) suma yra neigiama (gauta nuostolių);\n\n3) įmonės nuosavas kapitalas, įmokėjus į valstybės ar savivaldybės biudžetą ne mažesnę negu šio straipsnio 6 dalyje nustatyto dydžio įmonės pelno įmoką, taptų mažesnis už įmonės savininko kapitalo, turtą, kuris pagal įstatymus gali būti tik valstybės nuosavybė, atitinkančio kapitalo bei turtą, kuris yra naudojamas valstybės institucijų ir įstaigų funkcijoms atlikti ir yra perduotas centralizuotai valdomo valstybės turto valdytojui valdyti, naudoti ir disponuoti juo patikėjimo teise, atitinkančio kapitalo, privalomojo rezervo ir perkainojimo rezervo sumą;\n\n4) įmonės pajamų ir sąnaudų struktūrą ir pelno paskirstymą tiesiogiai reglamentuoja Europos Sąjungos teisės aktai.\n\n6. Įmonės savininko teises ir pareigas įgyvendinanti institucija privalo užtikrinti, kad iš įmonės paskirstytinojo pelno į valstybės ar savivaldybės biudžetą įmokama įmonės pelno įmoka būtų:\n\n1) ne mažesnė kaip 85 procentai įmonės paskirstytinojo pelno, jei įmonės ataskaitinių finansinių metų nuosavo kapitalo grąža neviršija 1 procento nuosavo kapitalo grąžos;\n\n2) ne mažesnė kaip 80 procentų įmonės paskirstytinojo pelno, jei įmonės ataskaitinių finansinių metų nuosavo kapitalo grąža yra didesnė negu 1 procentas, bet neviršija 3 procentų nuosavo kapitalo grąžos;\n\n3) ne mažesnė kaip 75 procentai įmonės paskirstytinojo pelno, jei įmonės ataskaitinių finansinių metų nuosavo kapitalo grąža yra didesnė negu 3 procentai, bet neviršija 5 procentų nuosavo kapitalo grąžos;\n\n4) ne mažesnė kaip 70 procentų įmonės paskirstytinojo pelno, jei įmonės ataskaitinių finansinių metų nuosavo kapitalo grąža yra didesnė negu 5 procentai, bet neviršija 10 procentų nuosavo kapitalo grąžos;\n\n5) ne mažesnė kaip 65 procentai įmonės paskirstytinojo pelno, jei įmonės ataskaitinių finansinių metų nuosavo kapitalo grąža yra didesnė negu 10 procentų, bet neviršija 15 procentų nuosavo kapitalo grąžos;\n\n6) ne mažesnė kaip 60 procentų įmonės paskirstytinojo pelno, jei įmonės ataskaitinių finansinių metų nuosavo kapitalo grąža yra didesnė negu 15 procentų nuosavo kapitalo grąžos.\n\n7. Įmonės nuosavo kapitalo grąža apskaičiuojama naudojant audituoto metinių finansinių ataskaitų rinkinio duomenis, ataskaitinių finansinių metų grynąjį pelną (nuostolius) dalijant iš nuosavo kapitalo šio laikotarpio pradžioje ir pabaigoje vidurkio.\n\n8. Skaičiuojant valstybės įmonės nuosavo kapitalo grąžą, ataskaitinių finansinių metų grynasis pelnas (nuostoliai) koreguojamas:\n\n1) ataskaitinių finansinių metų grynąjį pelną padidinant (grynuosius nuostolius sumažinant) mokesčio už valstybės turto naudojimą patikėjimo teise, nustatyto Lietuvos Respublikos mokesčio už valstybės turto naudojimą patikėjimo teise įstatyme, suma, sumažinant apskaičiuoto pelno mokesčio, nustatyto Lietuvos Respublikos pelno mokesčio įstatyme, suma;\n\n2) ataskaitinių finansinių metų grynąjį pelną padidinant (grynuosius nuostolius sumažinant) atskaitymų į valstybės biudžetą nuo pajamų pagal Lietuvos Respublikos miškų įstatymą suma, sumažinant apskaičiuoto pelno mokesčio, nustatyto Lietuvos Respublikos pelno mokesčio įstatyme, suma.\n\n9. Vyriausybė ar savivaldybės taryba jų nustatyta tvarka gali nustatyti mažesnę, negu nurodyta šio straipsnio 6 dalyje, įmonės pelno įmoką į valstybės ar savivaldybės biudžetą, jeigu yra tenkinama bent viena iš šių sąlygų:\n\n1) įmonė įgyvendina arba dalyvauja įgyvendinant Vyriausybės sprendimu pripažintą valstybei svarbų ekonominį projektą arba valstybės įmonė įgyvendina ar dalyvauja įgyvendinant Lietuvos Respublikos Seimo sprendimu pripažintą ypatingos valstybinės svarbos projektą;\n\n2) įmonės paskolos, išperkamosios nuomos įsipareigojimai ir kitos ilgalaikės mokėtinos sumos ir įsipareigojimai (išskyrus ateinančių laikotarpių pajamas, atidėtojo pelno mokesčio įsipareigojimus ir dotacijas), kurie nurodyti įmonės audituotame ataskaitinių metinių finansinių ataskaitų rinkinyje, sumokėjus pelno įmoką, viršytų įmonės nuosavo kapitalo dydį;\n\n3) sumokėjusi pelno įmoką įmonė taptų nemoki.\nTAR pastaba. 9 dalies 3 punkto nuostatos taikomos priimant sprendimus dėl įmonės paskirstytinojo pelno (nuostolių) paskirstymo už 2020 ir vėlesnius metus.\nPapildyta straipsnio punktu:\nNr. XIII-3358, 2020-11-05, paskelbta TAR 2020-11-18, i. k. 2020-24246\n\n10. Neteko galios nuo 2019-01-01.\nStraipsnio dalies pakeitimai:\nNr. XIII-1454, 2018-06-30, paskelbta TAR 2018-07-11, i. k. 2018-11766\n\n11. Įmonės pelno dalis, likusi pagal šio straipsnio 9 dalies 1 punktą sumažinus įmonės pelno įmoką, turi būti skiriama Lietuvos Respublikos Seimo sprendimu pripažintiems ypatingos valstybinės svarbos arba Vyriausybės sprendimu pripažintiems valstybei svarbiems ekonominiams projektams, kuriuos ši įmonė įgyvendina arba dalyvauja juos įgyvendinant.\n\n12. Įmonė pelno įmoką į valstybės ar savivaldybės biudžetą turi pervesti ne vėliau kaip per vieną mėnesį nuo sprendimo paskirstyti pelną priėmimo dienos, išskyrus atvejus, kai pelno įmokos suma mažinamos valstybės biudžeto lėšomis finansuotinos įmonės sąnaudos, kurias įmonė patyrė dėl neatlygintino objektų registravimo registrų informacinėse sistemose, dėl jose ir (ar) valstybės informacinėse sistemose tvarkomų duomenų teikimo ir (ar) kitų su duomenų tvarkymu susijusių veiksmų, vadovaudamasi Valstybės informacinių išteklių valdymo įstatymu. Kai valstybės biudžeto lėšomis finansuotinos įmonės sąnaudos mažinamos tik pelno įmokos sumos dalimi, įmonė likusią pelno įmokos sumos dalį į valstybės biudžetą turi pervesti ne vėliau kaip per vieną mėnesį nuo informacinės sistemos valdytojo ir (ar) duomenų valdytojo arba asignavimų valdytojo (jeigu informacinės sistemos valdytojas ir duomenų valdytojas patys nevaldo asignavimų) sprendimo sumažinti mokėtiną pelno įmoką kompensuojamųjų sąnaudų suma priėmimo dienos.\nStraipsnio dalies pakeitimai:\nNr. XIV-2439, 2023-12-21, paskelbta TAR 2023-12-29, i. k. 2023-26028\n\nStraipsnio pakeitimai:\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752\nNr. XIII-701, 2017-10-19, paskelbta TAR 2017-10-25, i. k. 2017-16809\n\nPenktasis skirsnis\nĮMONĖS VEIKLOS KONTROLĖ"
    },
    {
      "provision_ref": "art16",
      "section": "16",
      "title": "16 straipsnis. Įmonės vadovybės ataskaita",
      "content": "1. Įmonės vadovas kartu su įmonės metinių finansinių ataskaitų rinkiniu valdybai, jeigu ji sudaroma, ir įmonės savininko teises ir pareigas įgyvendinančiai institucijai turi pateikti ataskaitinių finansinių metų įmonės vadovybės ataskaitą.\n\n2. Įmonės vadovybės ataskaitoje turi būti nurodyta:\n\n1) įmonės veiklos strategijos, įmonės veiklos tikslų įgyvendinimo rezultatai;\n\n2) įmonės investicijos per finansinius metus;\n\n3) įvykiai, turintys esminę reikšmę įmonės veiklai per finansinius metus;\n\n4) įmonės veiklos planai ir prognozės;\n\n5) galimi numatyti esminiai rizikos veiksniai ir jų sumažinimo priemonės;\n\n6) įmonėje įdiegta vidaus kontrolės sistema;\n\n7) įmonės turto vertės padidėjimas arba sumažėjimas (nurodomos šio turto vertės padidėjimo arba sumažėjimo priežastys);\n\n8) įmonės sandoriai (kartu nurodoma, kokie sandoriai yra nesusiję su įprastine įmonės veikla);\n\n9) įmonės filialai ir atstovybės, jeigu jų yra, šių padalinių veikla ir veiklos rezultatai;\n\n10) darbuotojų skaičiaus įmonėje pasikeitimas ir sukurtų naujų darbo vietų skaičius;\n\n11) kita teisės aktuose nustatyta informacija.\n\n3. Didelės įmonės į vadovybės ataskaitą įtraukia informaciją tvarumo klausimais, kurios reikalavimus nustato Lietuvos Respublikos įmonių ir įmonių grupių atskaitomybės įstatymas.\n\n4. Įmonės vadovybės ataskaitoje taip pat gali būti nurodyta informacija, kurią nustato įmonės savininko teises ir pareigas įgyvendinanti institucija.\n\n5. Jeigu kuri nors iš šio straipsnio 2 dalyje nurodytos informacijos įmonėje laikoma komercine (gamybine) paslaptimi ar priskirta konfidencialiai informacijai, įmonės vadovybės ataskaitoje tokia informacija nenurodoma ir paaiškinama, kodėl tokia informacija nenurodoma.\n\n6. Įmonės vadovybės ataskaita yra viešas dokumentas. Kartu su įmonės metinių finansinių ataskaitų rinkiniu ji turi būti pateikiama juridinių asmenų registro tvarkytojui ir per 5 mėnesius nuo finansinių metų pabaigos turi būti paskelbta įmonės interneto svetainėje.\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\nNr. XIV-2826, 2024-06-25, paskelbta TAR 2024-06-30, i. k. 2024-12148"
    },
    {
      "provision_ref": "art17",
      "section": "17",
      "title": "17 straipsnis. Įmonės finansinių ataskaitų auditas ir tvarumo atskaitomybės užtikrinimas",
      "content": "1. Valstybės įmonės metinių finansinių ataskaitų rinkinį turi patikrinti auditorius ar audito įmonė pagal Lietuvos Respublikos finansinių ataskaitų audito ir kitų užtikrinimo paslaugų įstatymo reikalavimus. Kai pagal šio įstatymo 16 straipsnio 3 dalį į valstybės įmonės vadovybės ataskaitą turi būti įtraukta informacija tvarumo klausimais, tvarumo atskaitomybės užtikrinimo paslaugos teikiamos pagal Finansinių ataskaitų audito ir kitų užtikrinimo paslaugų įstatymą. Auditorius, audito įmonė, nepriklausomas užtikrinimo paslaugų teikėjas parenkami Lietuvos Respublikos viešųjų pirkimų įstatymo arba Lietuvos Respublikos pirkimų, atliekamų vandentvarkos, energetikos, transporto ar pašto paslaugų srities perkančiųjų subjektų, įstatymo nustatyta tvarka. Sutartis sudaroma tarp auditoriaus, audito įmonės ar nepriklausomo užtikrinimo paslaugų teikėjo, valstybės įmonės ir valstybės įmonės savininko teises ir pareigas įgyvendinančios institucijos. Audito ir tvarumo atskaitomybės užtikrinimo paslaugas apmoka valstybės įmonė.\n\n2. Savivaldybės įmonės metinių finansinių ataskaitų rinkinį turi patikrinti auditorius ar audito įmonė pagal Finansinių ataskaitų audito ir kitų užtikrinimo paslaugų įstatymo reikalavimus. Kai pagal šio įstatymo 16 straipsnio 3 dalį į savivaldybės įmonės vadovybės ataskaitą turi būti įtraukta informacija tvarumo klausimais, tvarumo atskaitomybės užtikrinimo paslaugos teikiamos pagal Finansinių ataskaitų audito ir kitų užtikrinimo paslaugų įstatymą. Auditorius, audito įmonė, nepriklausomas užtikrinimo paslaugų teikėjas metinių finansinių ataskaitų auditui atlikti parenkami Viešųjų pirkimų įstatymo arba Pirkimų, atliekamų vandentvarkos, energetikos, transporto ar pašto paslaugų srities perkančiųjų subjektų, įstatymo nustatyta tvarka. Sutartis sudaroma tarp auditoriaus, audito įmonės ar nepriklausomo užtikrinimo paslaugų teikėjo, savivaldybės įmonės ir savivaldybės vykdomosios institucijos. Audito ir tvarumo atskaitomybės užtikrinimo paslaugas apmoka savivaldybės įmonė.\n\n3. Atlikus įmonės metinių finansinių ataskaitų auditą, įmonei pateikiama auditoriaus išvada ir audito ataskaita, o suteikus tvarumo atskaitomybės užtikrinimo paslaugas – tvarumo atskaitomybės užtikrinimo išvada.\n\n4. Įmonės valstybinis veiklos auditas atliekamas įstatymų nustatytais atvejais ir tvarka.\n\n5. Įmonės vidaus auditas atliekamas vadovaujantis vidaus auditą reglamentuojančiais teisės aktais.\n\nStraipsnio pakeitimai:\nNr. XI-1752, 2011-12-01, Žin., 2011, Nr. 150-7051 (2011-12-08); Žin., 2012, Nr. 20-0 (2012-02-14), i. k. 1111010ISTA0XI-1752\nNr. XIV-2826, 2024-06-25, paskelbta TAR 2024-06-30, i. k. 2024-12148\n\nŠEŠTASIS SKIRSNIS\nĮMONĖS REORGANIZAVIMAS, PERTVARKYMAS IR LIKVIDAVIMAS"
    },
    {
      "provision_ref": "art18",
      "section": "18",
      "title": "18 straipsnis. Įmonės reorganizavimas",
      "content": "1. Įmonė gali būti reorganizuojama Civilinio kodekso nustatytais jungimo bei skaidymo būdais.\n\n2. Valstybės įmonės reorganizavimo procedūros gali būti pradėtos vykdyti tik Vyriausybei sutikus reorganizuoti įmonę, išskyrus atvejus, kai valstybės įmonei reorganizuoti priimamas atskiras įstatymas. Savivaldybės įmonės reorganizavimo procedūros gali būti pradėtos vykdyti tik savivaldybės tarybai sutikus reorganizuoti įmonę. Vyriausybės nutarime ar savivaldybės tarybos sprendime dėl sutikimo reorganizuoti įmonę, be kita ko, turi būti nurodyti reorganizavimo tikslai, reorganizavimo būdas, reorganizuojamos įmonės, reorganizavime dalyvaujančios įmonės, po reorganizavimo veiksiančios įmonės, kiekvienos po reorganizavimo veiksiančios įmonės numatomi veiklos tikslai ir įmonės savininko teises bei pareigas įgyvendinanti institucija.\n\n3. Reorganizuojamų ir reorganizavime dalyvaujančių įmonių vadovai įmonės reorganizavimo sąlygas parengia po to, kai Vyriausybė priima nutarimą ar savivaldybės taryba priima sprendimą sutikti reorganizuoti įmonę. Jeigu įmonėje sudaryta valdyba, reorganizavimo sąlygos turi būti suderintos su valdyba.\n\n4. Reorganizuojant valstybės įmonę, reorganizavime gali dalyvauti tik valstybės įmonės.\n\n5. Reorganizuojant savivaldybės įmonę, reorganizavime gali dalyvauti tik tos savivaldybės įmonės, kurių savininkė yra ta pati savivaldybė.\n\n6. Reorganizuojama įmonė negali būti pertvarkoma.\n\n7. Reorganizavimas laikomas baigtu nuo po reorganizavimo sukurtos naujos įmonės įregistravimo ar tęsiančios veiklą įmonės duomenų įregistravimo Juridinių asmenų registre dienos. Jeigu tęsiančių veiklą įmonių įstatai iš naujo netvirtinami, Juridinių asmenų registrui turi būti pateiktas pranešimas apie tai, kad visos reorganizavimo sąlygos yra įvykdytos ir atsirado įstatymuose ar reorganizavimo sąlygose nurodytos aplinkybės. Kuriamoms naujoms įmonėms įregistruoti Juridinių asmenų registrui vietoj teisės akto, kuriuo steigiama įmonė, pateikiamas sprendimas dėl reorganizavimo ir reorganizavimo sąlygos. Įmonė, turėjusi reorganizavime dalyvaujančios įmonės statusą, jo netenka nuo reorganizavimo pabaigos.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671"
    },
    {
      "provision_ref": "art19",
      "section": "19",
      "title": "19 straipsnis. Įmonės pertvarkymas",
      "content": "1. Įmonė gali būti pertvarkoma į šio straipsnio 2 dalyje nurodytų teisinių formų juridinius asmenis, jeigu visas jos prievoles ir teises galės perimti kitos teisinės formos juridinis asmuo, veiksiantis po pertvarkymo. Po pertvarkymo veikiančiam naujos teisinės formos juridiniam asmeniui pereina pertvarkytosios įmonės visos teisės ir pareigos.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\nNr. XIII-1591, 2018-10-25, paskelbta TAR 2018-11-12, i. k. 2018-18205\n\n2. Įmonė gali būti pertvarkoma:\n\n1) iš valstybės įmonės į savivaldybės įmonę;\n\n2) iš savivaldybės įmonės į valstybės įmonę;\n\n3) į biudžetinę įstaigą;\n\n4) į viešąją įstaigą;\nPapildyta straipsnio punktu:\nNr. XIII-1591, 2018-10-25, paskelbta TAR 2018-11-12, i. k. 2018-18205\n\n5) į akcinę bendrovę;\nStraipsnio punkto numeracijos pakeitimas:\nNr. XIII-1591, 2018-10-25, paskelbta TAR 2018-11-12, i. k. 2018-18205\n\n6) į uždarąją akcinę bendrovę.\nStraipsnio punkto numeracijos pakeitimas:\nNr. XIII-1591, 2018-10-25, paskelbta TAR 2018-11-12, i. k. 2018-18205\n\n3. Sprendimą pertvarkyti įmonę priima įmonės savininko teises ir pareigas įgyvendinanti institucija, išskyrus šio ir kitų įstatymų nustatytas išimtis. Sprendime pertvarkyti įmonę turi būti nurodyta:\n\n1) teisės akto, kuriuo vadovaujamasi priimant sprendimą, numeris, pavadinimas, priėmimo ir įsigaliojimo datos;\n\n2) juridinio asmens, į kurį pertvarkoma įmonė, teisinė forma, pavadinimas, buveinė, veiklos tikslai;\n\n3) kokia teise (nuosavybės ar patikėjimo) įmonės turtą valdys, naudos ir juo disponuos juridinis asmuo, į kurį pertvarkoma įmonė.\n\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n4. Apie priimtą sprendimą pertvarkyti įmonę įmonės vadovas turi pranešti juridinių asmenų registrui ir viešai paskelbti šio Įstatymo 3 straipsnio 9 dalyje nurodytame leidinyje tris kartus ne mažesniais kaip 30 dienų intervalais arba viešai paskelbti šio Įstatymo 3 straipsnio 9 dalyje nurodytame leidinyje vieną kartą ir pranešti visiems įmonės kreditoriams raštu. Skelbime arba pranešime turi būti nurodyta:\n\n1) įmonės pavadinimas;\n\n2) įmonės buveinė;\n\n3) įmonės kodas;\n\n4) registras, kuriame kaupiami ir saugomi duomenys apie pertvarkomą įmonę;\n\n5) juridinio asmens, į kurį pertvarkoma įmonė, teisinė forma;\n\n6) kur ir nuo kada galima susipažinti su juridinio asmens, kuris veiks po pertvarkymo, steigimo dokumentais ir pertvarkomos įmonės praėjusių 3 finansinių metų metinių finansinių ataskaitų rinkiniais.\n\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n5. Nuo sprendimo pertvarkyti įmonę priėmimo dienos įmonė įgyja pertvarkomos įmonės statusą.\n\n6. Pertvarkymas laikomas baigtu ir įmonė netenka pertvarkomos įmonės statuso nuo juridinio asmens, kuris veiks po pertvarkymo, įstatų (nuostatų) arba duomenų įregistravimo Juridinių asmenų registre dienos.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671"
    },
    {
      "provision_ref": "art20",
      "section": "20",
      "title": "20 straipsnis. Valstybės įmonės pertvarkymas į savivaldybės įmonę",
      "content": "1. Sprendimas pertvarkyti valstybės įmonę į savivaldybės įmonę gali būti priimamas, kai yra Vyriausybės nutarimas dėl sutikimo pertvarkyti valstybės įmonę į savivaldybės įmonę ir Valstybės ir savivaldybių turto valdymo, naudojimo ir disponavimo juo įstatymo nustatytais pagrindais perduoti valstybės įmonei patikėjimo teise priklausantį turtą savivaldybės nuosavybėn, taip pat savivaldybės tarybos sprendimas dėl sutikimo, kad savivaldybė taptų po pertvarkymo veiksiančios savivaldybės įmonės savininke ir perimtų perduodamą turtą savivaldybės nuosavybėn, išskyrus atvejus, kai valstybės įmonei pertvarkyti į savivaldybės įmonę priimamas atskiras įstatymas.\n\n2. Savivaldybės taryba, priimdama šio straipsnio 1 dalyje nurodytą sprendimą, kartu įgalioja savivaldybės vykdomąją instituciją atlikti visus su šiuo sprendimu susijusius veiksmus ir tvirtinti po pertvarkymo veiksiančios savivaldybės įmonės įstatus.\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art21",
      "section": "21",
      "title": "21 straipsnis. Savivaldybės įmonės pertvarkymas į valstybės įmonę",
      "content": "1. Sprendimas pertvarkyti savivaldybės įmonę į valstybės įmonę gali būti priimamas, kai yra savivaldybės tarybos sprendimas dėl sutikimo pertvarkyti savivaldybės įmonę į valstybės įmonę ir perduoti savivaldybės įmonei patikėjimo teise priklausantį turtą valstybės nuosavybėn, taip pat Vyriausybės nutarimas dėl sutikimo, kad valstybė taptų po pertvarkymo veiksiančios valstybės įmonės savininke ir perimtų perduodamą turtą valstybės nuosavybėn.\n\n2. Vyriausybė, priimdama šio straipsnio 1 dalyje nurodytą nutarimą, kartu įgalioja valstybės valdymo instituciją tvirtinti po pertvarkymo veiksiančios valstybės įmonės įstatus ir įgyvendinti šios valstybės įmonės savininko teises ir pareigas.\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art22",
      "section": "22",
      "title": "22 straipsnis. Įmonės pertvarkymas į biudžetinę įstaigą",
      "content": "1. Įmonė, kuriai pavesta įgyvendinti valstybės ar savivaldybės funkcijas ir kurios turimų piniginių lėšų pakanka jos įsipareigojimams įvykdyti, gali būti pertvarkoma į biudžetinę įstaigą.\n\n2. Valstybės įmonė gali būti pertvarkoma į biudžetinę įstaigą, išlaikomą iš valstybės biudžeto asignavimų, taip pat iš Valstybinio socialinio draudimo fondo, Privalomojo sveikatos draudimo fondo biudžetų ir kitų valstybės pinigų fondų lėšų. Savivaldybės įmonė gali būti pertvarkoma į biudžetinę įstaigą, išlaikomą iš savivaldybės biudžeto asignavimų.\n\n3. Sprendimą pertvarkyti valstybės įmonę į biudžetinę įstaigą priima Vyriausybė. Priimant sprendimą vadovaujamasi šio Įstatymo 19 straipsnio 3 dalyje nustatytais reikalavimais. Sprendime taip pat turi būti nurodyta po pertvarkymo veiksiančios biudžetinės įstaigos savininko teises ir pareigas įgyvendinanti Vyriausybės įgaliota valstybės institucija.\nStraipsnio dalies pakeitimai:\nNr. XIII-1861, 2018-12-20, paskelbta TAR 2018-12-28, i. k. 2018-21886\n\n4. Sprendimą pertvarkyti savivaldybės įmonę į biudžetinę įstaigą priima savivaldybės taryba.\n\n5. Priėmus sprendimą pertvarkyti įmonę į biudžetinę įstaigą, po pertvarkymo veiksiančios biudžetinės įstaigos nuostatus tvirtina biudžetinės įstaigos savininko teises ir pareigas įgyvendinsianti Vyriausybės įgaliota valstybės institucija arba savivaldybės taryba.\nStraipsnio dalies pakeitimai:\nNr. XIII-1861, 2018-12-20, paskelbta TAR 2018-12-28, i. k. 2018-21886\n\nStraipsnio pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109"
    },
    {
      "provision_ref": "art221",
      "section": "221",
      "title": "221 straipsnis. Įmonės pertvarkymas į viešąją įstaigą",
      "content": "1. Įmonė, kurios turimų piniginių lėšų pakanka jos įsipareigojimams įvykdyti, gali būti pertvarkoma į viešąją įstaigą.\n\n2. Iki sprendimo pertvarkyti įmonę į viešąją įstaigą priėmimo įmonei patikėjimo teise priklausantis turtas, kuris po pertvarkymo bus perduotas viešosios įstaigos nuosavybėn kaip įnašas nustatant (formuojant) viešosios įstaigos dalininkų kapitalą, turi būti įvertintas nepriklausomo turto vertintojo teisės aktų, reguliuojančių turto vertinimą, nustatyta tvarka. Pertvarkant įmonę į viešąją įstaigą, turto vertinimo ataskaita turi būti pateikta Juridinių asmenų registrui.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\n3. Sprendimas pertvarkyti valstybės įmonę į viešąją įstaigą gali būti priimamas, kai yra Vyriausybės nutarimas dėl sutikimo pertvarkyti valstybės įmonę į viešąją įstaigą ir valstybės įmonei patikėjimo teise priklausančio viso ar dalies turto perdavimo viešosios įstaigos nuosavybėn kaip įnašo nustatant (formuojant) viešosios įstaigos dalininkų kapitalą Valstybės ir savivaldybių turto valdymo, naudojimo ir disponavimo juo įstatymo nustatytais valstybės ir savivaldybės turto investavimo pagrindais ir tvarka.\n\n4. Sprendimas pertvarkyti savivaldybės įmonę į viešąją įstaigą gali būti priimamas, kai yra savivaldybės tarybos sprendimas dėl sutikimo pertvarkyti savivaldybės įmonę į viešąją įstaigą ir savivaldybės įmonei patikėjimo teise priklausančio viso ar dalies turto perdavimo viešosios įstaigos nuosavybėn kaip įnašo nustatant (formuojant) viešosios įstaigos dalininkų kapitalą Valstybės ir savivaldybių turto valdymo, naudojimo ir disponavimo juo įstatymo nustatytais valstybės ir savivaldybės turto investavimo pagrindais ir tvarka.\n\n5. Sprendime pertvarkyti įmonę į viešąją įstaigą, be šio Įstatymo 19 straipsnio 3 dalyje nustatytų reikalavimų, taip pat turi būti:\n\n1) nurodyta įvertinto įmonės turto vertė, kuri turi atitikti turto vertinimo ataskaitoje nurodytą turto vertę;\n\n2) nurodytas po pertvarkymo veiksiančios viešosios įstaigos dalininko (savininko) kapitalo dydis.\n\n6. Dėl įmonės savininko turto, kuris patikėjimo teise įmonės gautas po to, kai buvo priimtas sprendimas pertvarkyti įmonę į viešąją įstaigą, turi būti:\n\n1) patikslinamas Vyriausybės nutarimas arba savivaldybės tarybos sprendimas dėl įmonei patikėjimo teise priklausančio turto perdavimo viešosios įstaigos nuosavybėn kaip įnašo nustatant (formuojant) viešosios įstaigos dalininkų kapitalą Valstybės ir savivaldybių turto valdymo, naudojimo ir disponavimo juo įstatymo nustatytais valstybės ir savivaldybės turto investavimo pagrindais ir tvarka;\n\n2) patikslinamas sprendimas pertvarkyti įmonę į viešąją įstaigą.\n\n7. Šio straipsnio 6 dalyje nurodytas turtas, kuris patikėjimo teise gautas po to, kai buvo priimtas sprendimas pertvarkyti įmonę į viešąją įstaigą, jeigu jis perduodamas po įmonės pertvarkymo veiksiančios viešosios įstaigos nuosavybėn, turi būti įvertintas nepriklausomo turto vertintojo teisės aktų, reguliuojančių turto vertinimą, nustatyta tvarka. Turtas turi būti įvertintas iki patikslinto sprendimo pertvarkyti įmonę į viešąją įstaigą priėmimo. Pertvarkant įmonę į viešąją įstaigą, ši turto vertinimo ataskaita turi būti pateikta Juridinių asmenų registrui.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\n8. Iki įmonės pertvarkymo pabaigos Valstybės ir savivaldybių turto valdymo, naudojimo ir disponavimo juo įstatymo nustatytais pagrindais ir tvarka turi būti priimtas sprendimas dėl turto, kuris pagal įstatymus gali būti tik valstybės nuosavybė, perdavimo atitinkamam subjektui, turinčiam teisę tokį turtą valdyti ir (arba) naudoti, ir (arba) juo disponuoti.\n\n9. Įmonės vadovas apie patikslintą sprendimą pertvarkyti įmonę turi pranešti juridinių asmenų registrui, vieną kartą viešai paskelbti šio Įstatymo 3 straipsnio 9 dalyje nurodytame leidinyje ir visiems įmonės kreditoriams pranešti raštu. Patikslinus sprendimą, kartu su pranešimu juridinių asmenų registrui pateikiamas visas patikslinto sprendimo pertvarkyti įmonę tekstas. Skelbime ir pranešime, be šio Įstatymo 19 straipsnio 4 dalyje nustatytų reikalavimų, taip pat turi būti nurodyta priežastis, dėl kurios sprendimas pertvarkyti įmonę patikslintas.\n\n10. Įmonės savininko teises ir pareigas įgyvendinanti institucija, priėmusi sprendimą pertvarkyti įmonę į viešąją įstaigą, kartu tvirtina po pertvarkymo veiksiančios viešosios įstaigos įstatus. Viešąją įstaigą įregistravus Juridinių asmenų registre, įmonės savininko teises ir pareigas įgyvendinanti institucija tampa valstybės ar savivaldybės institucija, kuriai pavedama įgyvendinti valstybės ar savivaldybės, kaip viešosios įstaigos dalininkės (savininkės), teises ir pareigas.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\nPapildyta straipsniu:\nNr. XIII-1591, 2018-10-25, paskelbta TAR 2018-11-12, i. k. 2018-18205"
    },
    {
      "provision_ref": "art23",
      "section": "23",
      "title": "23 straipsnis. Įmonės pertvarkymas į akcinę bendrovę arba uždarąją akcinę bendrovę",
      "content": "1. Įmonė gali būti pertvarkoma į akcinę bendrovę, jeigu įmonės savininko kapitalo, privalomojo rezervo, perkainojimo rezervo (rezultatų) ir kitų rezervų, išskyrus rezervus, nurodytus šio Įstatymo 15 straipsnio 2 dalies 8 punkte, bei nepaskirstytojo pelno (nuostolių) suma yra ne mažesnė negu Akcinių bendrovių įstatyme akcinėms bendrovėms nustatytas minimalus įstatinis kapitalas.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n2. Įmonė gali būti pertvarkoma į uždarąją akcinę bendrovę, jeigu įmonės savininko kapitalo, privalomojo rezervo, perkainojimo rezervo (rezultatų) ir kitų rezervų, išskyrus rezervus, nurodytus šio Įstatymo 15 straipsnio 2 dalies 8 punkte, bei nepaskirstytojo pelno (nuostolių) suma yra ne mažesnė negu Akcinių bendrovių įstatyme uždarosioms akcinėms bendrovėms nustatytas minimalus įstatinis kapitalas.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n3. Iki sprendimo pertvarkyti įmonę į akcinę bendrovę arba uždarąją akcinę bendrovę priėmimo įmonės turtas, išskyrus turtą, kuris gali būti tik valstybės nuosavybė, turi būti įvertintas nepriklausomo turto vertintojo teisės aktų, reglamentuojančių turto vertinimą, nustatyta tvarka. Turto vertinimo ataskaita turi atitikti Akcinių bendrovių įstatymo nepiniginio įnašo vertinimui nustatytus reikalavimus. Pertvarkant įmonę į akcinę bendrovę, turto vertinimo ataskaita turi būti pateikta juridinių asmenų registrui.\n\n4. Sprendimas pertvarkyti valstybės įmonę į akcinę bendrovę arba uždarąją akcinę bendrovę gali būti priimamas, kai yra Vyriausybės sutikimas pertvarkyti valstybės įmonę, išskyrus atvejus, kai valstybės įmonei pertvarkyti į akcinę bendrovę ar uždarąją akcinę bendrovę priimamas atskiras įstatymas.\n\n5. Sprendimas pertvarkyti savivaldybės įmonę į akcinę bendrovę arba uždarąją akcinę bendrovę gali būti priimamas, kai yra savivaldybės tarybos sutikimas pertvarkyti savivaldybės įmonę.\n\n6. Sprendime pertvarkyti įmonę į akcinę bendrovę ar uždarąją akcinę bendrovę, be šio Įstatymo 19 straipsnio 3 dalyje nustatytų reikalavimų, taip pat turi būti:\n\n1) nurodyta įvertinto įmonės turto vertė, kuri turi atitikti turto vertinimo ataskaitoje nurodytą turto vertę;\n\n2) nurodytas po pertvarkymo veiksiančios akcinės bendrovės arba uždarosios akcinės bendrovės įstatinio kapitalo dydis, akcijų skaičius, akcijų nominali vertė. Visos akcijos turi būti paprastosios vardinės akcijos. Akcijų nominalių verčių suma turi atitikti įmonės savininko kapitalo, privalomojo rezervo, perkainojimo rezervo (rezultatų) ir kitų rezervų, išskyrus rezervus, nurodytus šio Įstatymo 15 straipsnio 2 dalies 8 punkte, bei nepaskirstytojo pelno (nuostolių) sumą;\nStraipsnio punkto pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n3) nustatyta pertvarkomos įmonės valdymo organų kompetencija pertvarkymo laikotarpiu, jei ji skiriasi nuo kompetencijos, nustatytos šios įmonės įstatuose.\n\n7. Įmonės savininko turtas, patikėjimo teise įmonės gautas po to, kai buvo priimtas sprendimas pertvarkyti įmonę į akcinę bendrovę ar uždarąją akcinę bendrovę, turi būti teisės aktų, reglamentuojančių turto vertinimą, nustatyta tvarka įvertintas nepriklausomo turto vertintojo, jei sprendime perduoti įmonei turtą nurodyta, kad įmonės turto vertės padidėjimas turi būti registruojamas įmonės savininko kapitalo dalyje. Turtas turi būti įvertintas iki akcinės bendrovės ar uždarosios akcinės bendrovės, veiksiančios po pertvarkymo, įstatų pateikimo juridinių asmenų registrui. Turto vertinimo ataskaita turi atitikti Akcinių bendrovių įstatymo nustatytus nepiniginio įnašo vertinimo reikalavimus. Pertvarkant įmonę į akcinę bendrovę, ši turto vertinimo ataskaita turi būti pateikta juridinių asmenų registrui kartu su šio straipsnio 3 dalyje nurodyta vertinimo ataskaita.\n\n8. Sprendimas pertvarkyti įmonę turi būti patikslintas, jeigu iki akcinės bendrovės ar uždarosios akcinės bendrovės, veiksiančios po pertvarkymo, įstatų įregistravimo juridinių asmenų registre pasikeitė įmonės savininko kapitalas, privalomasis rezervas, perkainojimo rezervas (rezultatai) ir kiti rezervai, išskyrus rezervus, nurodytus šio Įstatymo 15 straipsnio 2 dalies 8 punkte, bei nepaskirstytasis pelnas (nuostoliai). Paaiškėjus, kad reikalavimas dėl įstatinio kapitalo dydžio, nustatytas šio straipsnio 1 ar 2 dalyje, patikslinus sprendimą, nėra įvykdomas, sprendimas pertvarkyti įmonę atšaukiamas. Sprendimą tikslina arba atšaukia įmonės savininko teises ir pareigas įgyvendinanti institucija, išskyrus atvejus, kai valstybės įmonei pertvarkyti į akcinę bendrovę ar uždarąją akcinę bendrovę priimamas atskiras įstatymas. Nuo sprendimo pertvarkyti įmonę atšaukimo įmonė netenka pertvarkomos įmonės statuso.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n9. Patikslinus sprendimą, taip pat turi būti patikslinti po pertvarkymo veiksiančios akcinės bendrovės ar uždarosios akcinės bendrovės įstatai, patikslintas įstatinio kapitalo dydis, akcijų skaičius ir akcijų nominali vertė.\n\n10. Įmonės vadovas apie patikslintą ar atšauktą sprendimą pertvarkyti įmonę turi pranešti juridinių asmenų registrui, vieną kartą viešai paskelbti šio Įstatymo 3 straipsnio 9 dalyje nurodytame leidinyje ir visiems įmonės kreditoriams pranešti raštu. Patikslinus sprendimą, kartu su pranešimu juridinių asmenų registrui pateikiamas visas patikslinto sprendimo pertvarkyti įmonę tekstas. Skelbime arba pranešime, be šio Įstatymo 19 straipsnio 4 dalies 1, 2, 3 ir 4 punktuose nustatytų reikalavimų, taip pat turi būti nurodyta priežastis, dėl kurios sprendimas pertvarkyti įmonę patikslintas ar atšauktas.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n11. Iki įmonės pertvarkymo pabaigos Valstybės ir savivaldybių turto valdymo, naudojimo ir disponavimo juo įstatymo nustatytais pagrindais ir tvarka turi būti priimtas sprendimas dėl turto, kuris pagal įstatymus gali būti tik valstybės nuosavybė.\n\n12. Pertvarkius valstybės įmonę į akcinę bendrovę arba uždarąją akcinę bendrovę, visų akcijų savininkė yra valstybė.\n\n13. Pertvarkius savivaldybės įmonę į akcinę bendrovę arba uždarąją akcinę bendrovę, visų akcijų savininkė yra savivaldybė.\n\n14. Įmonės savininko teises ir pareigas įgyvendinanti institucija, priėmusi sprendimą pertvarkyti įmonę į akcinę bendrovę ar uždarąją akcinę bendrovę, kartu tvirtina po pertvarkymo veiksiančios akcinės bendrovės ar uždarosios akcinės bendrovės įstatus. Juos įregistravus juridinių asmenų registre, valstybės įmonės savininko teises ir pareigas įgyvendinanti institucija tampa valstybei nuosavybės teise priklausančių bendrovės akcijų valdytoja, savivaldybės įmonės savininko teises ir pareigas įgyvendinanti institucija tampa savivaldybei nuosavybės teise priklausančių bendrovės akcijų valdytoja.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n15. Kai valstybės įmonei pertvarkyti į akcinę bendrovę ar uždarąją akcinę bendrovę priimamas atskiras įstatymas, valstybės įmonės savininko teises ir pareigas įgyvendinanti institucija tvirtina po pertvarkymo veiksiančios akcinės bendrovės ar uždarosios akcinės bendrovės įstatus ir, juos įregistravus juridinių asmenų registre, tampa valstybei nuosavybės teise priklausančių bendrovės akcijų valdytoja, jeigu tame įstatyme nenustatyta kitaip.\nPapildyta straipsnio dalimi:\nNr. XII-1234, 2014-10-16, paskelbta TAR 2014-10-29, i. k. 2014-15109\n\nStraipsnio pakeitimai:\nNr. X-353, 2005-09-29, Žin., 2005, Nr. 122-4360 (2005-10-13); Žin., 2005, Nr. 127-0 (2005-10-27), i. k. 1051010ISTA000X-353"
    },
    {
      "provision_ref": "art24",
      "section": "24",
      "title": "24 straipsnis. Įmonės likvidavimas",
      "content": "1. Įmonė gali būti likviduojama Civilinio kodekso nustatytais juridinių asmenų likvidavimo pagrindais.\n\n2. Įmonės savininko teises ir pareigas įgyvendinanti institucija priimti sprendimą likviduoti įmonę gali tik po to, kai yra Vyriausybės nutarimas nutraukti valstybės įmonės veiklą arba savivaldybės tarybos sprendimas nutraukti savivaldybės įmonės veiklą.\n\n3. Sprendimą likviduoti įmonę priėmusi įmonės savininko teises ir pareigas įgyvendinanti institucija arba teismas privalo paskirti likvidatorių. Nuo likvidatoriaus paskyrimo įmonės valdymo organai netenka savo įgaliojimų.\n\n4. Jeigu įmonė įsteigta ribotam laikui, likus ne mažiau kaip 3 mėnesiams iki nustatyto laikotarpio pabaigos, įmonės savininko teises ir pareigas įgyvendinanti institucija privalo paskirti likvidatorių arba priimti sprendimą pratęsti veiklos laikotarpį ir pakeisti įmonės įstatus. Jeigu šio Įstatymo 5 straipsnio 3 dalyje nurodytame teisės akte yra nustatytas laikotarpis, kuriam steigiama įmonė, sprendimas pratęsti šį valstybės įmonės veiklos laikotarpį gali būti priimamas gavus išankstinį Vyriausybės sutikimą, savivaldybės įmonės – gavus išankstinį savivaldybės tarybos sutikimą.\n\n5. Jeigu įmonės savininko teises ir pareigas įgyvendinanti institucija nepriima sprendimo pratęsti įmonės veiklos laikotarpį ir nepaskiria likvidatoriaus, įmonės vadovas ar juridinių asmenų registro tvarkytojas turi teisę kreiptis į teismą, kad šis paskirtų likvidatorių.\n\n6. Jeigu įmonės likvidavimo pagrindas yra teismo ar kreditorių susirinkimo sprendimas likviduoti bankrutavusią įmonę, ji likviduojama Įmonių bankroto įstatymo nustatyta tvarka.\n\n7. Jeigu įmonės likvidavimo pagrindas yra juridinių asmenų registro tvarkytojo sprendimas, įmonė likviduojama taikant Civilinio kodekso nuostatas, reglamentuojančias juridinio asmens likvidavimą juridinių asmenų registro tvarkytojo iniciatyva.\n\n8. Apie sprendimą likviduoti įmonę turi būti viešai paskelbta šio Įstatymo 3 straipsnio 9 dalyje nurodytame leidinyje tris kartus ne mažesniais kaip 30 dienų intervalais arba viešai paskelbta vieną kartą šio Įstatymo 3 straipsnio 9 dalyje nurodytame leidinyje ir pranešta visiems kreditoriams raštu. Skelbime arba pranešime turi būti nurodyta:\n\n1) įmonės pavadinimas;\n\n2) įmonės buveinė;\n\n3) įmonės kodas;\n\n4) registras, kuriame kaupiami ir saugomi duomenys apie likviduojamą įmonę;\n\n5) sprendimo likviduoti įmonę priėmimo diena.\n\n9. Apie likvidavimą pranešama juridinių asmenų registrui teisės aktų nustatyta tvarka ne vėliau kaip pirmą viešo paskelbimo dieną. Nuo sprendimo likviduoti įmonę priėmimo įmonė įgyja likviduojamos įmonės statusą, o jo netenka įmonę likvidavus ar įstatymų nustatytais atvejais atšaukus sprendimą ją likviduoti. Likvidavimo atšaukimą patvirtinantis dokumentas turi būti pateiktas juridinių asmenų registrui.\n\n10. Likviduojamos įmonės kreditorių reikalavimai tenkinami įstatymų nustatyta tvarka. Patenkinus visus likviduojamos valstybės įmonės kreditorių reikalavimus, likęs turtas perduodamas valstybės įmonės savininko teises ir pareigas įgyvendinančiai institucijai, jeigu Vyriausybė nenutaria kitaip. Patenkinus visus likviduojamos savivaldybės įmonės kreditorių reikalavimus, likęs turtas savivaldybės tarybos sprendimu perduodamas kitiems savivaldybės administravimo subjektams.\n\nStraipsnio pakeitimai:\nNr. XII-1525, 2014-12-23, paskelbta TAR 2014-12-31, i. k. 2014-21159"
    },
    {
      "provision_ref": "art25",
      "section": "25",
      "title": "25 straipsnis. Likvidatoriaus kompetencija",
      "content": "1. Likvidatorius turi įmonės valdymo organų teises ir pareigas nuo jo paskyrimo dienos.\n\n2. Be kitų šiame Įstatyme ir Civiliniame kodekse nustatytų pareigų, likvidatorius privalo:\n\n1) pranešti juridinių asmenų registrui apie sprendimą likviduoti įmonę, pateikti sprendimą patvirtinantį dokumentą ir pranešti duomenis apie likvidatorių;\n\n2) parengti įmonės likvidavimo pabaigos finansinę ataskaitą pagal paskutinės įmonės veiklos dienos iki likvidavimo pabaigos dienos duomenis;\nStraipsnio punkto pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\n3) baigti vykdyti įmonės prievoles, atsiskaityti su likviduojamos įmonės kreditoriais;\n\n4) pareikšti reikalavimus įmonės skolininkams;\n\n5) perduoti likusį įmonės turtą šio Įstatymo nustatyta tvarka;\n\n6) sudaryti įmonės likvidavimo aktą;\n\n7) perduoti dokumentus saugoti Archyvų įstatymo nustatyta tvarka;\n\n8) pateikti juridinių asmenų registro tvarkytojui įmonės likvidavimo aktą, likvidavimo pabaigos finansinę ataskaitą bei kitus teisės aktų nustatytus dokumentus, reikalingus likviduotai įmonei išregistruoti.\nStraipsnio punkto pakeitimai:\nNr. XIV-2826, 2024-06-25, paskelbta TAR 2024-06-30, i. k. 2024-12148\n\nSeptintasis skirsnis\nBAIGIAMOSIOS NUOSTATOS"
    },
    {
      "provision_ref": "art26",
      "section": "26",
      "title": "26 straipsnis. Baigiamosios nuostatos",
      "content": "1. Įsigaliojus šiam Įstatymui, institucijos, iki šio Įstatymo įsigaliojimo vykdžiusios įmonių steigėjo funkcijas, įgyvendina šių įmonių savininko teises ir pareigas.\n\n2. Neteko galios nuo 2015-03-01.\nStraipsnio dalies pakeitimai:\nNr. XII-1234, 2014-10-16, paskelbta TAR 2014-10-29, i. k. 2014-15109\n\n3. Iki 2004 m. gruodžio 31 d. už kapitalo naudojimą įmonė moka palūkanas iš pelno. Valstybės įmonė moka palūkanas į valstybės biudžetą. Valstybės įmonių mokamų palūkanų dydį ir mokėjimo tvarką nustato Vyriausybė. Savivaldybės įmonė moka palūkanas į savivaldybės biudžetą. Savivaldybės įmonės mokamų palūkanų dydį ir mokėjimo tvarką nustato savivaldybės taryba.\n\n4. Šio Įstatymo nustatytos normos dėl įmonių registravimo juridinių asmenų registre įsigalioja nuo juridinių asmenų registro veiklos pradžios.\n\n5. Iki juridinių asmenų registro veiklos pradžios:\n\n1) įmonės, jų filialai ir atstovybės bei jų dokumentai ir duomenys registruojami ir kaupiami įmonių rejestre;\n\n2) dokumentai, kurie šio Įstatymo nustatyta tvarka turi būti pateikti juridinių asmenų registrui, pateikiami įmonių rejestro tvarkytojui.\n\n6. Nuo juridinių asmenų registro veiklos pradžios įmonių rejestre įregistruotos įmonės laikomos įregistruotomis juridinių asmenų registre.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         ALGIRDAS BRAZAUSKAS"
    }
  ],
  "definitions": [
    {
      "term": "Neteko galios nuo 2025",
      "definition": "01-15\nStraipsnio dalies naikinimas:\nNr. XIV-2635, 2024-05-16, paskelbta TAR 2024-05-30, i. k. 2024-09671\n\n7. Teisės akto, kuriuo tvirtinami steigiamos įmonės įstatai, identifikacinis kodas Teisės aktų registre pateikiamas Juridinių asmenų registrui.\nStraipsnio dalies pakeitimai:\nNr. XIV-2635, 2024-05-16, paskelbta TAR 2024-05-30, i. k. 2024-09671",
      "source_provision": "art6"
    },
    {
      "term": "Neteko galios nuo 2025",
      "definition": "01-15\nStraipsnio dalies naikinimas:\nNr. XIV-2635, 2024-05-16, paskelbta TAR 2024-05-30, i. k. 2024-09671",
      "source_provision": "art6"
    }
  ]
}
