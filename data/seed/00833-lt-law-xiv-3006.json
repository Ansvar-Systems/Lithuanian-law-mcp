{
  "id": "lt-law-xiv-3006",
  "type": "statute",
  "title": "Lietuvos Respublikos valstybės ir tarnybos paslapčių įstatymo Nr. VIII-1443 2, 6, 7, 12, 16, 17, 18, 20, 21, 22, 35, 36, 43 straipsnių pakeitimo ir Įstatymo papildymo 21-1 straipsniu įstatymas",
  "short_name": "XIV-3006",
  "status": "in_force",
  "issued_date": "2024-10-03",
  "in_force_date": "2025-01-01",
  "url": "https://e-tar.lt/portal/lt/legalAct/204d84a086d211efabdbb4a1fc8b0b63/phNrGsHpIz",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 9 dalį ir ją išdėstyti taip:\n\n„9. Įslaptintos informacijos gavėjas – paslapčių subjektas ar jo padalinys, paslapčių subjektui pavaldi ar jo reguliavimo sričiai priskirta įstaiga, įmonė, akcinė bendrovė arba uždaroji akcinė bendrovė, kurios visus balsus visuotiniame akcininkų susirinkime suteikiančios akcijos priklauso valstybei, savivaldybei ar valstybės valdomai bendrovei, tiekėjas, darbuotojas, kuriems skirta kito paslapčių subjekto parengta įslaptinta informacija.“\n\n2. Pakeisti 2 straipsnio 11 dalį ir ją išdėstyti taip:\n\n„11. Įslaptintos informacijos rengėjas – paslapčių subjektas, paslapčių subjektui pavaldi ar jo reguliavimo sričiai priskirta įstaiga, įmonė, akcinė bendrovė arba uždaroji akcinė bendrovė, kurios visus balsus visuotiniame akcininkų susirinkime suteikiančios akcijos priklauso valstybei, savivaldybei ar valstybės valdomai bendrovei, parengę ir įslaptinę informaciją, arba jų teisių perėmėjas.“\n\n3. Pakeisti 2 straipsnio 17 dalį ir ją išdėstyti taip:\n\n„17. Paslapčių subjektas – valstybės ir savivaldybės institucija, kurios veikla susijusi su informacijos įslaptinimu, išslaptinimu, įslaptintos informacijos naudojimu ir (ar) apsauga, taip pat tokiai institucijai pavaldi ar jos reguliavimo sričiai priskirta įstaiga, įmonė, akcinė bendrovė arba uždaroji akcinė bendrovė, kurios visus balsus visuotiniame akcininkų susirinkime suteikiančios akcijos priklauso valstybei, savivaldybei ar valstybės valdomai bendrovei, kurioms ši institucija, pritarus Lietuvos Respublikos paslapčių apsaugos koordinavimo komisijai, suteikė paslapčių subjekto statusą.“\n\n4. Pakeisti 2 straipsnio 18 dalį ir ją išdėstyti taip:\n\n„18. Paslapčių subjekto ar tiekėjo darbuotojas – asmuo, kurį su paslapčių subjektu ar tiekėju sieja tarnybos ar darbo santykiai, asmuo, kuris, sudaręs praktinio mokymo, savanoriškos praktikos ar profesinės veiklos praktikos sutartį, paslapčių subjekte ar pas tiekėją atlieka praktiką, taip pat asmuo, kuris paslapčių subjekto statusą turinčioje akcinėje bendrovėje arba uždarojoje akcinėje bendrovėje yra kolegialaus priežiūros organo, kolegialaus valdymo organo ar jų sudaromo komiteto narys.“\n\n5. Papildyti 2 straipsnį 29 dalimi:\n\n„29. Kitos šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos karo prievolės įstatyme, Lietuvos Respublikos valstybės ir savivaldybių turto valdymo, naudojimo ir disponavimo juo įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnio 3 dalį ir ją išdėstyti taip:\n\n„3. Įslaptintos informacijos rengėju nelaikomas paslapčių subjektas, paslapčių subjektui pavaldi ar jo reguliavimo sričiai priskirta įstaiga, įmonė, akcinė bendrovė arba uždaroji akcinė bendrovė, kurios visus balsus visuotiniame akcininkų susirinkime suteikiančios akcijos priklauso valstybei, savivaldybei ar valstybės valdomai bendrovei, (toliau kartu – paslapčių subjektui pavaldi ar jo reguliavimo sričiai priskirta įstaiga, įmonė), disponuojantys bet kokiu būdu gauta, bet kokio pobūdžio ir kilmės kito paslapčių subjekto parengta, įslaptinta ir jiems perduota informacija ar savo veikloje ją naudojantys.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 1 dalies 13 punktą ir jį išdėstyti taip:\n\n„13) detalūs duomenys apie valstybės gynybai naudojamą oro erdvės ar jūros stebėjimo ir kontrolės sistemą;“."
    },
    {
      "provision_ref": "art4",
      "section": "4",
      "title": "4 straipsnis. 12 straipsnio pakeitimas",
      "content": "Pakeisti 12 straipsnio 3 dalies 7 punktą ir jį išdėstyti taip:\n\n„7) vertina paslapčių subjektų sprendimų dėl paslapčių subjekto statuso suteikimo pavaldžioms ar jų reguliavimo sričiai priskirtoms įstaigoms, įmonėms, akcinėms bendrovėms arba uždarosioms akcinėms bendrovėms, kurių visus balsus visuotiniame akcininkų susirinkime suteikiančios akcijos priklauso valstybei, savivaldybei ar valstybės valdomai bendrovei, projektus;“."
    },
    {
      "provision_ref": "art5",
      "section": "5",
      "title": "5 straipsnis. 16 straipsnio pakeitimas",
      "content": "1. Pakeisti 16 straipsnio 1 dalį ir ją išdėstyti taip:\n\n„1. Paslapčių subjekto darbuotojams teisę dirbti ar susipažinti su įslaptinta informacija, žymima slaptumo žyma „Riboto naudojimo“, suteikia paslapčių subjekto vadovas ar jo įgaliotas asmuo, šauliams – krašto apsaugos ministras ar jo įgaliotas asmuo. Paslapčių subjekto vadovui teisę dirbti ar susipažinti su įslaptinta informacija, žymima slaptumo žyma „Riboto naudojimo“, suteikia paslapčių subjekto vadovą į pareigas skiriantis asmuo ar jo įgaliotas asmuo, kai vadovą į pareigas skiria kolegialus subjektas, teisę dirbti ar susipažinti su įslaptinta informacija, žymima slaptumo žyma „Riboto naudojimo“, suteikia kolegialaus subjekto vadovas ar jo įgaliotas asmuo. Ši teisė suteikiama iki darbo (tarnybos) santykių nutraukimo arba iki renkamų ar skiriamų į pareigas asmenų įgaliojimų laiko pasibaigimo. Išleistam į atsargą ir į tarnybą aktyviajame kariuomenės personalo rezerve paskirtam kariui iki jo išleidimo į atsargą ir paskyrimo į tarnybą aktyviajame kariuomenės personalo rezerve suteikta teisė dirbti ar susipažinti su įslaptinta informacija, žymima slaptumo žyma „Riboto naudojimo“, lieka galioti iki jo atleidimo iš tarnybos aktyviajame kariuomenės personalo rezerve dienos.“\n\n2. Papildyti 16 straipsnį 21 dalimi:\n\n„21. Teisė dirbti ar susipažinti su įslaptinta informacija, žymima slaptumo žyma „Riboto naudojimo“, nesuteikiama, jeigu paslapčių subjekto darbuotojui ar šauliui buvo panaikinta teisė dirbti ar susipažinti su įslaptinta informacija, žymima slaptumo žyma „Riboto naudojimo“, vadovaujantis šio straipsnio 22 dalimi arba panaikintas leidimas dirbti ar susipažinti su įslaptinta informacija vadovaujantis šio įstatymo 20 straipsnio 1 dalies 5 punktu ir nuo tokio sprendimo priėmimo dienos nepraėjo 3 metai.“\n\n3. Papildyti 16 straipsnį 22 dalimi:\n\n„22. Teisė dirbti ar susipažinti su įslaptinta informacija, žymima slaptumo žyma „Riboto naudojimo“, panaikinama, jeigu paslapčių subjekto darbuotojas ar šaulys pažeidė apribojimą, nurodytą šio įstatymo 211 straipsnyje.“\n\n4. Pakeisti 16 straipsnio 3 dalį ir ją išdėstyti taip:\n\n„3. Informaciją, ar asmuo atitinka šio straipsnio 2, 21 ir 22 dalyse nustatytas sąlygas, surenka paslapčių subjekto vadovas ar jo įgaliotas asmuo arba krašto apsaugos ministras ar jo įgaliotas asmuo, jeigu tikrinamas asmuo yra šaulys, arba kolegialaus subjekto vadovas ar jo įgaliotas asmuo, jeigu tikrinamas kolegialaus subjekto į pareigas skiriamas paslapčių subjekto vadovas, iš valstybės informacinių išteklių arba kreipdamasis į teisėsaugos, kontrolės ir kitas institucijas, įstaigas ar įmones, tvarkančias atitinkamą informaciją, o šios turimą informaciją privalo pateikti ne vėliau kaip per 15 darbo dienų nuo prašymo gavimo dienos. Paslapčių subjekto vadovas ar jo įgaliotas asmuo arba krašto apsaugos ministras ar jo įgaliotas asmuo, jeigu tikrinamas asmuo yra šaulys, gali tikrinamo asmens paprašyti pateikti tikrinimui reikalingą informaciją ar dokumentus.“\n\n5. Pakeisti 16 straipsnio 6 dalį ir ją išdėstyti taip:\n\n„6. Jeigu leidimas dirbti ar susipažinti su įslaptinta informacija arba teisė dirbti ar susipažinti su įslaptinta informacija, žymima slaptumo žyma „Riboto naudojimo“, neteko galios nutraukus asmens darbo (tarnybos) santykius, atleidus iš tarnybos aktyviajame kariuomenės personalo rezerve arba pasibaigus renkamų ar skiriamų į pareigas asmenų įgaliojimų laikui, arba šio įstatymo 35 straipsnio 7 dalyje nustatytu atveju, teisė dirbti ar susipažinti su įslaptinta informacija, žymima slaptumo žyma „Riboto naudojimo“, asmeniui iš naujo suteikiama be tikrinimo, jeigu nuo dienos, kurią leidimas dirbti ar susipažinti su įslaptinta informacija arba teisė dirbti ar susipažinti su įslaptinta informacija, žymima slaptumo žyma „Riboto naudojimo“, neteko galios, nepraėjo 12 mėnesių ir nuo paskutinio asmens tikrinimo dėl leidimo dirbti ar susipažinti su įslaptinta informacija išdavimo arba teisės dirbti ar susipažinti su įslaptinta informacija, žymima slaptumo žyma „Riboto naudojimo“, suteikimo nepraėjo 10 metų.“"
    },
    {
      "provision_ref": "art6",
      "section": "6",
      "title": "6 straipsnis. 17 straipsnio pakeitimas",
      "content": "1. Pakeisti 17 straipsnio 1 dalies 2 punktą ir jį išdėstyti taip:\n\n„2) asmuo pateikia užpildytą Vyriausybės nustatytos formos klausimyną;“.\n\n2. Papildyti 17 straipsnio 2 dalį 121 punktu:\n\n„121) paslapčių subjekto darbuotojui ar šauliui buvo panaikinta teisė dirbti ar susipažinti su įslaptinta informacija, žymima slaptumo žyma „Riboto naudojimo“, vadovaujantis šio įstatymo 16 straipsnio 22 dalimi arba panaikintas leidimas dirbti ar susipažinti su įslaptinta informacija vadovaujantis šio įstatymo 20 straipsnio 1 dalies 5 punktu ir nuo tokio sprendimo priėmimo dienos nepraėjo 3 metai;“.\n\n3. Pakeisti 17 straipsnio 8 dalį ir ją išdėstyti taip:\n\n„8. Asmuo papildomai tikrinamas nesibaigus šio straipsnio 5 dalyje nustatytiems terminams, jeigu gauta duomenų, kad galėjo atsirasti šio straipsnio 2 dalyje ir šio įstatymo 20 straipsnio 1 dalies 5 punkte numatytų aplinkybių. Tokiu atveju patikrinimo metu paslapčių subjekto vadovo ar jo įgalioto asmens arba kolegialaus subjekto vadovo ar jo įgalioto asmens, jeigu tikrinamas kolegialaus subjekto į pareigas skiriamas paslapčių subjekto vadovas, sprendimu asmeniui uždraudžiama dirbti ar susipažinti su įslaptinta informacija, žymima slaptumo žyma „Konfidencialiai“ ar aukštesne slaptumo žyma ar jos atitikmenimis. Patikrinimas negali trukti ilgiau, negu nustatyta šio įstatymo 18 straipsnio 8 dalyje. Jeigu paslapčių subjekto vadovas ar jo įgaliotas asmuo arba kolegialaus subjekto vadovas ar jo įgaliotas asmuo, jeigu tikrinamas kolegialaus subjekto į pareigas skiriamas paslapčių subjekto vadovas, nusprendžia, kad asmuo, kuriam uždrausta dirbti ar susipažinti su įslaptinta informacija, negali atlikti pavestų funkcijų nesinaudodamas įslaptinta informacija, toks asmuo perkeliamas į kitas pareigas, kurioms nenustatytas leidimo dirbti ar susipažinti su įslaptinta informacija reikalavimas, o jeigu nėra pareigų, į kurias šis asmuo galėtų būti perkeltas, jis nušalinamas nuo pareigų. Asmuo į kitas pareigas perkeliamas arba nušalinamas nuo pareigų ne ilgesniam kaip šio įstatymo 18 straipsnio 8 dalyje nustatytam asmens tikrinimo terminui.“\n\n4. Papildyti 17 straipsnį 81 dalimi:\n\n„81. Jeigu į pratybas, mokymus ar vykdyti tarnybos užduočių šaukiamam aktyviojo kariuomenės personalo rezervo kariui, turinčiam galiojantį leidimą dirbti ar susipažinti su įslaptinta informacija, pratybų, mokymų ar tarnybos užduočių vykdymo metu reikės dirbti ar susipažinti su įslaptinta informacija, žymima slaptumo žyma „Konfidencialiai“ ar aukštesne slaptumo žyma, karys į šias pratybas, mokymus ar vykdyti tarnybos užduočių kviečiamas tik patikrinus, ar neatsirado šio straipsnio 2 dalyje numatytų aplinkybių. Aktyviojo kariuomenės personalo rezervo karys, turintis galiojantį leidimą dirbti ar susipažinti su įslaptinta informacija, netikrinamas, jeigu nuo jo paskyrimo į aktyvųjį kariuomenės personalo rezervą dienos ar prieš tai atlikto aktyviojo kariuomenės personalo rezervo kario tikrinimo dienos nepraėjo 12 mėnesių.“"
    },
    {
      "provision_ref": "art7",
      "section": "7",
      "title": "7 straipsnis. 18 straipsnio pakeitimas",
      "content": "1. Pakeisti 18 straipsnio 2 dalį ir ją išdėstyti taip:\n\n„2. Asmens tikrinimas dėl leidimo dirbti ar susipažinti su įslaptinta informacija išdavimo ar šio įstatymo 17 straipsnio 81 dalyje numatytas tikrinimas pradedamas gavus užpildytą Vyriausybės nustatytos formos klausimyną.“\n\n2. Papildyti 18 straipsnį 81 dalimi:\n\n„81. Šio įstatymo 17 straipsnio 81 dalyje numatytą tikrinimą Antrasis operatyvinių tarnybų departamentas prie Krašto apsaugos ministerijos privalo atlikti ne vėliau kaip per 40 darbo dienų.“\n\n3. Pakeisti 18 straipsnio 10 dalį ir ją išdėstyti taip:\n\n„10. Asmens tikrinimą atliekančios institucijos, vertindamos, ar nėra šio įstatymo 17 straipsnio 2 dalyje nurodytų aplinkybių, turi teisę neatlygintinai gauti duomenis apie tikrinamą asmenį iš valstybės informacinių išteklių, taip pat kitą informaciją apie tikrinamą asmenį iš visų valstybės, savivaldybių institucijų, antstolių, notarų, finansų ir kredito įstaigų (įskaitant banko paslaptį sudarančią informaciją), sveikatos priežiūros įstaigų (įskaitant konfidencialią informaciją apie pacientą), kitų įmonių, įstaigų, organizacijų, juridinių ar fizinių asmenų. Šie subjektai, gavę asmens tikrinimą atliekančios institucijos prašymą pateikti informaciją apie tikrinamą asmenį, informaciją privalo pateikti ne vėliau kaip per 15 darbo dienų nuo prašymo gavimo dienos.“"
    },
    {
      "provision_ref": "art8",
      "section": "8",
      "title": "8 straipsnis. 20 straipsnio pakeitimas",
      "content": "1. Pakeisti 20 straipsnio 1 dalies 4 punktą ir jį išdėstyti taip:\n\n„4) atlikus pakartotinį, papildomą ar šio įstatymo 17 straipsnio 81 dalyje numatytą asmens tikrinimą nustatoma kuri nors iš aplinkybių, nurodytų šio įstatymo 17 straipsnio 2 dalyje;“.\n\n2. Papildyti 20 straipsnio 1 dalį 5 punktu:\n\n„5) paslapčių subjekto darbuotojas ar šaulys pažeidė apribojimą, nurodytą šio įstatymo 211 straipsnyje.“\n\n3. Pakeisti 20 straipsnio 11 dalį ir ją išdėstyti taip:\n\n„11. Jeigu su paslapčių subjektu ar tiekėju nutraukiami darbo (tarnybos) santykiai, pasibaigia renkamų arba skiriamų į pareigas asmenų įgaliojimų laikas arba asmuo išbraukiamas iš žvalgybos pareigūnų rezervo, sprendimas panaikinti asmeniui išduotą leidimą dirbti ar susipažinti su įslaptinta informacija nepriimamas – leidimas dirbti ar susipažinti su įslaptinta informacija netenka galios nuo darbo (tarnybos) santykių su paslapčių subjektu ar tiekėju nutraukimo, renkamų arba skiriamų į pareigas asmenų įgaliojimų laiko pabaigos arba asmens išbraukimo iš žvalgybos pareigūnų rezervo dienos. Išleistam į atsargą ir į tarnybą aktyviajame kariuomenės personalo rezerve paskirtam kariui išduotas leidimas dirbti ar susipažinti su įslaptinta informacija netenka galios nuo kario atleidimo iš tarnybos aktyviajame kariuomenės personalo rezerve dienos.“"
    },
    {
      "provision_ref": "art9",
      "section": "9",
      "title": "9 straipsnis. 21 straipsnio pakeitimas",
      "content": "Pakeisti 21 straipsnio 10 punktą ir jį išdėstyti taip:\n\n„10) iki šio įstatymo 17 straipsnio 6 dalyje nurodyto pakartotinio asmens tikrinimo ir šio įstatymo 17 straipsnio 81 dalyje nurodyto tikrinimo pradžios, taip pat asmens tikrinimą atliekančioms institucijoms atliekant papildomą patikrinimą pateikti už įslaptintos informacijos apsaugą atsakingam asmeniui reikiamus dokumentus tikrinimui atlikti.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 211 straipsniu",
      "content": "Papildyti Įstatymą 211 straipsniu:\n\n„211 straipsnis. Vykimo į užsienio valstybes ar teritorijas apribojimai\n\nPaslapčių subjekto darbuotojui ar šauliui, kuriam yra išduotas leidimas dirbti ar susipažinti su įslaptinta informacija arba suteikta teisė dirbti ar susipažinti su įslaptinta informacija, žymima slaptumo žyma „Riboto naudojimo“, ne tarnybos ar ne darbo tikslais draudžiama vykti į užsienio valstybes ar teritorijas, kurių sąrašą, įvertinusi Lietuvos Respublikos Seimo tvirtinamoje Nacionalinio saugumo strategijoje ir kituose planavimo dokumentuose apibrėžiamus rizikos veiksnius, pavojus ir grėsmes nacionaliniam saugumui, taip pat kitų nacionalinio saugumo užtikrinimo subjektų šiuo tikslu priimtus sprendimus ar suteiktą informaciją, tvirtina Vyriausybė. Atsižvelgdama į rizikos veiksnių, pavojų ir grėsmių nacionaliniam saugumui raidą ir pokyčius, Vyriausybė turi teisę nustatyti atvejus (įskaitant išimtinius atvejus dėl asmeninių aplinkybių) ir tvarką, pagal kurią paslapčių subjekto darbuotojų ar šaulių vykimas į šiame sąraše esančias užsienio valstybes ar teritorijas būtų galimas tik turint leidimą arba deklaravus informaciją apie išvykimą.“"
    },
    {
      "provision_ref": "art11",
      "section": "11",
      "title": "11 straipsnis. 22 straipsnio pakeitimas",
      "content": "Pakeisti 22 straipsnio 5 punktą ir jį išdėstyti taip:\n\n„5) paima iš asmenų, kuriems išduodami leidimai dirbti ar susipažinti su įslaptinta informacija arba suteikiama teisė dirbti ar susipažinti su įslaptinta informacija, žymima slaptumo žyma „Riboto naudojimo“, Vyriausybės nustatyto pavyzdžio rašytinius pasižadėjimus saugoti įslaptintą informaciją;“."
    },
    {
      "provision_ref": "art12",
      "section": "12",
      "title": "12 straipsnis. 35 straipsnio pakeitimas",
      "content": "1. Pakeisti 35 straipsnio 1 dalies 2 punktą ir jį išdėstyti taip:\n\n„2) tiekėjo užpildytą Vyriausybės nustatytos formos įslaptintų sandorių saugumo klausimyną;“.\n\n2. Pakeisti 35 straipsnio 1 dalies 3 punktą ir jį išdėstyti taip:\n\n„3) tiekėjo administracijos vadovo, vyriausiojo buhalterio arba buhalterinę apskaitą tvarkančio padalinio vadovo ar tikrinamo tiekėjo buhalterinę apskaitą tvarkančio kito asmens, už įslaptintos informacijos apsaugą atsakingų asmenų, juos pavaduojančių asmenų ir darbuotojų ar įgaliotų asmenų, kurie dalyvaus rengiant ir teikiant komercinius pasiūlymus paslapčių subjektams dėl įslaptintų sandorių sudarymo, užpildytus Vyriausybės nustatytos formos klausimynus;“."
    },
    {
      "provision_ref": "art13",
      "section": "13",
      "title": "13 straipsnis. 36 straipsnio pakeitimas",
      "content": "Pakeisti 36 straipsnio 7 dalį ir ją išdėstyti taip:\n\n„7. Įslaptintų sandorių saugumą užtikrinanti institucija, atlikdama tiekėjo patikimumo ar atitikties įslaptintos informacijos, žymimos slaptumo žyma „Riboto naudojimo“, apsaugos reikalavimams vertinimą, turi teisę neatlygintinai gauti visą informaciją, susijusią su tiekėjo ir jo darbuotojų patikimumo įvertinimu, iš valstybės informacinių išteklių, valstybės, savivaldybės institucijų, kitų įmonių, įstaigų, organizacijų, juridinių ir fizinių asmenų.“"
    },
    {
      "provision_ref": "art14",
      "section": "14",
      "title": "14 straipsnis. 43 straipsnio pakeitimas",
      "content": "Pakeisti 43 straipsnio 2 dalį ir ją išdėstyti taip:\n\n„2. ĮIRIS perduodant įslaptintą informaciją, jos slaptumas turi būti užtikrintas įgyvendinant telekomunikacijų apsaugos reikalavimus ir naudojant Nacionalinės komunikacijų apsaugos tarnybos savo nustatyta tvarka patvirtintus kriptografinius metodus ir (ar) produktus.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 1–4 straipsnius ir šio straipsnio 2 dalį, įsigalioja 2025 m. sausio 1 d.\n\n2. Lietuvos Respublikos Vyriausybė, Nacionalinės komunikacijų apsaugos tarnybos funkcijas atliekančios institucijos vadovas iki 2024 m. gruodžio 31 d. priima šio įstatymo įgyvendinamuosius teisės aktus.\n\n3. Asmenims, atvykusiems į šio įstatymo 10 straipsnyje išdėstytame Lietuvos Respublikos valstybės ir tarnybos paslapčių įstatymo 211 straipsnyje nurodytą valstybę ar teritoriją iki šio įstatymo įsigaliojimo dienos, šio įstatymo 5 straipsnio 3 dalyje išdėstytos Valstybės ir tarnybos paslapčių įstatymo 16 straipsnio 22 dalies ir šio įstatymo 8 straipsnio 2 dalyje išdėstyto Valstybės ir tarnybos paslapčių įstatymo 20 straipsnio 1 dalies 5 punkto nuostatos netaikomos.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
