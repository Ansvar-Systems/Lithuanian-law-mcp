{
  "id": "lt-law-xiv-418",
  "type": "statute",
  "title": "Lietuvos Respublikos ikiteisminio administracinių ginčų nagrinėjimo tvarkos įstatymo Nr. VIII-1031 papildymo 6-1 straipsniu ir 7, 9, 10, 11, 20 straipsnių pakeitimo įstatymas",
  "short_name": "XIV-418",
  "status": "in_force",
  "issued_date": "2021-06-17",
  "in_force_date": "2022-01-01",
  "url": "https://e-tar.lt/portal/lt/legalAct/28bea390d8d811eb9f09e7df20500045/feNeVCpRNX",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo papildymas 61 straipsniu",
      "content": "Papildyti Įstatymą 61 straipsniu:\n\n„61 straipsnis. Informacinių ir elektroninių ryšių technologijų naudojimas\n\n1. Lietuvos administracinių ginčų komisija ir jos teritoriniai padaliniai rengia oficialius elektroninius dokumentus, juos siunčia ir iš kitų asmenų gauna per Nacionalinę elektroninių siuntų pristatymo naudojant pašto tinklą informacinę sistemą (toliau – E. pristatymo sistema). Jeigu E. pristatymo sistemos elektroninio pristatymo dėžutė yra neaktyvi, dokumentas siunčiamas per E. pristatymo sistemą, bet įteikiamas kaip pašto siunta. Lietuvos administracinių ginčų komisija ir jos teritoriniai padaliniai gali keistis parengtais oficialiais elektroniniais dokumentais ir informacija su kitais viešojo administravimo subjektais kitais būdais, jeigu keitimosi oficialiais elektroniniais dokumentais ir informacija tarp valstybės informacinių sistemų ir (ar) registrų funkciją užtikrina jų sąveika.\n\n2. Elektroninio pristatymo paslaugos fiziniams asmenims, kai jie elektronines siuntas per E. pristatymo sistemą siunčia Lietuvos administracinių ginčų komisijai ir jos teritoriniams padaliniams, teikiamos neatlygintinai.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Skundo (prašymo) padavimas administracinių ginčų komisijai\n\n1. Skundas (prašymas) administracinių ginčų komisijai paduodamas raštu per E. pristatymo sistemą, kitomis elektroninių ryšių priemonėmis, pašto siunta, tiesiogiai. Elektroninių ryšių priemonėmis paduodamas skundas (prašymas) turi būti pasirašytas kvalifikuotu elektroniniu parašu, išskyrus atvejus, kai jis paduodamas per E. pristatymo sistemą.\n\n2. Administracinių ginčų komisijai paduodamame skunde (prašyme) turi būti nurodyti:\n\n1) administracinių ginčų komisijos pavadinimas;\n\n2) pareiškėjo vardas, pavardė (pavadinimas), asmens kodas (kodas), gyvenamoji vieta (buveinė), jeigu pareiškėjas turi, – ir elektroninio pašto adresas, telefono, fakso numeriai ar kitų elektroninių ryšių priemonių adresai, taip pat pareiškėjo atstovo, jeigu šis yra, vardas, pavardė ir adresas, jeigu žinoma, – ir pareiškėjo atstovo elektroninio pašto adresas, telefono, fakso numeriai ar kitų elektroninių ryšių priemonių adresai;\n\n3) pageidavimai dėl atsiliepimo į skundą (prašymą), administracinių ginčų komisijos sprendimo, kitų procesinių dokumentų gavimo elektroninių ryšių priemonėmis;\n\n4) viešojo administravimo subjekto ar kito asmens, kurio teisės aktas arba veiksmai (neveikimas) ar vilkinimas atlikti veiksmus skundžiami, pavadinimas (vardas, pavardė), buveinė (gyvenamoji vieta), jeigu žinoma, – ir viešojo administravimo subjekto ar kito asmens elektroninio pašto adresas, telefono ir fakso numeriai, kitų elektroninių ryšių priemonių adresai;\n\n5) trečiųjų suinteresuotų asmenų vardai, pavardės (pavadinimai), asmens kodai (kodai, jeigu žinomi), gyvenamosios vietos (buveinės) adresai, jeigu žinomi, – ir elektroninio pašto adresai, telefono ir fakso numeriai, kitų elektroninių ryšių priemonių adresai;\n\n6) konkretus skundžiamas veiksmas (neveikimas) ar teisės aktas, jo įvykdymo (priėmimo) data;\n\n7) aplinkybės, kuriomis pareiškėjas grindžia savo reikalavimą, ir tai patvirtinantys įrodymai, liudytojų vardai, pavardės ir gyvenamosios vietos, kitų įrodymų buvimo vieta;\n\n8) pareiškėjo reikalavimas;\n\n9) ar nagrinėjant skundą (prašymą) administracinių ginčų komisijos posėdyje bus reikalingas vertėjas;\n\n10) prie skundo (prašymo) pridedamų dokumentų sąrašas;\n\n11) skundo (prašymo) surašymo data ir vieta.\n\n3. Administracinių ginčų komisijai duodamas skundas (prašymas) turi būti surašytas valstybine kalba, o jeigu jis surašytas kita kalba, turi būti pridedamas įstatymų nustatyta tvarka patvirtintas skundo (prašymo) vertimas į valstybinę kalbą. Šioje dalyje nustatytas reikalavimas taikomas ir skundo (prašymo) priedams.\n\n4. Prie skundo (prašymo) pridedami šie priedai:\n\n1) skundžiamas individualus administracinis aktas;\n\n2) jeigu būtina, – dokumentas, patvirtinantis reikalavimų ar prieštaravimų įteikimo skundžiamai institucijai, įstaigai datą;\n\n3) dokumentai ir kiti įrodymai, kuriais pareiškėjas grindžia savo reikalavimus.\n\n5. Skundo (prašymo) su priedais egzempliorių (kopijų) turi būti tiek, kad juos būtų galima įteikti kiekvienai bylos šaliai ir vienas egzempliorius liktų administracinių ginčų komisijoje, išskyrus atvejus, kai skundas (prašymas) paduodamas elektroninių ryšių priemonėmis. Kai skundas (prašymas) paduodamas per E. pristatymo sistemą arba kitomis elektroninių ryšių priemonėmis, prie jo turi būti pridedamos ir priedų skaitmeninės kopijos.\n\n6. Skundą (prašymą) pasirašo pareiškėjas ar jo atstovas. Prie pareiškėjo atstovo paduodamo skundo (prašymo) turi būti pridedamas įgaliojimas ar kitoks dokumentas, patvirtinantis atstovo įgaliojimus.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 2 dalį ir ją išdėstyti taip:\n\n„2. Prašyme atnaujinti skundo (prašymo) padavimo terminą nurodomos termino praleidimo priežastys ir pateikiami praleidimo priežastis patvirtinantys įrodymai. Kartu su prašymu atnaujinti skundo (prašymo) padavimo terminą administracinių ginčų komisijai turi būti paduotas skundas (prašymas). Kai prašymas atnaujinti skundo (prašymo) padavimo terminą paduodamas per E. pristatymo sistemą, skundas (prašymas) taip pat paduodamas per E. pristatymo sistemą. Kai prašymas atnaujinti skundo (prašymo) padavimo terminą paduodamas kitomis elektroninių ryšių priemonėmis, skundas (prašymas) taip pat paduodamas kitomis elektroninių ryšių priemonėmis.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnio 3 dalį ir ją išdėstyti taip:\n\n„3. Lietuvos administracinių ginčų komisijos pirmininkas (komisijos pirmininko pavaduotojas teritoriniame padalinyje) ar komisijos pirmininko (komisijos pirmininko pavaduotojo teritoriniame padalinyje) paskirtas kitas administracinių ginčų komisijos narys priima sprendimą nustatyti pareiškėjui 14 dienų terminą skundo (prašymo) trūkumams pašalinti, jeigu:\n\n1) skundas (prašymas) neatitinka šio įstatymo 7 straipsnio 2, 3 ar 6 dalyje nustatytų reikalavimų;\n\n2) prie skundo (prašymo) nepridėti šio įstatymo 7 straipsnio 4 dalyje nurodyti priedai.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "1. Pakeisti 11 straipsnio 1 dalies 2 punktą ir jį išdėstyti taip:\n\n„2) per E. pristatymo sistemą, kitomis elektroninių ryšių priemonėmis arba registruotąja pašto siunta išsiunčia atsakovui, tretiesiems suinteresuotiems asmenims skundo (prašymo) nuorašus ir paprašo per šio straipsnio 3 dalyje nurodytą terminą pateikti atsiliepimą į skundą (prašymą) ir su skundu (prašymu) susijusią medžiagą (įrodymus, paaiškinimus). Jeigu atsakovo, trečiųjų suinteresuotų asmenų E. pristatymo sistemos elektroninio pristatymo dėžutė yra neaktyvi, skundo (prašymo) nuorašai siunčiami per E. pristatymo sistemą, bet įteikiami kaip registruotoji pašto siunta. Kai asmuo yra nurodęs pageidaujamą informacijos gavimo būdą ir reikalingus kontaktinius duomenis, skundo (prašymo) nuorašas jam siunčiamas šiuo būdu. Dokumento, siunčiamo per E. pristatymo sistemą, kai elektroninio pristatymo dėžutė yra aktyvi, arba kitomis elektroninių ryšių priemonėmis, įteikimo diena laikoma po dokumento išsiuntimo dienos einanti darbo diena;“.\n\n2. Pakeisti 11 straipsnio 1 dalies 3 punktą ir jį išdėstyti taip:\n\n„3) suderina su Lietuvos administracinių ginčų komisijos pirmininku (komisijos pirmininko pavaduotoju teritoriniame padalinyje) bylos nagrinėjimo administracinių ginčų komisijos posėdyje datą ir laiką; šio straipsnio 1 dalies 2 punkte nustatytais būdais išsiunčia bylos šalims ir jų atstovams pranešimus apie posėdžio vietą, datą ir laiką, kartu pasiūlo ginčo šalims išspręsti ginčą taikiai arba pasinaudoti galimybe spręsti ginčą neteisminės mediacijos būdu;“.\n\n3. Pakeisti 11 straipsnio 3 dalį ir ją išdėstyti taip:\n\n„3. Administracinių ginčų komisijos reikalaujama medžiaga ar dokumentų kopijos turi būti jai perduotos per E. pristatymo sistemą, siunčiant registruotąja pašto siunta arba tiesiogiai ne vėliau kaip per 5 darbo dienas nuo reikalavimo gavimo dienos. Prireikus administracinių ginčų komisijos narys, paskirtas pranešėju byloje, šį terminą gali pratęsti.“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio pakeitimas",
      "content": "Pakeisti 20  straipsnio 9 dalį ir ją išdėstyti taip:\n\n„9. Administracinių ginčų komisijos sprendimo patvirtinta kopija bylos šalims išsiunčiama šio įstatymo 11 straipsnio 1 dalies 2 punkte nustatytais būdais ne vėliau kaip kitą darbo dieną po sprendimo priėmimo.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas",
      "content": "Šis įstatymas įsigalioja 2022 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
