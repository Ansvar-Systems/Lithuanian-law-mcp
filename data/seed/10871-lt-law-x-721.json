{
  "id": "lt-law-x-721",
  "type": "statute",
  "title": "Lietuvos Respublikos įstatymas dėl 1996 m. protokolo, iš dalies keičiančio 1976 m. Konvenciją dėl atsakomybės pagal jūrinius reikalavimus ribojimo",
  "short_name": "X-721",
  "status": "in_force",
  "issued_date": "2006-06-22",
  "in_force_date": "2007-09-01",
  "url": "https://e-tar.lt/portal/lt/legalAct/TAR.D202F4CA94D2",
  "provisions": [
    {
      "provision_ref": "art1",
      "section": "1",
      "title": "1 straipsnis. Protokolo ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2006 m. gegužės 16 d. dekretą Nr. 615, ratifikuoja su išlyga 1996 m. Protokolą, iš dalies keičiantį 1976 m. Konvenciją dėl atsakomybės pagal jūrinius reikalavimus ribojimo, priimtą 1996 m. gegužės 2 d. Londone."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos išlyga",
      "content": "Lietuvos Respublikos Seimas pareiškia, kad, vadovaujantis šio protokolo 7 straipsniu, Lietuvos Respublika pasilieka teisę:\n\n1) netaikyti 1976 m. Konvencijos dėl atsakomybės pagal jūrinius reikalavimus ribojimo 2 straipsnio 1 dalies d ir e punktų;\n\n2) atmesti reikalavimus dėl žalos atlyginimo, kaip apibūdinta 1996 m. Tarptautinėje konvencijoje dėl atsakomybės ir kompensacijos už žalą, susijusią su pavojingų ir kenksmingų medžiagų vežimu jūra, arba kuriame nors jos pakeitime ar jos protokole."
    },
    {
      "provision_ref": "art3",
      "section": "3",
      "title": "3 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki 2007 m. rugsėjo 1 d. nustato šio protokolo įgyvendinimo tvarką."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas, išskyrus 3 straipsnį, įsigalioja nuo 2007 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
