{
  "id": "lt-law-xiv-893",
  "type": "statute",
  "title": "Lietuvos Respublikos įstatymo „Dėl užsieniečių teisinės padėties“ Nr. IX-2206 2, 11, 19, 23, 26, 35, 53, 62, 98-1, 124, 125, 133, 140-3 straipsnių, III skyriaus pirmojo skirsnio pavadinimo ir priedo pakeitimo ir Įstatymo papildymo 20-1 straipsniu įstatymas",
  "short_name": "XIV-893",
  "status": "in_force",
  "issued_date": "2022-01-11",
  "in_force_date": "2022-01-20",
  "url": "https://e-tar.lt/portal/lt/legalAct/1e7f7240790c11ec993ff5ca6e8ba60c/oiROiHYMJv",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 101 dalimi:\n\n„101. Kelionės leidimas – sprendimas, priimtas pagal Reglamentą (ES) 2018/1240.“\n\n2. Pakeisti 2 straipsnio 34 dalį ir ją išdėstyti taip:\n\n„34. Kitos šiame Įstatyme vartojamos sąvokos suprantamos taip, kaip jos apibrėžtos Vizų kodekse, 2014 m. liepos 23 d. Europos Parlamento ir Tarybos reglamente (ES) Nr. 910/2014 dėl elektroninės atpažinties ir elektroninių operacijų patikimumo užtikrinimo paslaugų vidaus rinkoje, kuriuo panaikinama Direktyva 1999/93/EB, ir Reglamente (ES) 2018/1240.“"
    },
    {
      "provision_ref": "art2",
      "section": "2",
      "title": "2 straipsnis. III skyriaus pirmojo skirsnio pavadinimo pakeitimas",
      "content": "Pakeisti III skyriaus pirmojo skirsnio pavadinimą ir jį išdėstyti taip:\n\n„PIRMASIS SKIRSNIS\nKELIONĖS LEIDIMAS IR VIZOS“."
    },
    {
      "provision_ref": "art3",
      "section": "3",
      "title": "3 straipsnis. 11 straipsnio pakeitimas",
      "content": "1. Pakeisti 11 straipsnio pavadinimą ir jį išdėstyti taip:\n\n„11 straipsnis. Reikalavimas turėti kelionės leidimą taikant bevizį režimą ir reikalavimas turėti vizą“.\n\n2. Pakeisti 11 straipsnio 2 dalį ir ją išdėstyti taip:\n\n„2. Užsienietis, kuriam taikomas bevizis režimas, turi teisę atvykti į Lietuvos Respubliką ir būti Lietuvos Respublikoje turėdamas galiojantį kelionės leidimą, jeigu to reikalaujama pagal Reglamentą (ES) 2018/1240, bet jo buvimas Lietuvos Respublikoje ir kitose Šengeno valstybėse negali trukti ilgiau negu 90 dienų per bet kurį 180 dienų laikotarpį. Užsienietis, turintis riboto teritorinio galiojimo kelionės leidimą, išduotą pagal Reglamento (ES) 2018/1240 44 straipsnį, suteikiantį teisę būti Lietuvos Respublikos teritorijoje, gali atvykti į Lietuvos Respubliką ir būti joje ne ilgiau kaip 90 dienų nuo pirmo atvykimo su šiuo leidimu dienos.“\n\n3. Pakeisti 11 straipsnio 10 dalį ir ją išdėstyti taip:\n\n„10. Kelionės leidimo ar vizos turėjimas savaime nesuteikia teisės atvykti į Lietuvos Respubliką.“"
    },
    {
      "provision_ref": "art4",
      "section": "4",
      "title": "4 straipsnis. 19 straipsnio pakeitimas",
      "content": "Pakeisti 19 straipsnio 1 dalies 12 punktą ir jį išdėstyti taip:\n\n„12) dėl jo kita Šengeno valstybė į Šengeno informacinę sistemą yra įtraukusi įspėjimą dėl neįsileidimo pagal Reglamento (EB) Nr. 1987/2006 nuostatas, perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas ar perspėjimą dėl užsieniečio grąžinimo pagal Reglamento (ES) 2018/1860 nuostatas kartu su draudimu atvykti arba jis yra įtrauktas į užsieniečių, kuriems draudžiama atvykti į Lietuvos Respubliką, nacionalinį sąrašą;“."
    },
    {
      "provision_ref": "art5",
      "section": "5",
      "title": "5 straipsnis. Įstatymo papildymas 201 straipsniu",
      "content": "Papildyti Įstatymą 201 straipsniu:\n\n„201 straipsnis. Sprendimų dėl kelionės leidimų priėmimas\n\nSprendimus dėl kelionės leidimo išdavimo ar atsisakymo jį išduoti, jo panaikinimo arba atšaukimo priima Valstybės sienos apsaugos tarnyba, vadovaudamasi Reglamento (ES) 2018/1240 nuostatomis, vidaus reikalų ministro nustatyta ir su užsienio reikalų ministru suderinta tvarka.“"
    },
    {
      "provision_ref": "art6",
      "section": "6",
      "title": "6 straipsnis. 23 straipsnio pakeitimas",
      "content": "1. Pakeisti 23 straipsnio 2 punktą ir jį išdėstyti taip:\n\n„2) yra Lietuvos Respublikoje pasibaigus kelionės leidimo ar vizos galiojimo laikui;“.\n\n2. Pakeisti 23 straipsnio 3 punktą ir jį išdėstyti taip:\n\n„3) yra Lietuvos Respublikoje turėdamas panaikintą arba atšauktą kelionės leidimą ar vizą;“.\n\n3. Pakeisti 23 straipsnio 6 punktą ir jį išdėstyti taip:\n\n„6) yra Lietuvos Respublikoje be kelionės leidimo ar vizos, jeigu jie būtini;“.\n\n4. Pakeisti 23 straipsnio 9 punktą ir jį išdėstyti taip:\n\n„9) yra įtrauktas į užsieniečių, kuriems draudžiama atvykti į Lietuvos Respubliką, nacionalinį sąrašą arba dėl jo kita Šengeno valstybė į Šengeno informacinę sistemą yra įtraukusi įspėjimą dėl neįsileidimo pagal Reglamento (EB) Nr. 1987/2006 nuostatas, perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas, išskyrus Vizų kodekse numatytą atvejį, kai užsieniečiui išduota riboto teritorinio galiojimo viza, arba Reglamente (ES) 2018/1240 numatytą atvejį, kai užsieniečiui išduotas riboto teritorinio galiojimo kelionės leidimas, ir šios aplinkybės paaiškėja užsieniečio buvimo Lietuvos Respublikoje metu.“"
    },
    {
      "provision_ref": "art7",
      "section": "7",
      "title": "7 straipsnis. 26 straipsnio pakeitimas",
      "content": "1. Pakeisti 26 straipsnio 6 dalį ir ją išdėstyti taip:\n\n„6. Jeigu išduodant ar keičiant leidimą gyventi nustatoma, kad kita Šengeno valstybė į Šengeno informacinę sistemą yra įtraukusi įspėjimą dėl užsieniečio neįsileidimo pagal Reglamento (EB) Nr. 1987/2006 nuostatas, perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas arba perspėjimą dėl užsieniečio grąžinimo pagal Reglamento (ES) 2018/1860 nuostatas kartu su draudimu atvykti, Migracijos departamentas turi konsultuotis su šia Šengeno valstybe ir atsižvelgti į jos interesus. Leidimas gyventi gali būti išduodamas ar keičiamas tik dėl humanitarinių priežasčių arba dėl tarptautinių įsipareigojimų.“\n\n2. Pakeisti 26 straipsnio 7 dalį ir ją išdėstyti taip:\n\n„7. Migracijos departamentas konsultuoja kitas Šengeno valstybes dėl leidimo gyventi ar nacionalinės vizos išdavimo užsieniečiui, kai įspėjimą dėl jo neįsileidimo pagal Reglamento (EB) Nr. 1987/2006 nuostatas, perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas arba perspėjimą dėl užsieniečio grąžinimo pagal Reglamento (ES) 2018/1860 nuostatas kartu su draudimu atvykti yra pateikusi Lietuvos Respublika. Jeigu kita Šengeno valstybė po konsultacijų su Lietuvos Respublika užsieniečiui išduoda leidimą gyventi ar nacionalinę vizą arba jeigu šis jau turi vienos iš susitariančiųjų šalių išduotą galiojantį leidimą gyventi ar galiojančią nacionalinę vizą, įspėjimas dėl neįsileidimo pagal Reglamento (EB) Nr. 1987/2006 nuostatas ar perspėjimas dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas ištrinamas iš Šengeno informacinės sistemos.“"
    },
    {
      "provision_ref": "art8",
      "section": "8",
      "title": "8 straipsnis. 35 straipsnio pakeitimas",
      "content": "Pakeisti 35 straipsnio 1 dalies 3 punktą ir jį išdėstyti taip:\n\n„3) dėl jo kita Šengeno valstybė į Šengeno informacinę sistemą yra įtraukusi įspėjimą dėl neįsileidimo pagal Reglamento (EB) Nr. 1987/2006 nuostatas, perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas arba perspėjimą dėl užsieniečio grąžinimo pagal Reglamento (ES) 2018/1860 nuostatas kartu su draudimu atvykti ir nėra pagrindo išduoti leidimą gyventi dėl humanitarinių priežasčių ar tarptautinių įsipareigojimų arba jis yra įtrauktas į užsieniečių, kuriems draudžiama atvykti į Lietuvos Respubliką, nacionalinį sąrašą;“."
    },
    {
      "provision_ref": "art9",
      "section": "9",
      "title": "9 straipsnis. 53 straipsnio pakeitimas",
      "content": "1. Pakeisti 53 straipsnio 1 dalies 8 punktą ir jį išdėstyti taip:\n\n„8) jis pragyveno Lietuvos Respublikoje teisėtai be pertraukos pastaruosius 5 metus turėdamas šiame Įstatyme nurodytą teisę gyventi Lietuvos Respublikoje suteikiantį ar patvirtinantį dokumentą arba nacionalinę vizą;“.\n\n2. Pakeisti 53 straipsnio 3 dalį ir ją išdėstyti taip:\n\n„3. Užsienietis, kuriam išduodamas leidimas nuolat gyventi, turi atitikti šio Įstatymo 26 straipsnio 1 dalies 1–3 punktuose nustatytas sąlygas. Teisėtai pragyvento laikotarpio nustatymo ir apskaičiavimo tvarką išduodant užsieniečiui leidimą nuolat gyventi šio straipsnio 1 dalies 8 ir 81 punktuose nustatytais pagrindais nustato vidaus reikalų ministras.“\n\n3. Papildyti 53 straipsnį 81 dalimi:\n\n„81. Leidimą nuolat gyventi išduodant užsieniečiui šio straipsnio 1 dalies 8 punkte nustatytu pagrindu, į pragyventą Lietuvos Respublikoje laikotarpį neįskaičiuojami laikotarpiai, kai užsieniečio atvykimo į Lietuvos Respubliką tikslas yra trumpalaikis, susijęs su laikina nenuolatinio pobūdžio veikla.“"
    },
    {
      "provision_ref": "art10",
      "section": "10",
      "title": "10 straipsnis. 62 straipsnio pakeitimas",
      "content": "Pakeisti 62 straipsnio 11 dalį ir ją išdėstyti taip:\n\n„11. Šio Įstatymo 11 straipsnio 2–5 dalyse nurodytas užsienietis teisėto buvimo Lietuvos Respublikoje laikotarpiu gali dirbti Lietuvos Respublikoje, jeigu jam yra išduotas leidimas dirbti arba jis atitinka šio Įstatymo 58 straipsnio 6–13 ar 15 punktuose nustatytas atleidimo nuo pareigos įsigyti leidimą dirbti sąlygas.“"
    },
    {
      "provision_ref": "art11",
      "section": "11",
      "title": "11 straipsnis. 981 straipsnio pakeitimas",
      "content": "Pakeisti 981 straipsnio 1 dalį ir ją išdėstyti taip:\n\n„1. Europos Sąjungos valstybės narės piliečio arba jo šeimos nario keliamos grėsmės valstybės saugumui ar viešajai tvarkai vertinimas kiekvienu konkrečiu atveju turi būti grindžiamas tik atitinkamo asmens elgesiu. Asmens elgesys turi kelti realią, akivaizdžią ir pakankamai rimtą grėsmę. Vertinimas negali būti grindžiamas aplinkybėmis, nesusijusiomis su konkrečiu atveju, bendrąja prevencija ar vien nusikalstamos veikos padarymu.“"
    },
    {
      "provision_ref": "art12",
      "section": "12",
      "title": "12 straipsnis. 124 straipsnio pakeitimas",
      "content": "Pakeisti 124 straipsnio 1 dalį ir ją išdėstyti taip:\n\n„1. Užsienietis privalo išvykti iš Lietuvos Respublikos iki kelionės leidimo, vizos arba leidimo laikinai gyventi galiojimo pabaigos.“"
    },
    {
      "provision_ref": "art13",
      "section": "13",
      "title": "13 straipsnis. 125 straipsnio pakeitimas",
      "content": "1. Pakeisti 125 straipsnio 1 dalies 1 punktą ir jį išdėstyti taip:\n\n„1) jam panaikintas ar atšauktas kelionės leidimas arba viza;“.\n\n2. Pakeisti 125 straipsnio 1 dalies 3 punktą ir jį išdėstyti taip:\n\n„3) jis yra Lietuvos Respublikoje pasibaigus kelionės leidimo arba vizos galiojimui;“."
    },
    {
      "provision_ref": "art14",
      "section": "14",
      "title": "14 straipsnis. 133 straipsnio pakeitimas",
      "content": "Pakeisti 133 straipsnio 1 dalį ir ją išdėstyti taip:\n\n„1. Užsieniečiui, kuriam buvo atsisakyta išduoti kelionės leidimą ar jis buvo panaikintas ar atšauktas dėl vienos ar kelių priežasčių, nustatytų Reglamento (ES) 2018/1240 37 straipsnio 1 dalies a–e punktuose, arba kuriam buvo atsisakyta išduoti vizą ar ji buvo panaikinta, ar atšaukta Šengeno viza, arba kuriam buvo atsisakyta išduoti leidimą gyventi ar jis buvo panaikintas, užsieniečiui, kuris buvo neįleistas į Lietuvos Respubliką, įpareigotas išvykti iš Lietuvos Respublikos, grąžintas į užsienio valstybę, perduotas užsienio valstybei pagal Lietuvos Respublikos sudarytą tarptautinę sutartį dėl neteisėtai esančių asmenų grąžinimo (readmisijos) arba bandė neteisėtai išvykti iš Lietuvos Respublikos ar išvyko iš jos, arba užsieniečiui, kuris neturi teisės gyventi Lietuvos Respublikoje ir nevykdo įsipareigojimų muitinei ar nesumokėjo Lietuvos Respublikos įstatymų nustatyta tvarka skirtos (skirtų) baudos (baudų), gali būti uždrausta atvykti į Lietuvos Respubliką ne ilgesniam kaip 5 metų laikotarpiui.“"
    },
    {
      "provision_ref": "art15",
      "section": "15",
      "title": "15 straipsnis. 1403 straipsnio pakeitimas",
      "content": "Pakeisti 1403 straipsnio 1 punktą ir jį išdėstyti taip:\n\n„1) dėl jo kita Šengeno valstybė į Šengeno informacinę sistemą yra įtraukusi įspėjimą dėl neįsileidimo, įvedusi perspėjimą dėl draudimo užsieniečiui atvykti ir apsigyventi pagal Reglamento (ES) 2018/1861 nuostatas arba perspėjimą dėl užsieniečio grąžinimo pagal Reglamento (ES) 2018/1860 nuostatas kartu su draudimu atvykti;“."
    },
    {
      "provision_ref": "art16",
      "section": "16",
      "title": "16 straipsnis. Įstatymo priedo pakeitimas",
      "content": "1. Papildyti Įstatymo priedą nauju 30 punktu:\n\n„30. 2018 m. rugsėjo 12 d. Europos Parlamento ir Tarybos reglamentas (ES) 2018/1240, kuriuo sukuriama Europos kelionių informacijos ir leidimų sistema (ETIAS) ir iš dalies keičiami reglamentai (ES) Nr. 1077/2011, (ES) Nr. 515/2014, (ES) 2016/399, (ES) 2016/1624 ir (ES) 2017/2226, su paskutiniais pakeitimais, padarytais 2021 m. liepos 7 d. Europos Parlamento ir Tarybos reglamentu (ES) 2021/1152.“\n\n2. Buvusį Įstatymo priedo 30 punktą laikyti 31 punktu.\n\n3. Papildyti Įstatymo priedą 32 ir 33 punktais:\n\n„32. 2018 m. lapkričio 28 d. Europos Parlamento ir Tarybos reglamentas (ES) 2018/1860 dėl Šengeno informacinės sistemos naudojimo neteisėtai esančių trečiųjų šalių piliečių grąžinimui su paskutiniais pakeitimais, padarytais 2021 m. liepos 7 d. Europos Parlamento ir Tarybos reglamentu (ES) 2021/1152.\n\n33. 2018 m. lapkričio 28 d. Europos Parlamento ir Tarybos reglamentas (ES) 2018/1861 dėl Šengeno informacinės sistemos (SIS) sukūrimo, eksploatavimo ir naudojimo patikrinimams kertant sieną, kuriuo iš dalies keičiama Konvencija dėl Šengeno susitarimo įgyvendinimo ir iš dalies keičiamas bei panaikinamas Reglamentas (EB) Nr. 1987/2006, su paskutiniais pakeitimais, padarytais 2021 m. liepos 7 d. Europos Parlamento ir Tarybos reglamentu (ES) 2021/1152.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas, taikymas ir įgyvendinimas",
      "content": "1. Šio įstatymo 9–11 straipsniai įsigalioja 2022 m. vasario 1 d.\n\n2. Užsieniečių prašymai išduoti leidimą nuolat gyventi Lietuvos Respublikoje, pateikti iki šio įstatymo 9 straipsnio įsigaliojimo, baigiami nagrinėti ir sprendimai dėl leidimo nuolat gyventi Lietuvos Respublikoje užsieniečiui išdavimo priimami vadovaujantis šio įstatymo 9 straipsnio nuostatomis.\n\n3. Lietuvos Respublikos vidaus reikalų ministras iki 2022 m. sausio 31 d. priima įgyvendinamuosius teisės aktus, susijusius su šio įstatymo 9 straipsnio nuostatų įgyvendinimu.\n\n4. Šio įstatymo įgyvendinamuosius teisės aktus, susijusius su Reglamento (ES) 2018/1860, Reglamento (ES) 2018/1861 ir Reglamento (ES) 2018/1240 nuostatų taikymu, Lietuvos Respublikos vidaus reikalų ministras ir Lietuvos Respublikos užsienio reikalų ministras priima per 4 mėnesius nuo Reglamento (ES) 2018/1240 88 straipsnio 1 dalyje ar Reglamento (ES) 2018/1861 66 straipsnio 2 dalyje nurodyto Europos Komisijos sprendimo paskelbimo Europos Sąjungos oficialiajame leidinyje, bet ne vėliau kaip iki šių reglamentų taikymo pradžios.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
