{
  "id": "lt-law-xi-1881",
  "type": "statute",
  "title": "Lietuvos Respublikos finansinių priemonių rinkų įstatymo pakeitimo įstatymo 1 straipsnio pakeitimo įstatymas",
  "short_name": "XI-1881",
  "status": "in_force",
  "issued_date": "2011-12-22",
  "in_force_date": "2012-01-01",
  "url": "https://e-tar.lt/portal/lt/legalAct/TAR.2776152B6C2C/yJwnTWUHQW",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 3 straipsnio papildymas 46, 47 ir 48 dalimis",
      "content": "1. Papildyti 3 straipsnį 46 dalimi:\n\n„46. Europos bankininkystės institucija – 2010 m. lapkričio 24 d. Europos Parlamento ir Tarybos reglamentu (ES) Nr. 1093/2010, kuriuo įsteigiama Europos priežiūros institucija (Europos bankininkystės institucija), iš dalies keičiamas Sprendimas Nr. 716/2009/EB ir panaikinamas Komisijos sprendimas 2009/78/EB (OL 2010 L 331, p. 12), įsteigta institucija.“\n\n2. Papildyti 3 straipsnį 47 dalimi:\n\n„47. Europos sisteminės rizikos valdyba – 2010 m. lapkričio 24 d. Europos Parlamento ir Tarybos reglamentu (ES) Nr. 1092/2010 dėl Europos Sąjungos finansų sistemos makrolygio rizikos ribojimo priežiūros ir Europos sisteminės rizikos valdybos įsteigimo (OL 2010 L 331, p. 1) įsteigta institucija.“\n\n3. Papildyti 3 straipsnį 48 dalimi:\n\n„48. Europos vertybinių popierių ir rinkų institucija – 2010 m. lapkričio 24 d. Europos Parlamento ir Tarybos reglamentu (ES) Nr. 1095/2010, kuriuo įsteigiama Europos priežiūros institucija (Europos vertybinių popierių ir rinkų institucija) ir iš dalies keičiamas Sprendimas Nr. 716/2009/EB bei panaikinamas Komisijos sprendimas 2009/77/EB (OL 2010 L 331, p. 84), įsteigta institucija.“"
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 6 straipsnio 5 dalies pakeitimas",
      "content": "Pakeisti 6 straipsnio 5 dalį ir ją išdėstyti taip:\n\n„5. Apie licencijos išdavimą ar galiojimo panaikinimą priežiūros institucija praneša Juridinių asmenų registro tvarkytojui ir Europos vertybinių popierių ir rinkų institucijai ir apie tai paskelbia priežiūros institucijos interneto svetainėje.“"
    },
    {
      "provision_ref": "art3",
      "section": "3",
      "title": "3 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 33 straipsnio 6 dalies pakeitimas",
      "content": "Pakeisti 33 straipsnio 6 dalį ir ją išdėstyti taip:\n\n„6. Priežiūros institucija, būdama labiausiai likvidumo aspektu susijusios rinkos (kaip tai nurodyta šio įstatymo 31 straipsnyje) priežiūros institucija ir atsižvelgdama į rinkoje įvykdytų pavedimų dėl akcijos aritmetinį vertės vidurkį, ne rečiau kaip kartą per metus nustato, kuriai akcijų klasei kiekviena akcija yra priskiriama. Ši informacija yra viešai paskelbiama visiems rinkos dalyviams priežiūros institucijos interneto svetainėje ir perduodama Europos vertybinių popierių ir rinkų institucijai.“"
    },
    {
      "provision_ref": "art4",
      "section": "4",
      "title": "4 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 46 straipsnio papildymas ir pakeitimas",
      "content": "Papildyti 46 straipsnį 2 dalimi ir visą straipsnį išdėstyti taip:\n\n„46 straipsnis. Reguliuojamos rinkos licencijos galiojimo panaikinimo pagrindai\n\n1. Priežiūros institucija turi teisę panaikinti savo išduotos reguliuojamos rinkos licencijos galiojimą, jeigu reguliuojamos rinkos operatorius:\n\n1) nepradeda naudotis licencijos suteikiamomis teisėmis per 12 mėnesių nuo licencijos išdavimo, savo noru atsisako licencijos arba paskutinius 6 mėnesius nesinaudoja licencijos suteikiamomis teisėmis;\n\n2) gavo licenciją pateikęs tikrovės neatitinkančią informaciją arba pasinaudojęs kitais neteisėtais būdais ar priemonėmis;\n\n3) nebeatitinka sąlygų, pagal kurias licencija buvo išduota;\n\n4) šiurkščiai ir nuolat pažeidinėja šio įstatymo nuostatas;\n\n5) kitais įstatymų nustatytais pagrindais.\n\n2. Priežiūros institucija informuoja Europos vertybinių popierių ir rinkų instituciją apie kiekvieną reguliuojamos rinkos licencijos galiojimo panaikinimo atvejį.“"
    },
    {
      "provision_ref": "art5",
      "section": "5",
      "title": "5 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 55 straipsnio 4 dalies pakeitimas",
      "content": "Pakeisti 55 straipsnio 4 dalį ir ją išdėstyti taip:\n\n„4. Jeigu priežiūros institucija reikalauja sustabdyti ar nutraukti prekybą finansine priemone vienoje ar keliose reguliuojamose rinkose ir daugiašalėse prekybos sistemose, toks priežiūros institucijos sprendimas turi būti nedelsiant viešai paskelbtas. Apie sprendimą sustabdyti ar nutraukti prekybą finansine priemone, kuria leista prekiauti reguliuojamoje rinkoje, priežiūros institucija praneša Europos vertybinių popierių ir rinkų institucijai bei kitų valstybių narių priežiūros institucijoms.“"
    },
    {
      "provision_ref": "art6",
      "section": "6",
      "title": "6 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 61 straipsnio pakeitimas",
      "content": "Pakeisti 61 straipsnį ir jį išdėstyti taip:\n\n„61 straipsnis. Reguliuojamų rinkų sąrašas\n\nPriežiūros institucija sudaro Lietuvos Respublikoje veikiančių reguliuojamų rinkų sąrašą ir persiunčia jį kitoms valstybėms narėms ir Europos vertybinių popierių ir rinkų institucijai. Apie visus šio sąrašo pasikeitimus priežiūros institucija praneša kitoms valstybėms narėms ir Europos vertybinių popierių ir rinkų institucijai, kuri sudaro, atnaujina ir savo interneto svetainėje skelbia visų Europos reguliuojamų rinkų sąrašą.“"
    },
    {
      "provision_ref": "art7",
      "section": "7",
      "title": "7 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 70 straipsnio 2 dalies papildymas ir pakeitimas",
      "content": "1. Papildyti 70 straipsnio 2 dalį nauju 12 punktu:\n\n„12) bendradarbiauja su Europos vertybinių popierių ir rinkų institucija pagal Reglamentą (ES) Nr. 1095/2010 ir su Europos bankininkystės institucija pagal Reglamentą (ES) Nr. 1093/2010 ir nedelsdama teikia joms visą jų užduotims vykdyti būtiną informaciją;“.\n\n2. Buvusius 70 straipsnio 2 dalies 12 ir 13 punktus laikyti atitinkamai 13 ir 14 punktais."
    },
    {
      "provision_ref": "art8",
      "section": "8",
      "title": "8 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo VI skyriaus antrojo skirsnio pavadinimo pakeitimas",
      "content": "Pakeisti VI skyriaus antrojo skirsnio pavadinimą ir jį išdėstyti taip:\n\n„ANTRASIS SKIRSNIS\nPRIEŽIŪROS INSTITUCIJOS BENDRADARBIAVIMAS SU KITŲ VALSTYBIŲ PRIEŽIŪROS INSTITUCIJOMIS IR EUROPOS VERTYBINIŲ POPIERIŲ IR RINKŲ INSTITUCIJA“."
    },
    {
      "provision_ref": "art9",
      "section": "9",
      "title": "9 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 74 straipsnio pakeitimas ir papildymas",
      "content": "1. Pakeisti 74 straipsnio pavadinimą ir jį išdėstyti taip:\n\n„74 straipsnis. Priežiūros institucijos bendradarbiavimas su kitų valstybių narių priežiūros institucijomis ir Europos vertybinių popierių ir rinkų institucija“.\n\n2. Pakeisti 74 straipsnio 5 dalį ir ją išdėstyti taip:\n\n„5. Jeigu yra pagrindas įtarti, kad asmenų, kurių priežiūra nėra priskirta priežiūros institucijai, veiksmai ar neveikimas kitoje valstybėje narėje pažeidžia kitos valstybės narės teisės aktų reikalavimus, priežiūros institucija apie tai praneša atitinkamos valstybės narės priežiūros institucijai ir Europos vertybinių popierių ir rinkų institucijai.“\n\n3. Pakeisti 74 straipsnio 6 dalį ir ją išdėstyti taip:\n\n„6. Jeigu kitos valstybės narės priežiūros institucija informuoja priežiūros instituciją apie jos prižiūrimų asmenų galimus pažeidimus kitoje valstybėje narėje, priežiūros institucija nedelsdama imasi atitinkamų veiksmų ir apie tai praneša pranešimą pateikusiai priežiūros institucijai ir Europos vertybinių popierių ir rinkų institucijai.“\n\n4. Papildyti 74 straipsnį nauja 7 dalimi:\n\n„7. Priežiūros institucija informuoja Europos Komisiją ir Europos vertybinių popierių ir rinkų instituciją apie bendro pobūdžio sunkumus, su kuriais susiduria Lietuvos Respublikoje įsteigtos finansų maklerio įmonės, įsisteigdamos trečiosiose šalyse ar jose teikdamos investicines paslaugas.“\n\n5. Buvusią 74 straipsnio 7 dalį laikyti 8 dalimi."
    },
    {
      "provision_ref": "art10",
      "section": "10",
      "title": "10 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 76 straipsnio 5 dalies pakeitimas",
      "content": "Pakeisti 76 straipsnio 5 dalį ir ją išdėstyti taip:\n\n„5. Šio įstatymo 73 ir 78 straipsnių bei šio straipsnio nuostatos neužkerta kelio priežiūros institucijai perduoti konfidencialią informaciją Europos vertybinių popierių ir rinkų institucijai, Europos sisteminės rizikos valdybai, Europos centrinių bankų sistemos centriniams bankams ir kitoms analogiškas funkcijas atliekančioms institucijoms, kai ši informacija reikalinga teisės aktuose nustatytoms jų funkcijoms (įskaitant pinigų politikos vykdymą ir likvidumo užtikrinimą, mokėjimo, tarpuskaitos ir atsiskaitymo sistemų priežiūrą ir finansinės sistemos stabilumo užtikrinimą) atlikti, taip pat Lietuvos Respublikos finansų ministerijai ir kitų valstybių narių centrinės valdžios institucijoms, dalyvaujančioms rengiant teisės aktus, susijusius su kredito įstaigų, finansų įstaigų, investicines ir draudimo paslaugas teikiančių bendrovių priežiūra, jeigu konfidenciali informacija reikalinga jų funkcijoms atlikti.“"
    },
    {
      "provision_ref": "art11",
      "section": "11",
      "title": "11 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 77 straipsnio 2 dalies pakeitimas",
      "content": "Pakeisti 77 straipsnio 2 dalį ir ją išdėstyti taip:\n\n„2. Jeigu priežiūros institucija pasinaudoja šio straipsnio 1 dalyje nurodyta teise, ji nedelsdama apie tai praneša prašymą suteikti informaciją ar kitokio pobūdžio pagalbą pateikusiai kitos valstybės narės priežiūros institucijai ir Europos vertybinių popierių ir rinkų institucijai, nurodydama atsisakymo bendradarbiauti priežastis.“"
    },
    {
      "provision_ref": "art12",
      "section": "12",
      "title": "12 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 80 straipsnio papildymas 3 dalimi",
      "content": "Papildyti 80 straipsnį 3 dalimi:\n\n„3. Priežiūros institucija praneša Europos vertybinių popierių ir rinkų institucijai apie jos kompetencijai priklausančių skundų pateikimo ir jų išsprendimo procedūras sprendžiant investuotojų ginčus alternatyviu (neteisminiu) būdu.“"
    },
    {
      "provision_ref": "art13",
      "section": "13",
      "title": "13 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 81 straipsnio 11 dalies pakeitimas ir straipsnio papildymas 12 dalimi",
      "content": "1. Pakeisti 81 straipsnio 11 dalį ir ją išdėstyti taip:\n\n„11. Priežiūros institucija gali prašyti, kad valstybės narės priežiūros institucijos atliktų reikalingus patikrinimus šių valstybių teritorijoje ir kad tokiuose patikrinimuose būtų leista dalyvauti priežiūros institucijos tarnautojams.“\n\n2. Papildyti 81 straipsnį 12 dalimi:\n\n„12. Priežiūros institucija gali kreiptis į Europos vertybinių popierių ir rinkų instituciją dėl atvejų, kai kitos valstybės narės priežiūros institucija:\n\n1) laiku neatsako į prašymą dėl informacijos pateikimo arba atsisako pateikti informaciją;\n\n2) laiku neatsako į prašymą bendradarbiauti vykdant priežiūrą, atliekant tyrimą ar patikrinimą vietoje, kaip numatyta šio įstatymo 75 straipsnyje, arba šį prašymą atmeta;\n\n3) laiku neatsako į prašymą leisti priežiūros institucijos tarnautojams dalyvauti patikrinime šios valstybės narės teritorijoje arba jį atmeta.“"
    },
    {
      "provision_ref": "art14",
      "section": "14",
      "title": "14 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 83 straipsnio 4 dalies pakeitimas ir straipsnio papildymas 5 dalimi",
      "content": "1. Pakeisti 83 straipsnio 4 dalį ir ją išdėstyti taip:\n\n„4. Priežiūros institucijos pritaikytos poveikio priemonės ar sankcijos skelbiamos viešai ne vėliau kaip per 3 darbo dienas, išskyrus atvejus, kai toks paskelbimas padarytų žalos rinkai ar padarytų neproporcingos žalos dalyvaujančioms šalims. Jeigu priežiūros institucija viešai paskelbia apie pritaikytą poveikio priemonę ar sankciją, ji tuo pačiu metu apie tai praneša Europos vertybinių popierių ir rinkų institucijai.“\n\n2. Papildyti 83 straipsnį 5 dalimi:\n\n„5. Priežiūros institucija kiekvienais metais pateikia Europos vertybinių popierių ir rinkų institucijai apibendrintą informaciją apie visas poveikio priemones, pritaikytas pagal šio straipsnio 1, 2 ir 3 dalis.“"
    },
    {
      "provision_ref": "art15",
      "section": "15",
      "title": "15 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo 90 straipsnio 3, 5 ir 6 dalių pakeitimas",
      "content": "1. Pakeisti 90 straipsnio 3 dalį ir ją išdėstyti taip:\n\n„3. Jeigu, nepaisydama finansų maklerio įmonės priežiūros institucijos pritaikytų poveikio priemonių arba dėl to, kad pritaikytos poveikio priemonės yra nepakankamos, finansų maklerio įmonė ir toliau nesilaiko šiame įstatyme nustatytų reikalavimų ir pažeidžia Lietuvos Respublikos investuotojų interesus arba kelia grėsmę sklandžiam finansinių priemonių rinkų veikimui, priežiūros institucija, prieš tai pranešusi finansų maklerio įmonės priežiūros institucijai, turi teisę imtis visų reikalingų priemonių investuotojų interesams apsaugoti ir sklandžiam rinkų veikimui užtikrinti. Priežiūros institucija turi teisę imtis priemonių, užkertančių galimybę finansų maklerio įmonėms, pažeidžiančioms teisės aktų reikalavimus, sudaryti sandorius dėl finansinių priemonių Lietuvos Respublikoje. Apie priemones, kurių buvo imtasi, priežiūros institucija nedelsdama praneša Europos Komisijai ir Europos vertybinių popierių ir rinkų institucijai. Priežiūros institucija taip pat gali perduoti šį klausimą Europos vertybinių popierių ir rinkų institucijai, kuri gali imtis veiksmų pagal Reglamentu (ES) Nr. 1095/2010 jai suteiktus įgaliojimus.“\n\n2. Pakeisti 90 straipsnio 5 dalį ir ją išdėstyti taip:\n\n„5. Jeigu, nepaisydama priežiūros institucijos pritaikytų poveikio priemonių, finansų maklerio įmonė toliau pažeidinėja Lietuvos Respublikos teisės aktų reikalavimus, priežiūros institucija turi teisę, prieš tai pranešusi finansų maklerio įmonės priežiūros institucijai, imtis visų reikalingų priemonių investuotojų interesams apsaugoti ir sklandžiam rinkų veikimui užtikrinti. Apie priemones, kurių buvo imtasi, priežiūros institucija nedelsdama praneša Europos Komisijai ir Europos vertybinių popierių ir rinkų institucijai. Priežiūros institucija taip pat gali perduoti šį klausimą Europos vertybinių popierių ir rinkų institucijai, kuri gali imtis veiksmų pagal Reglamentu (ES) Nr. 1095/2010 jai suteiktus įgaliojimus.“\n\n3. Pakeisti 90 straipsnio 6 dalį ir ją išdėstyti taip:\n\n„6. Jeigu priežiūros institucija turi pagrindą įtarti, kad šiame įstatyme nustatytus reikalavimus pažeidžia kitoje valstybėje narėje veikiančią reguliuojamą rinką ar daugiašalę prekybos sistemą administruojantis rinkos operatorius ar finansų maklerio įmonė, kurie ėmėsi šio įstatymo nustatytų veiksmų Lietuvos Respublikoje, kuriais siekiama sudaryti galimybę Lietuvos Respublikoje įsteigtiems subjektams tapti jų administruojamos reguliuojamos rinkos ar daugiašalės prekybos sistemos nariais arba palengvinti prekybą joje, priežiūros institucija apie tai nedelsdama praneša reguliuojamos rinkos operatoriaus ar daugiašalės prekybos sistemos operatoriaus priežiūros institucijai. Jeigu, nepaisydamas buveinės priežiūros institucijos pritaikytų poveikio priemonių arba dėl to, kad pritaikytos poveikio priemonės yra nepakankamos, reguliuojamos rinkos ar daugiašalės prekybos sistemos operatorius ir toliau pažeidinėja Lietuvos Respublikos investuotojų interesus ar kelia grėsmę sklandžiam finansinių priemonių rinkų veikimui, priežiūros institucija, pranešusi buveinės priežiūros institucijai, turi teisę imtis visų reikalingų priemonių investuotojų interesams apsaugoti ir sklandžiam rinkų veikimui užtikrinti. Priežiūros institucija turi teisę neleisti reguliuojamos rinkos ar daugiašalės prekybos sistemos operatoriui imtis veiksmų Lietuvos Respublikoje, kuriais siekiama sudaryti galimybę Lietuvos Respublikoje įsteigtiems subjektams tapti tos reguliuojamos rinkos ar daugiašalės prekybos sistemos nariais arba palengvinti prekybą joje. Apie priemones, kurių buvo imtasi, priežiūros institucija nedelsdama praneša Europos Komisijai ir Europos vertybinių popierių ir rinkų institucijai. Priežiūros institucija taip pat gali perduoti šį klausimą Europos vertybinių popierių ir rinkų institucijai, kuri gali imtis veiksmų pagal Reglamentu (ES) Nr. 1095/2010 jai suteiktus įgaliojimus.“"
    },
    {
      "provision_ref": "art16",
      "section": "16",
      "title": "16 straipsnis. Lietuvos Respublikos finansinių priemonių rinkų įstatymo pakeitimo įstatymo 1 straipsnyje išdėstyto Lietuvos Respublikos finansinių priemonių rinkų įstatymo priedo 2 ir 3 punktų pakeitimas",
      "content": "1. Pakeisti Įstatymo priedo 2 punktą ir jį išdėstyti taip:\n\n„2. 2003 m. sausio 28 d. Europos Parlamento ir Tarybos direktyva 2003/6/EB dėl prekybos vertybiniais popieriais, pasinaudojant viešai neatskleista informacija, ir manipuliavimo rinka (piktnaudžiavimo rinka) (OL 2004 m. specialusis leidimas, 6 skyrius, 4 tomas, p. 367) su paskutiniais pakeitimais, padarytais 2010 m. lapkričio 24 d. Europos Parlamento ir Tarybos direktyva 2010/78/ES (OL 2010 L 331, p. 120).“\n\n2. Pakeisti Įstatymo priedo 3 punktą ir jį išdėstyti taip:\n\n„3. 2004 m. balandžio 21 d. Europos Parlamento ir Tarybos direktyva 2004/39/EB dėl finansinių priemonių rinkų, iš dalies keičianti Tarybos direktyvas 85/611/EEB, 93/6/EEB ir Europos Parlamento ir Tarybos direktyvą 2000/12/EB bei panaikinanti Tarybos direktyvą 93/22/EB (OL 2004 m. specialusis leidimas, 6 skyrius, 7 tomas, p. 263), su paskutiniais pakeitimais, padarytais Direktyva 2010/78/ES.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo įsigaliojimas",
      "content": "Šis įstatymas įsigalioja 2012 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
