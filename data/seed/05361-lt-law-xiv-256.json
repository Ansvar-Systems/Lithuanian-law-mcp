{
  "id": "lt-law-xiv-256",
  "type": "statute",
  "title": "Lietuvos Respublikos administracinių nusižengimų kodekso 65 straipsnio pakeitimo įstatymas",
  "short_name": "XIV-256",
  "status": "in_force",
  "issued_date": "2021-04-15",
  "in_force_date": "2021-11-01",
  "url": "https://e-tar.lt/portal/lt/legalAct/d3d80dc0a69211ebbcbbc2971cdac3cb/hArYyMSTRr",
  "provisions": [
    {
      "provision_ref": "art1",
      "section": "1",
      "title": "1 straipsnis. 65 straipsnio pakeitimas",
      "content": "Pakeisti 65 straipsnį ir jį išdėstyti taip:\n\n„65 straipsnis. Europos Sąjungos reglamentų ar sprendimų, Lietuvos Respublikos įstatymų, reglamentuojančių su narkotinių ir psichotropinių medžiagų pirmtakais (prekursoriais) ir į oficialų sąrašą neįtrauktomis medžiagomis susijusią veiklą, pažeidimas\n\n1. Europos Sąjungos reglamentų ar sprendimų, Lietuvos Respublikos įstatymų, reglamentuojančių su narkotinių ar psichotropinių medžiagų pirmtakais (prekursoriais) ir su į oficialų sąrašą neįtrauktomis medžiagomis susijusią veiklą, pažeidimas\nužtraukia baudą nuo aštuonių šimtų iki vieno tūkstančio aštuonių šimtų eurų.\n\n2. Šio straipsnio 1 dalyje numatytas administracinis nusižengimas, padarytas pakartotinai,\nužtraukia baudą nuo vieno tūkstančio keturių šimtų iki trijų tūkstančių eurų.\n\n3. Su antros ir (arba) trečios kategorijos narkotinių ar psichotropinių medžiagų pirmtakais (prekursoriais) susijusi veikla neturint veiklos vietos registracijos pažymėjimo, veiklos vietos specialiojo registracijos pažymėjimo, importo ar eksporto leidimo, kai šie dokumentai reikalingi,\nužtraukia baudą nuo vieno tūkstančio aštuonių šimtų iki dviejų tūkstančių devynių šimtų eurų.\n\n4. Už šio straipsnio 1, 2 dalyse numatytus administracinius nusižengimus gali būti skiriamas narkotinių ar psichotropinių medžiagų pirmtakų (prekursorių) ir į oficialų sąrašą neįtrauktų medžiagų konfiskavimas. Už šio straipsnio 3 dalyje numatytą administracinį nusižengimą privaloma skirti narkotinių ar psichotropinių medžiagų pirmtakų (prekursorių) konfiskavimą.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2021 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
