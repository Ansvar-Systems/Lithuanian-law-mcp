{
  "id": "lt-law-viii-246",
  "type": "statute",
  "title": "Lietuvos Respublikos gyvulių veislininkystės įstatymo 5, 6, 8 ir 10 straipsnių pakeitimo įstatymas",
  "short_name": "VIII-246",
  "status": "in_force",
  "issued_date": "1997-06-10",
  "in_force_date": "1997-06-25",
  "url": "https://e-tar.lt/portal/lt/legalAct/TAR.A6AD558AEE2B/rPBRpPstrH",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "5 straipsnio 1 punkte vietoj žodžių „Lietuvos Respublikos žemės ūkio ministerijos“ įrašyti žodžius „Lietuvos Respublikos žemės ir miškų ūkio ministerijos“, 2 punkte vietoj žodžių „Lietuvos Respublikos žemės ūkio ministras“ įrašyti žodžius „Lietuvos Respublikos žemės ir miškų ūkio ministras“ ir šį straipsnį išdėstyti taip:\n\n„5 straipsnis. Valstybinė gyvulių veislininkystės priežiūros tarnyba\n\nLietuvos valstybinę gyvulių veislininkystės priežiūros tarnybą sudaro:\n\n1) Lietuvos Respublikos žemės ir miškų ūkio ministerijos valstybinė gyvulių veislininkystės priežiūros tarnyba.\nTarnybos viršininkas kartu yra ir Lietuvos Respublikos vyriausiasis valstybinis gyvulių veislininkystės inspektorius. Jo pavaduotojas yra Lietuvos Respublikos vyriausiojo gyvulių veislininkystės inspektoriaus pavaduotojas. Vyriausieji specialistai yra Lietuvos Respublikos valstybiniai gyvulių veislininkystės inspektoriai;\n\n2) regionų valstybinės gyvulių veislininkystės priežiūros tarnybos, kurių specialistus (inspektorius ir zootechnikus selekcininkus–konsultantus) skiria ir atleidžia Lietuvos Respublikos žemės ir miškų ūkio ministras.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "6 straipsnyje vietoj žodžių „Lietuvos Respublikos žemės ūkio ministerijos“ įrašyti žodžius „Lietuvos Respublikos žemės ir miškų ūkio ministerijos“ ir šį straipsnį išdėstyti taip:\n\n„6 straipsnis. Valstybinės gyvulių veislininkystės priežiūros tarnybos funkcijos\n\nLietuvos Respublikos žemės ir miškų ūkio ministerijos valstybinė gyvulių veislininkystės priežiūros tarnyba:\n\n1) rengia ilgalaikes gyvulių veislininkystės programas;\n\n2) organizuoja ir kontroliuoja valstybinės gyvulių veislininkystės programos įgyvendinimą;\n\n3) koordinuoja fizinių ir juridinių asmenų, organizacijų, užsiimančių veislininkyste, veiklą;\n\n4) teikia pasiūlymus, kaip formuoti ekonominę politiką gyvulių veislininkystei plėtoti;\n\n5) leidžia gyvulių veislininkystę reglamentuojančias instrukcijas, taisykles, metodikas ir kitus norminius aktus;\n\n6) tvirtina gyvulių veislininkystės apskaitos dokumentų formas;\n\n7) koordinuoja prekybą veisliniais gyvuliais, veislinių reproduktorių sėkla ir veislinių gyvulių embrionais;\n\n8) atstovauja gyvulių veislininkystės interesams Lietuvoje ir užsienyje;\n\n9) koordinuoja veislinių gyvulių registravimą valstybinėse kilmės knygose, gyvulininkystės apyskaitų, katalogų ir kitą leidybą, susijusią su gyvulių veislininkyste;\n\n10) organizuoja veislinių gyvulių parodas, konkursus ir arklių pajėgumo išbandymus.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "8 straipsnyje vietoj žodžių „Lietuvos Respublikos žemės ūkio ministerijos“ įrašyti žodžius „Lietuvos Respublikos žemės ir miškų ūkio ministerijos“ ir šį straipsnį išdėstyti taip:\n\n„8 straipsnis. Valstybinės gyvulių veislininkystės priežiūros tarnybos teisės\n\nLietuvos Respublikos žemės ir miškų ūkio ministerijos bei regionų valstybinės gyvulių veislininkystės priežiūros tarnybos specialistai ir inspektoriai turi teisę:\n\n1) tikrinti gyvulių veislininkystės organizacijas, gyvulius auginančius fizinius ir juridinius asmenis, kaip jie vykdo Lietuvos Respublikos gyvulių veislininkystės įstatymą, poįstatyminius gyvulių veislininkystę reglamentuojančius aktus;\n\n2) jeigu yra išaiškinti šio įstatymo, Lietuvos Respublikos Vyriausybės ir žinybų gyvulių veislininkystę reglamentuojančių norminių aktų pažeidimai, valstybinės gyvulių veislininkystės priežiūros tarnybos inspektoriai turi teisę įstatymų nustatyta tvarka skirti administracines nuobaudas pareigūnams ir piliečiams arba uždrausti fiziniams ir juridiniams asmenims prekybą veisliniais gyvuliais, veislinių reproduktorių sėkla, veislinių gyvulių embrionais.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio 3 punkto pakeitimas",
      "content": "10 straipsnio 3 punkte vietoj žodžių „Lietuvos Respublikos žemės ūkio ministerijos“ įrašyti žodžius „Lietuvos Respublikos žemės ir miškų ūkio ministerijos“ ir šį punktą išdėstyti taip:\n\n„3) turėti atitinkamą išsilavinimą arba kvalifikaciją ir Lietuvos Respublikos žemės ir miškų ūkio ministerijos nustatyta tvarka išduotą leidimą (licenciją) gyvulių veislininkystei savarankiškai tvarkyti ar veislininkystės paslaugoms teikti;“.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS"
    }
  ],
  "definitions": []
}
