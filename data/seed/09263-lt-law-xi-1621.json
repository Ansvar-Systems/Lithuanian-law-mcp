{
  "id": "lt-law-xi-1621",
  "type": "statute",
  "title": "Lietuvos Respublikos valstybės vėliavos ir kitų vėliavų įstatymo 2, 3, 5, 16, 17, 18 straipsnių, šeštojo skirsnio pavadinimo pakeitimo ir papildymo ir 14, 15 straipsnių pripažinimo netekusiais galios įstatymas",
  "short_name": "XI-1621",
  "status": "in_force",
  "issued_date": "2011-10-13",
  "in_force_date": "2011-10-27",
  "url": "https://e-tar.lt/portal/lt/legalAct/TAR.7FE561403A8F/itVYknWofD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 12 dalį ir ją išdėstyti taip:\n\n„12. Gamintojas – Lietuvos Respublikos ir užsienio valstybės fizinis ir juridinis asmuo ar kita organizacija.“\n\n2. Papildyti 2 straipsnį 13 dalimi:\n\n„13. Valstybės švenčių dienos – su Lietuvos valstybingumu susijusios švenčių dienos, kurios yra įvykių, turėjusių išskirtinę reikšmę Lietuvos valstybės sukūrimui ir nepriklausomybei, datos: vasario 16-oji – Lietuvos valstybės atkūrimo diena, kovo 11-oji – Lietuvos nepriklausomybės atkūrimo diena, liepos 6-oji – Valstybės (Lietuvos karaliaus Mindaugo karūnavimo) diena.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 4 dalies pakeitimas",
      "content": "3 straipsnio 4 dalyje išbraukti žodžius „Lietuvos Respublikos Vyriausybės nustatytų“ ir šią dalį išdėstyti taip:\n\n„4. Lietuvos valstybės vėliava ir Lietuvos valstybės istorinė vėliava gali būti ir kitokių matmenų, tačiau šių vėliavų audeklo pločio ir ilgio santykis visada turi atitikti šio straipsnio 2 dalyje nustatytą santykį.“"
    },
    {
      "provision_ref": "art3",
      "section": "3",
      "title": "3 straipsnis. 5 straipsnio 2 dalies pakeitimas",
      "content": "5 straipsnio 2 dalyje prieš žodį „švenčių“ įrašyti žodį „valstybės“, žodžius „vasario 16-ąją – Lietuvos valstybės atkūrimo dieną, kovo 11-ąją – Lietuvos nepriklausomybės atkūrimo dieną, liepos 6-ąją – Valstybės (Lietuvos karaliaus Mindaugo karūnavimo) dieną“ išbraukti ir šią dalį išdėstyti taip:\n\n„2. Valstybės švenčių dienomis Lietuvos valstybės vėliava keliama prie, virš ar ant šių pastatų: prie kitų valstybės ir savivaldybių institucijų bei įstaigų, kitų įstaigų, įmonių ir organizacijų, nesvarbu, kokia jų nuosavybės forma, taip pat gyvenamųjų namų.“"
    },
    {
      "provision_ref": "art4",
      "section": "4",
      "title": "4 straipsnis. Šeštojo skirsnio pavadinimo pakeitimas",
      "content": "Šeštojo skirsnio pavadinime išbraukti žodžius „Teisė verstis“ ir skirsnio pavadinimą išdėstyti taip:\n\n„ŠEŠTASIS SKIRSNIS\nVĖLIAVŲ GAMYBA IR JOS KONTROLĖ“."
    },
    {
      "provision_ref": "art5",
      "section": "5",
      "title": "5 straipsnis. 14 straipsnio pripažinimas netekusiu galios",
      "content": "14 straipsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pripažinimas netekusiu galios",
      "content": "15 straipsnį pripažinti netekusiu galios."
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Gamintojų pareigos\n\nVėliavos gali būti gaminamos tik iš Lietuvos Respublikos Vyriausybės nustatytų medžiagų ir turi atitikti įstatymų ir kitų norminių teisės aktų nustatytus reikalavimus.“"
    },
    {
      "provision_ref": "art8",
      "section": "8",
      "title": "8 straipsnis. 17 straipsnio 1 dalies pakeitimas ir 2 dalies 3, 5 punktų pripažinimas netekusiais galios",
      "content": "1. Pakeisti 17 straipsnio 1 dalį ir ją išdėstyti taip:\n\n„1. Valstybės institucijos pagal kompetenciją tikrina, ar fizinių ir juridinių asmenų ir kitų organizacijų veiksmai, susiję su vėliavų gamyba, prekyba jomis, atitinka galiojančius teisės aktus.“\n\n2. 17 straipsnio 2 dalies 3 punktą pripažinti netekusiu galios.\n\n3. 17 straipsnio 2 dalies 5 punktą pripažinti netekusiu galios."
    },
    {
      "provision_ref": "art9",
      "section": "9",
      "title": "9 straipsnis. 18 straipsnio 3 dalies pakeitimas",
      "content": "Pakeisti 18 straipsnio 3 dalį ir ją išdėstyti taip:\n\n„3. Medžiagas, iš kurių gali būti gaminamos vėliavos, ir prekybos vėliavomis vietas nustato Lietuvos Respublikos Vyriausybė.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
