{
  "id": "lt-law-i-687",
  "type": "statute",
  "title": "Dėl Lietuvos Respublikos teismų įstatymo pakeitimo ir papildymo",
  "short_name": "I-687",
  "status": "in_force",
  "issued_date": "1994-12-08",
  "in_force_date": "1994-12-14",
  "url": "https://e-tar.lt/portal/lt/legalAct/TAR.645BD10A1B7B",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS TEISMŲ ĮSTATYMO PAKEITIMO IR PAPILDYMO\n\n1994 m. gruodžio 8 d. Nr. I-687\nVilnius\n\nPakeisti Lietuvos Respublikos teismų įstatymą (Žin., 1994, Nr. 46-851, Nr. 89-1709):\n\n1. 18 straipsnio antrosios dalies 1 punktą išdėstyti taip:\n\n„1) skelbia Teisėjų senato aprobuotus Aukščiausiojo Teismo kolegijų ir kitų teismų sprendimus. Į sprendimuose esančius įstatymų taikymo išaiškinimus turi atsižvelgti teismai, valstybinės ir kitos institucijos, taip pat kiti subjektai, taikydami tuos pačius įstatymus;“.\n\n2. 20 straipsnio pirmosios dalies 1 punktą išdėstyti taip:\n\n„1) aprobuoja teismų sprendimus, į kurių išaiškinimus turi atsižvelgti teismai, valstybinės, kitos institucijos, taip pat kiti subjektai, taikydami tuos pačius įstatymus;“.\n\n3. 34 straipsnio trečiąją dalį išdėstyti taip:\n\n„Apeliacinio teismo skyrių pirmininkus iš paskirtų teisėjų skiria teisingumo ministras pasiūlius šio teismo pirmininkui.“\n\n4. 41 straipsnio antrąją dalį pripažinti netekusia galios.\n\n5. 56 straipsnio:\n\n1) penktąją dalį išdėstyti taip:\n\n„Apeliacinio teismo pirmininką ir kitus teisėjus teisingumo ministro teikimu ir patarus Teisėjų tarybai, atleidžia iš pareigų Respublikos Prezidentas Seimui pritarus.“;\n\n2) šeštąją dalį išdėstyti taip:\n\n„Apeliacinio teismo skyrių pirmininkus atleidžia iš pareigų teisingumo ministras.“;\n\n3) septintąją dalį išdėstyti taip:\n\n„Kitų teismų pirmininkus ir kitus teisėjus teisingumo ministro teikimu ir patarus Teisėjų tarybai, atleidžia iš pareigų Respublikos Prezidentas.“\n\n6. 69 straipsnio:\n\n1) antrosios dalies antrajame sakinyje po žodžių „Apeliacinio teismo“ įrašyti žodžius „finansinį ir“;\n\n2) trečiosios dalies pirmajame sakinyje vietoj žodžio „veiklą,“ įrašyti žodžius „veiklos finansinį ir“.\n\n7. 78 straipsnio antrąją dalį papildyti žodžiais:\n\n„suteikia atostogas kitiems teismo antstoliams“.\n\n8. 85 straipsnio antrąją dalį išdėstyti taip:\n\n„Vyresniesiems teismo antstoliams ir vyresniųjų teismo antstolių pavaduotojams atostogas suteikia apylinkės teismo, prie kurio yra teismo antstolių kontora, pirmininkas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
