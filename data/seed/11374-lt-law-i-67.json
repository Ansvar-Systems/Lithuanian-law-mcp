{
  "id": "lt-law-i-67",
  "type": "statute",
  "title": "Lietuvos Respublikos Konstitucinio Teismo įstatymas",
  "short_name": "I-67",
  "status": "in_force",
  "issued_date": "1993-02-03",
  "in_force_date": "1993-02-07",
  "url": "https://e-tar.lt/portal/lt/legalAct/TAR.DEEB2C5600E3/efXrgXpSfH",
  "provisions": [
    {
      "provision_ref": "art1",
      "section": "1",
      "title": "1 straipsnis. Konstitucinis Teismas - teisminė institucija",
      "content": "Lietuvos Respublikos Konstitucinis Teismas garantuoja Lietuvos Respublikos Konstitucijos viršenybę teisės sistemoje ir konstitucinį teisėtumą, nustatyta tvarka spręsdamas, ar įstatymai ir kiti Seimo priimti aktai neprieštarauja Konstitucijai, taip pat ar Respublikos Prezidento bei Vyriausybės aktai neprieštarauja Konstitucijai arba įstatymams.\n\nKonstitucijos ir šio įstatymo nustatytais atvejais Konstitucinis Teismas teikia Seimui ir Respublikos Prezidentui išvadas.\n\nKonstitucinis Teismas yra savarankiškas ir nepriklausomas teismas, kuris teisminę valdžią įgyvendina Lietuvos Respublikos Konstitucijos ir šio įstatymo nustatyta tvarka."
    },
    {
      "provision_ref": "art2",
      "section": "2",
      "title": "2 straipsnis. Įstatymai dėl Konstitucinio Teismo",
      "content": "Konstitucinio Teismo uždavinius, įgaliojimus ir darbo tvarką nustato Lietuvos Respublikos Konstitucija ir šis įstatymas."
    },
    {
      "provision_ref": "art3",
      "section": "3",
      "title": "3 straipsnis. Konstitucinio Teismo reglamentas",
      "content": "Konstitucinio Teismo vidaus klausimus, teisėjų profesinio elgesio taisykles, kanceliarijos struktūrą, dokumentų valdymą ir kitus klausimus reguliuoja Konstitucinio Teismo reglamentas, kurį tvirtina Konstitucinis Teismas.\n\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art4",
      "section": "4",
      "title": "4 straipsnis. Konstitucinio Teismo sudėtis ir sudarymo tvarka",
      "content": "Konstitucinį Teismą sudaro 9 teisėjai, skiriami devyneriems metams ir tik vienai kadencijai.\n\nKonstitucinis Teismas kas treji metai atnaujinamas vienu trečdaliu. Konstitucinio Teismo teisėjus, taip pat ir atnaujinant Teismo sudėtį, skiria Seimas po lygiai iš kandidatų, kuriuos pateikia Respublikos Prezidentas, Seimo Pirmininkas ir Aukščiausiojo Teismo pirmininkas. Teisėjų kadencijos pabaiga yra atitinkamų metų kovo mėnesio trečiasis ketvirtadienis. Valstybės pareigūnai, pagal Lietuvos Respublikos Konstituciją teikiantys Konstitucinio Teismo teisėjų kandidatūras, privalo ne vėliau kaip prieš tris mėnesius iki eilinės teisėjų kadencijos pabaigos pateikti Seimui naujų teisėjų kandidatūras. Naujai paskirti Konstitucinio Teismo teisėjai Seime prisiekia paskutinę iki jų kadencijos pradžios darbo dieną. Nustatytu laiku nepaskyrus naujo teisėjo, jo pareigas eina kadenciją baigęs teisėjas tol, kol bus paskirtas ir prisieks naujas teisėjas.\n\nKai Konstitucinio Teismo teisėjo įgaliojimai nutrūksta pirma laiko, į laisvą vietą likusiam kadencijos laikui nustatyta bendra tvarka skiriamas naujas teisėjas. Jeigu toks teisėjas šias pareigas ėjo ne ilgiau kaip šešerius metus, tai jis po ne mažesnės kaip trejų metų pertraukos gali eiti Konstitucinio Teismo teisėjo pareigas dar vieną kadenciją.\n\nKonstitucinio Teismo pirmininką iš šio teismo teisėjų skiria Seimas Respublikos Prezidento teikimu.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art5",
      "section": "5",
      "title": "5 straipsnis. Kandidatai į Konstitucinio Teismo teisėjus",
      "content": "Konstitucinio Teismo teisėju gali būti skiriamas nepriekaištingos reputacijos Lietuvos Respublikos pilietis, turintis aukštąjį teisinį išsilavinimą ir ne mažesnį kaip dešimties metų teisinio ar mokslinio pedagoginio darbo pagal teisininko specialybę stažą.\n\nKandidatų į Konstitucinio Teismo teisėjus pavardės iki svarstymo Seime paskelbiamos spaudoje.\n\nSeimui teikiamas Konstitucinio Teismo teisėjų ir pirmininko kandidatūras svarsto Seimo Teisės ir teisėtvarkos komitetas uždarame posėdyje ir po to savo nuomonę pateikia Seimui.\n\nStraipsnio pakeitimai:\nNr. X-1806, 2008-11-11, Žin., 2008, Nr. 134-5179 (2008-11-22)\n\n5(1) straipsnis. Konstitucinio Teismo veiklos garantijos\n\nKonstitucinio Teismo savarankiškumą ir nepriklausomumą nuo kitų institucijų užtikrina jam įstatymo laiduojamos finansinės, materialinės-techninės bei organizacinės garantijos.\n\nKonstitucinis Teismas yra finansuojamas iš valstybės biudžeto užtikrinus jam galimybę nepriklausomai ir deramai atlikti konstitucinės priežiūros funkcijas. Išlaidų sąmatą tvirtina Konstitucinis Teismas, kuris taip pat savarankiškai disponuoja jam paskirtomis lėšomis.\n\nPastatai ir kitas turtas, kuriuo naudojasi Konstitucinis Teismas, yra valstybės nuosavybė, perduota Konstituciniam Teismui valdyti, naudotis bei disponuoti turto patikėjimo teisėmis. Be Konstitucinio Teismo sutikimo šis turtas negali būti paimtas nei perduotas kitiems subjektams.\n\nKonstitucinis Teismas taip pat savarankiškai ir nepriklausomai vykdo informacinį bei organizacinį savo veiklos aprūpinimą.\n\nRiboti šio įstatymo nustatytas teisines, organizacines, finansines, informacines, materialines-technines ir kitas Konstitucinio Teismo veiklos sąlygas yra draudžiama.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\n\nII SKYRIUS. KONSTITUCINIO TEISMO TEISĖJŲ STATUSAS"
    },
    {
      "provision_ref": "art6",
      "section": "6",
      "title": "6 straipsnis. Reikalavimai Konstitucinio Teismo teisėjui",
      "content": "Konstitucinio Teismo teisėjas negali užimti jokių kitų renkamų ar skiriamų pareigų, dirbti verslo, komercijos ar kitokiose privačiose įstaigose ar įmonėse, išskyrus pedagoginį ir kūrybinį darbą. Jis taip pat negali gauti jokio kito atlyginimo, išskyrus teisėjo atlyginimą bei užmokestį už pedagoginę ar kūrybinę veiklą.\n\nKonstitucinio Teismo teisėjas negali dalyvauti politinių partijų, politinių organizacijų ir kitoje politinėje veikloje.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nKonstitucinio Teismo teisėjas negali būti jokių kitų įmonių, įstaigų, organizacijų arba asmenų gynėju ar atstovu."
    },
    {
      "provision_ref": "art7",
      "section": "7",
      "title": "7 straipsnis. Konstitucinio Teismo teisėjo priesaika",
      "content": "Asmuo, paskirtas Konstitucinio Teismo teisėju, prieš pradėdamas eiti savo pareigas, Seimo posėdyje prisiekia. Prisiekiantis asmuo turi teisę pasirinkti vieną iš šio straipsnio antrojoje dalyje nustatytų priesaikos tekstų.\n\nNustatomi tokie priesaikos tekstai:\n\n1) „Aš, (vardas, pavardė),\nprisiekiu būti ištikimas Lietuvos Respublikai;\nprisiekiu garbingai ir sąžiningai eiti Konstitucinio Teismo teisėjo pareigas;\nprisiekiu ginti nepriklausomos Lietuvos valstybės konstitucinę santvarką ir saugoti Konstitucijos viršenybę, paklusdamas tik Lietuvos Respublikos Konstitucijai.\nTepadeda man Dievas!“\n\n2) „Aš, (vardas, pavardė),\nprisiekiu būti ištikimas Lietuvos Respublikai;\nprisiekiu garbingai ir sąžiningai eiti Konstitucinio Teismo teisėjo pareigas;\nprisiekiu ginti nepriklausomos Lietuvos valstybės konstitucinę santvarką ir saugoti Konstitucijos viršenybę, paklusdamas tik Lietuvos Respublikos Konstitucijai.“\n\nPriesaiką priima Seimo Pirmininkas Seimo posėdyje.\n\nPriesaika priimama laikantis tų taisyklių, kurios nustatytos Seimo narių priesaikos priėmimo procedūrai.\n\nKonstitucinio Teismo teisėjas, įstatymų nustatyta tvarka neprisiekęs arba prisiekęs su išlyga, netenka teisėjo įgaliojimų. Dėl to Seimas priima nutarimą.\n\nStraipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)"
    },
    {
      "provision_ref": "art8",
      "section": "8",
      "title": "8 straipsnis. Konstitucinio Teismo teisėjo neliečiamybė",
      "content": "Konstitucinio Teismo teisėjo asmuo neliečiamas.\n\nKonstitucinio Teismo teisėjas be Seimo sutikimo negali būti traukiamas baudžiamojon atsakomybėn, suimamas, negali būti kitaip suvaržoma jo laisvė, išskyrus atvejus, kai jis užtinkamas darantis nusikaltimą (in flagranti). Klausimas dėl sutikimo patraukti Konstitucinio Teismo teisėją baudžiamojon atsakomybėn svarstomas pagal generalinio prokuroro teikimą.\n\nKonstitucinio Teismo teisėjas, sulaikytas ar pristatytas į teisėsaugos įstaigas be asmens dokumentų, turi būti nedelsiant paleidžiamas, kai nustatoma jo asmenybė.\n\nKonstitucinio Teismo teisėjas už kalbas ar balsavimus Konstituciniame Teisme negali būti persekiojamas.\n\nKonstitucinio Teismo ir jo teisėjų įgaliojimai bei teisės negali būti apriboti paskelbus karo ar nepaprastąją padėtį.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nNr. IX-1797, 2003-10-28, Žin., 2003, Nr. 108-4815 (2003-11-19)\nNr. X-1686, 2008-07-03, Žin., 2008, Nr. 81-3187 (2008-07-17)\nNr. X-1806, 2008-11-11, Žin., 2008, Nr. 134-5179 (2008-11-22)\nStraipsnio pakeitimai:\nNr. XIII-3094, 2020-06-25, paskelbta TAR 2020-06-29, i. k. 2020-14363"
    },
    {
      "provision_ref": "art9",
      "section": "9",
      "title": "9 straipsnis. Konstitucinio Teismo teisėjo įgaliojimai",
      "content": "Konstitucinio Teismo teisėjai turi lygias teises.\n\nKonstitucinio Teismo teisėjas turi teisę dalyvauti Konstitucinio Teismo posėdžiuose su sprendžiamojo balso teise, susipažinti su visa posėdžiui teikiama medžiaga ir dokumentais, gauti Konstitucinio Teismo nutarimus, išvadas ir sprendimus ir naudotis kitomis šiame įstatyme nustatytomis teisėmis.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nKonstitucinio Teismo teisėjas siūlo klausimus svarstyti Konstitucinio Teismo posėdyje bei rengia jam pavestus klausimus.\n\nKonstitucinio Teismo teisėjas turi teisę reikalauti iš visų valstybės institucijų ir jų pareigūnų, vietos savivaldos įstaigų ir jų pareigūnų, valstybinių ir kitų įmonių, įstaigų, organizacijų, piliečių susivienijimų bet kokių dokumentų ir informacijos, susijusių su Teismo posėdžiui rengiamu klausimu, taip pat gauti pareigūnų paaiškinimus nagrinėjamais klausimais. Teisėjas taip pat turi teisę iškviesti ir apklausti liudytojus, ekspertus, naudotis specialistų konsultacijomis, pavesti atlikti patikrinimus, išsiųsti paklausimus.\n\nKonstitucinio Teismo teisėjas neturi teisės viešai reikšti savo nuomonę dėl klausimo, kuris yra svarstomas arba priimtas svarstyti Konstituciniame Teisme, esmės.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art10",
      "section": "10",
      "title": "10 straipsnis. Konstitucinio Teismo teisėjo įgaliojimų sustabdymas",
      "content": "Konstitucinio Teismo teisėjo įgaliojimai gali būti sustabdyti Konstitucinio Teismo sprendimu, kai:\n\n1) šio įstatymo nustatyta tvarka yra duotas sutikimas patraukti Konstitucinio Teismo teisėją baudžiamojon atsakomybėn;\n\n2) Seimo nutarimu po specialiosios tyrimo komisijos išvados pradedamas Seime apkaltos procesas Konstitucinio Teismo teisėjui;\n\n3) įsiteisėjusiu teismo sprendimu teisėjas pripažįstamas nežinia kur esančiu.\n\nSustabdžius teisėjo įgaliojimus, jis netenka teisių, nustatytų šio įstatymo 9 ir 15 straipsniuose.\n\nKai nebelieka pagrindo Konstitucinio Teismo teisėjo įgaliojimams sustabdyti, Konstitucinis Teismas ne vėliau kaip per 3 dienas priima sprendimą dėl teisėjo įgaliojimų atstatymo. Jeigu nurodytu laiku sprendimas nepriimamas, laikoma, kad Konstitucinio Teismo teisėjo įgaliojimai atstatyti nuo tos dienos, kai jis faktiškai pradeda eiti savo pareigas, pareiškimu pranešdamas apie tai Konstitucinio Teismo pirmininkui.\n\nStraipsnio pakeitimai:\nNr. X-1806, 2008-11-11, Žin., 2008, Nr. 134-5179 (2008-11-22)"
    },
    {
      "provision_ref": "art11",
      "section": "11",
      "title": "11 straipsnis. Konstitucinio Teismo teisėjo įgaliojimų nutraukimas",
      "content": "Konstitucinio Teismo teisėjo įgaliojimai nutrūksta, kai:\n\n1) pasibaigia įgaliojimų laikas;\n\n2) jis miršta;\n\n3) jis atsistatydina;\n\n4) negali eiti savo pareigų dėl sveikatos būklės, t.y. per vienerius metus teisėjas serga ilgiau kaip 4 mėnesius arba jei suserga nepagydoma ar kita ilgalaike liga, kliudančia jam eiti savo pareigas;\n\n5) Seimas jį pašalina iš pareigų apkaltos proceso tvarka.\n\nŠio straipsnio 3 punkte nustatytu atveju sprendimą dėl Konstitucinio Teismo teisėjo įgaliojimų nutraukimo priima Seimas jo Pirmininko teikimu.\n\nŠio straipsnio 4 punkte nustatytu atveju klausimą dėl teisėjo įgaliojimų nutraukimo Seimas sprendžia tik tuomet, kai yra Konstitucinio Teismo sprendimas ir sveikatos apsaugos ministro sudarytos gydytojų komisijos išvada."
    },
    {
      "provision_ref": "art12",
      "section": "12",
      "title": "12 straipsnis. Materialinės sankcijos",
      "content": "Konstitucinio Teismo teisėjas negali būti traukiamas drausminėn atsakomybėn. Konstitucinio Teismo teisėjui už šiame įstatyme nustatytų pareigų nevykdymą, nedalyvavimą posėdžiuose be pateisinamos priežasties Konstitucinio Teismo sprendimu gali būti taikomos materialinės sankcijos - iki 50% sumažinamas atlyginimas už praėjusį mėnesį."
    },
    {
      "provision_ref": "art13",
      "section": "13",
      "title": "13 straipsnis. Konstitucinio Teismo pirmininkas",
      "content": "Konstitucinio Teismo pirmininkas greta teisėjo pareigų:\n\n1) vadovauja Konstitucinio Teismo darbui;\n\n2) vadovauja klausimų, teikiamų svarstyti Konstituciniam Teismui, rengimui;\n\n3) šaukia Konstitucinio Teismo posėdžius ir jiems pirmininkauja;\n\n4) siūlo Konstituciniam Teismui svarstytinus klausimus;\n\n5) paskirsto darbus Konstitucinio Teismo teisėjams;\n\n6) teikia Konstituciniam Teismui tvirtinti jo kanceliarijos struktūrą, tvirtina Konstitucinio Teismo kanclerio pareigybės aprašymą;\n\n7) leidžia įsakymus ir potvarkius;\n\n8) vykdo kitus šio įstatymo nustatytus įgaliojimus.\n\nĮsakymai leidžiami sprendžiant Konstitucinio Teismo kanceliarijos darbo ir kitus vidaus klausimus, o potvarkiais pirmininkas realizuoja jam suteiktas procesines teises.\n\nStraipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art14",
      "section": "14",
      "title": "14 straipsnis. Konstitucinio Teismo pirmininko pavadavimas",
      "content": "Nutrūkus Konstitucinio Teismo teisėjo – šio teismo pirmininko įgaliojimams šio įstatymo 11 straipsnio pirmosios dalies 1, 3 ir 4 punktuose nurodytais pagrindais arba kai Konstitucinio Teismo pirmininkas laikinai negali eiti savo pareigų, Konstitucinio Teismo pirmininko pareigas laikinai eina Konstitucinio Teismo pirmininko paskirtas Konstitucinio Teismo teisėjas.\n\nKai nėra Konstitucinio Teismo pirmininko ar jo paskirto eiti šias pareigas teisėjo, Konstitucinio Teismo pirmininko pareigas laikinai eina vyriausias pagal amžių Konstitucinio Teismo teisėjas.\n\nLaikinai eiti Konstitucinio Teismo pirmininko pareigas gali Konstitucinio Teismo teisėjas, ne mažiau kaip 3 metus einantis Konstitucinio Teismo teisėjo pareigas.\n\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art15",
      "section": "15",
      "title": "15 straipsnis. Konstitucinio Teismo teisėjų teisė dalyvauti valstybės institucijų posėdžiuose",
      "content": "Konstitucinio Teismo pirmininkas ir teisėjai turi teisę dalyvauti Lietuvos Respublikos Seimo, jo komitetų ir komisijų posėdžiuose, Vyriausybės, Visuotinio teisėjų susirinkimo, prokuratūros bei kitų teisinių institucijų posėdžiuose.\n\nStraipsnio pakeitimai:\nNr. X-1806, 2008-11-11, Žin., 2008, Nr. 134-5179 (2008-11-22)"
    },
    {
      "provision_ref": "art16",
      "section": "16",
      "title": "16 straipsnis. Konstitucinio Teismo teisėjų socialinis ir buitinis aprūpinimas",
      "content": "Konstitucinio Teismo pirmininko ir teisėjų atlyginimą nustato Lietuvos Respublikos teisėjų atlyginimų įstatymas.\n\nKonstitucinio Teismo teisėjui, paliekančiam savo pareigas pasibaigus paskyrimo laikui ar atsistatydinus dėl pensinio amžiaus arba dėl sveikatos būklės, išmokama 6 mėnesių atlyginimų dydžio išeitinė pašalpa. Konstitucinio Teismo teisėjui mirus, tokio pat dydžio pašalpa išmokama jo šeimai. Kai Konstitucinio Teismo teisėjo įgaliojimai nutrūksta kitais pagrindais, jam išmokama 2 mėnesių atlyginimų dydžio išeitinė pašalpa. Teisėjui, pašalintam iš pareigų apkaltos proceso tvarka, išeitinė pašalpa nemokama.\n\nKonstitucinio Teismo teisėjų socialinio draudimo garantijas ir pensinį aprūpinimą nustato Lietuvos Respublikos įstatymai.\n\nKonstitucinio Teismo teisėjas, neturintis Vilniuje gyvenamosios patalpos, turi teisę į gyvenamosios patalpos nuompinigių kompensaciją Vyriausybės nustatyta tvarka.\n\nPasibaigus įgaliojimų laikui, išskyrus kai Konstitucinio Teismo teisėjas pašalinamas iš pareigų apkaltos proceso tvarka, teisėjui turi būti suteiktas iki tol turėtas darbas arba pareigos valstybinėse įstaigose, o jei galimybių nėra, – kitas tolygus darbas arba pareigos.\n\nStraipsnio pakeitimai:\nNr. IX-264, 2001 04 19, Žin., 2001, Nr. 39-1335 (2001 05 09)\nNr. IX-443, 2001-07-10, Žin., 2001, Nr. 64-2328 (2001-07-25)\nNr. X-1774, 2008-11-06, Žin., 2008, Nr. 131-5024 (2008-11-15)\nNr. X-1806, 2008-11-11, Žin., 2008, Nr. 134-5179 (2008-11-22)"
    },
    {
      "provision_ref": "art161",
      "section": "161",
      "title": "161 straipsnis. Konstitucinio Teismo teisėjų atostogos",
      "content": "Konstitucinio Teismo teisėjams suteikiamos 28 kalendorinių dienų kasmetinės atostogos. Konstitucinio Teismo teisėjams, turintiems daugiau kaip penkerių metų teisėjo darbo stažą, už kiekvienus paskesnius darbo teisėju metus kasmetinės atostogos pailginamos viena kalendorine diena, tačiau bendra kasmetinių atostogų trukmė negali būti ilgesnė kaip 56 kalendorinės dienos.\n\nBe šio įstatymo nustatytų atostogų, Konstitucinio Teismo teisėjai turi teisę į Darbo kodekse nustatytas tikslines ir nemokamas atostogas.\n\nĮ Konstitucinio Teismo teisėjo darbo stažą įskaitomas ir darbo kituose teismuose teisėju, darbo prokuroru, prokuroro pavaduotoju, prokuratūros tardytoju, ikiteisminio tyrimo pareigūnu (tardytoju), valstybiniu arbitru stažas, darbo valstybės tarnyboje stažas, taip pat asmenų, turinčių mokslinio pedagoginio darbo pagal teisininko specialybę stažas.\n\nĮstatymas papildytas straipsniu:\nNr. X-1806, 2008-11-11, Žin., 2008, Nr. 134-5179 (2008-11-22)\n\nIII SKYRIUS. PAGRINDINĖS TEISENOS TAISYKLĖS\nKONSTITUCINIAME TEISME\n\n1 SKIRSNIS. BENDROSIOS TAISYKLĖS"
    },
    {
      "provision_ref": "art17",
      "section": "17",
      "title": "17 straipsnis. Konstitucinio Teismo veiklos teisėtumas ir nepriklausomumas",
      "content": "Konstitucinis Teismas, taip pat jo teisėjai, eidami savo pareigas, yra nepriklausomi nuo jokios valstybės institucijos, asmens ar organizacijos ir vadovaujasi tik Lietuvos Respublikos Konstitucija.\n\nKonstitucinis Teismas klauso tik Lietuvos Respublikos Konstitucijos ir jai neprieštaraujančių įstatymų.\n\nValstybės valdžios ir valdymo institucijų, Seimo narių ir kitų pareigūnų, politinių partijų, politinių ir visuomeninių organizacijų ar piliečių kišimasis į teisėjo ar Konstitucinio Teismo veiklą draudžiamas ir užtraukia įstatymų numatytą atsakomybę.\n\nApie bandymus daryti poveikį Konstituciniam Teismui, atskiriems jo teisėjams Konstitucinio Teismo pirmininkas ar teisėjas privalo nedelsdamas pranešti Seimui, paskelbti per visuomenės informavimo priemones.\n\nMitingai, piketai bei kitokie veiksmai arčiau negu 75 metrai iki Konstitucinio Teismo pastato, taip pat Teisme, jei jais siekiama paveikti teisėją arba Teismą, yra kišimasis į teisėjo arba Teismo veiklą.\n\nStraipsnio pakeitimai:\nNr.I-318, 93.12.02, Žin.,1993, Nr. 68-1277\nNr. IX-1797, 2003-10-28, Žin., 2003, Nr. 108-4815 (2003-11-19)"
    },
    {
      "provision_ref": "art18",
      "section": "18",
      "title": "18 straipsnis. Konstitucinio Teismo veiklos viešumas",
      "content": "Apie Konstitucinio Teismo teisminius posėdžius paskelbiama Konstitucinio Teismo patalpose, taip pat Konstitucinio Teismo interneto svetainėje ir pranešama visuomenės informavimo priemonėms.\n\nKonstitucinio Teismo posėdžiai yra vieši, juos gali stebėti pilnamečiai asmenys bei spaudos ir kitų visuomenės informavimo priemonių atstovai. Esantys posėdžių salėje asmenys iš savo vietų gali įrašinėti, stenografuoti ar užrašinėti posėdį.\n\nFotografuoti ir filmuoti, daryti videoįrašus, transliuoti posėdžius per radiją ar televiziją galima tik Konstituciniam Teismui leidus.\n\nKonstitucinis Teismas gali paskirti uždarus posėdžius, jeigu tai būtina valstybės, profesinei, komercinei ar kitai įstatymų saugomai paslapčiai arba piliečių saugumui ar visuomenės dorovei garantuoti.\n\nJei yra pagrindo manyti, kad posėdžio metu gali kilti grėsmė Teismo ar jo dalyvių saugumui, Konstitucinio Teismo pirmininkas gali duoti nurodymą policijai ar kitiems valstybinės apsaugos darbuotojams tikrinti įeinančių į salę asmenų dokumentus, daiktus ar atlikti asmens apžiūrą.\n\nKonstitucinis Teismas gali pašalinti iš salės asmenis, kliudančius normaliam Teismo darbui.\n\nKonstitucinio Teismo teisėjų pasitarimai ir balsavimai, išskyrus šiame įstatyme numatytus atvejus, vyksta neviešai.\n\nKonstitucinio Teismo nutarimas visada skelbiamas posėdžių salėje viešai.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nNr. IX-1797, 2003-10-28, Žin., 2003, Nr. 108-4815 (2003-11-19)\nNr. XI-2329, 2012-11-06, Žin., 2012, Nr. 132-6657 (2012-11-15)"
    },
    {
      "provision_ref": "art19",
      "section": "19",
      "title": "19 straipsnis. Konstitucinio Teismo veiklos kolegialumas",
      "content": "Konstitucinis Teismas bylas nagrinėja ir nutarimus, išvadas ar sprendimus priima kolegialiai, dalyvaujant ne mažiau kaip 2/3 visų Konstitucinio Teismo teisėjų.\n\nTvirtinant Konstitucinio Teismo reglamentą, jį keičiant ir sprendžiant kitus vidaus klausimus, Konstitucinio Teismo posėdis yra teisėtas, kai jame dalyvauja ne mažiau kaip pusė visų Konstitucinio Teismo teisėjų.\n\nKonstitucinio Teismo nutarimai, išvados ir sprendimai dėl Konstitucinio Teismo nutarimo, išvados ar sprendimo išaiškinimo ar peržiūrėjimo priimami visų Konstitucinio Teismo teisėjų balsų dauguma.\n\nKonstitucinio Teismo aktai, išskyrus nurodytuosius šio straipsnio trečiojoje dalyje, (toliau – kiti Konstitucinio Teismo aktai) priimami posėdyje dalyvaujančių Konstitucinio Teismo teisėjų balsų dauguma.\n\nKonstitucinio Teismo teisėjai neturi teisės atsisakyti balsuoti arba balsuojant susilaikyti.\n\nStraipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art20",
      "section": "20",
      "title": "20 straipsnis. Teismo kalba",
      "content": "Teisena Konstituciniame Teisme vyksta, sprendimai priimami ir skelbiami lietuvių kalba. Dokumentai, surašyti kitomis kalbomis, teikiami ir skelbiami išversti į lietuvių kalbą ir notaro patvirtinti.\n\nPosėdžio dalyviams, nemokantiems lietuvių kalbos, garantuojama teisė naudotis vertėjo paslaugomis."
    },
    {
      "provision_ref": "art21",
      "section": "21",
      "title": "21 straipsnis. Konstitucinio Teismo posėdžių rūšys",
      "content": "Konstituciniame Teisme būna organizaciniai, tvarkomieji ir teisminiai posėdžiai. Posėdžius šaukia Konstitucinio Teismo pirmininkas arba jie vyksta Konstitucinio Teismo nustatytu laiku.\n\nOrganizacinių ir tvarkomųjų posėdžių forma yra laisva. Šio įstatymo nustatytais atvejais teisminiai posėdžiai gali vykti ir laisva forma.\n\nTeisminiuose posėdžiuose nagrinėjamos konkrečios bylos. Šie posėdžiai vyksta pagal šio įstatymo nustatytas procedūras.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art22",
      "section": "22",
      "title": "22 straipsnis. Konstitucinio Teismo nutarimai ir sprendimai",
      "content": "Konstitucinis Teismas išsprendžia bylą iš esmės, priimdamas nutarimą. Nutarimus Konstitucinis Teismas skelbia Lietuvos Respublikos vardu.\n\nŠio įstatymo numatytais atvejais baigiamasis Konstitucinio Teismo aktas vadinamas išvada.\n\nKonstitucinis Teismas atskirais klausimais, dėl kurių byla neišsprendžiama iš esmės, priima sprendimus.\n\nKonstitucinis Teismas nutarimus, išvadas ir sprendimus priima pasitarimų kambaryje.\n\nDėl nesudėtingų klausimų, taip pat dėl baudų paskyrimo posėdžio metu Konstitucinis Teismas gali priimti sprendimą, pasitaręs ir neišeidamas į pasitarimų kambarį. Kai toks sprendimas priimtas, posėdžio pirmininkas tuoj pat jį paskelbia ir jis įrašomas į posėdžio protokolą.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art23",
      "section": "23",
      "title": "23 straipsnis. Organizaciniai Konstitucinio Teismo posėdžiai",
      "content": "Organizaciniuose posėdžiuose svarstomi ir sprendžiami vidaus, medžiagų tyrimo ir kiti klausimai. Klausimus svarstyti siūlo Konstitucinio Teismo pirmininkas ir teisėjai. Darbotvarkę bei posėdžių grafiką nustato Konstitucinis Teismas.\n\nPrireikus į organizacinius posėdžius pakviečiami mokslininkai, specialistai, kiti asmenys.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art24",
      "section": "24",
      "title": "24 straipsnis. Išankstinis medžiagos tyrimas",
      "content": "Konstituciniam Teismui svarstyti teikiami klausimai turi būti iš anksto ištirti. Konstitucinio Teismo pirmininkas tai atlikti paveda vienam ar keliems teisėjams, nustatydamas šio darbo terminą.\n\nKonstitucinio Teismo pirmininkas parengiamuosius darbus tolygiai paskirsto teisėjams.\n\nTeisėjas, pradėdamas tirti jam perduotą medžiagą:\n\n1) išsiaiškina, ar nėra šio įstatymo 69 ir 80 straipsniuose nustatytų pagrindų atsisakyti nagrinėti prašymą ar paklausimą;\n\n2) išsiaiškina, ar nėra šio įstatymo 70 ir 81 straipsniuose nustatytų pagrindų sugrąžinti prašymą ar paklausimą pareiškėjui;\n\n3) nustato, kokius klausimus būtina išsiaiškinti iki bylos rengimo posėdžiui;\n\n4) nustato, ar šio įstatymo 671 straipsnyje nurodytas prašymas ir (ar) jo priedai atitinka šio įstatymo 671 straipsnyje, išskyrus pirmosios dalies 6 ir 7 punktus ir trečiąją dalį, nustatytus reikalavimus.\nPapildyta straipsnio punktu:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nJeigu teisėjas pradėdamas tirti jam perduotą medžiagą nustato, kad šio įstatymo 671 straipsnyje nurodytas prašymas ir (ar) jo priedai neatitinka šio įstatymo 671 straipsnyje, išskyrus pirmosios dalies 6 ir 7 punktus ir trečiąją dalį, nustatytų reikalavimų, jis surašo pažymą Konstitucinio Teismo pirmininkui, kurioje siūlo nustatyti pakankamą, bet ne trumpesnį kaip 7 dienų ir ne ilgesnį kaip 30 dienų terminą trūkumams pašalinti. Spręsdamas šį klausimą, Konstitucinio Teismo pirmininkas priima potvarkį. Pasibaigus Konstitucinio Teismo pirmininko nustatytam terminui šio įstatymo 671 straipsnyje nurodyto prašymo ir (ar) jo priedų trūkumams pašalinti, pradėtas išankstinis tyrimas tęsiamas toliau.\nPapildyta straipsnio dalimi:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art25",
      "section": "25",
      "title": "25 straipsnis. Pranešimas apie išankstinio tyrimo rezultatus",
      "content": "Atlikęs išankstinį tyrimą ir reikalingus parengiamuosius veiksmus, teisėjas surašo pažymą su pasiūlymais ir praneša apie ją:\n\n1) Konstitucinio Teismo pirmininkui, siūlydamas priimti prašymą ar paklausimą ir pradėti rengti bylą Konstitucinio Teismo posėdžiui šio įstatymo 27 straipsnio nustatyta tvarka, jeigu prašymas ar paklausimas yra žinybingas Konstituciniam Teismui ir atitinka kitus šio įstatymo reikalavimus;\n\n2) Konstitucinio Teismo pirmininkui, siūlydamas sugrąžinti prašymą ar paklausimą pareiškėjui, jeigu medžiaga atitinka šio įstatymo 70 ir 81 straipsniuose nurodytas sąlygas;\n\n3) Konstitucinio Teismo tvarkomajam posėdžiui, siūlydamas priimti sprendimą atsisakyti nagrinėti prašymą ar paklausimą, jeigu medžiaga atitinka šio įstatymo 69 ir 80 straipsniuose nurodytas sąlygas.\n\nSpręsdamas šio straipsnio pirmosios dalies 1 ir 2 punktuose nurodytus klausimus, Konstitucinio Teismo pirmininkas priima potvarkius. Jei dėl minėtų klausimų tarp teisėjo ir Konstitucinio Teismo pirmininko kyla nesutarimų, tokie klausimai perduodami svarstyti ir spręsti Konstitucinio Teismo tvarkomajam posėdžiui."
    },
    {
      "provision_ref": "art26",
      "section": "26",
      "title": "26 straipsnis. Respublikos Prezidento, Seimo ir Vyriausybės aktų galiojimo",
      "content": "sustabdymas\n\nTais atvejais, kai Konstitucinis Teismas gauna Respublikos Prezidento teikimą ištirti, ar Vyriausybės aktas atitinka Konstituciją ir įstatymus, arba kai Konstitucinis Teismas gauna Seimo nutarimą, kuriame prašoma ištirti, ar Lietuvos Respublikos įstatymas, kitas Seimo priimtas aktas atitinka Konstituciją, ar Respublikos Prezidento aktas, Vyriausybės aktas atitinka Konstituciją ir įstatymus, ne vėliau kaip per 3 dienas turi būti atliktas išankstinis tos medžiagos tyrimas ir tvarkomajame Konstitucinio Teismo posėdyje išspręstas klausimas, ar priimti prašymą nagrinėti Konstituciniame Teisme.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nJeigu Konstitucinis Teismas priima sprendimą priimti nagrinėti prašymą, Konstitucinio Teismo pirmininkas tuoj pat apie tai paskelbia Konstitucinio Teismo interneto svetainėje ir Teisės aktų registro tvarkytojui pateikia pranešimą, kuriame nurodo tikslų ginčijamo akto pavadinimą, jo priėmimo datą ir tai, kad pagal Lietuvos Respublikos Konstitucijos 106 straipsnį minėto akto galiojimas sustabdomas nuo šio pranešimo oficialaus paskelbimo Teisės aktų registre dienos iki Konstitucinio Teismo nutarimo dėl šios bylos paskelbimo. Teisės aktų registro tvarkytojo gautas Konstitucinio Teismo pirmininko pranešimas nedelsiant paskelbiamas Teisės aktų registre.\n\nTais atvejais, kai Konstitucinis Teismas, išnagrinėjęs bylą, priima nutarimą, kad ginčijamas aktas neprieštarauja Konstitucijai, Konstitucinio Teismo pirmininkas tuoj pat apie tai oficialiai paskelbia šio straipsnio antrojoje dalyje nustatyta tvarka. Šiame Konstitucinio Teismo pirmininko pranešime nurodomas tikslus ginčijamo akto pavadinimas, priėmimo data, Konstitucinio Teismo nutarimo šiuo klausimu esmė, jo priėmimo data, taip pat tai, kad nuo šio nutarimo paskelbimo dienos atstatomas sustabdytojo akto galiojimas.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nNr. VIII-765, 98.06.04, Žin., 1998, Nr.55-1519 (98.06.17)\nNr. IX-1797, 2003-10-28, Žin., 2003, Nr. 108-4815 (2003-11-19)\nNr. XI-2329, 2012-11-06, Žin., 2012, Nr. 132-6657 (2012-11-15)"
    },
    {
      "provision_ref": "art27",
      "section": "27",
      "title": "27 straipsnis. Bylos rengimas Konstitucinio Teismo posėdžiui",
      "content": "Bylą Konstitucinio Teismo posėdžiui rengia pirmininko paskirtas Konstitucinio Teismo teisėjas. Juo paprastai skiriamas teisėjas, atlikęs išankstinį atitinkamos medžiagos tyrimą.\n\nTeisėjas atlieka šiuos veiksmus:\n\n1) reikiamais atvejais apklausia pareiškėją ar jo atstovą apie reikalavimų esmę, išklauso jo argumentus, pasiūlo, jeigu tai reikalinga, pateikti papildomų įrodymų;\n\n2) reikiamais atvejais apklausia suinteresuotą asmenį ar jo atstovą apie bylos aplinkybes, išsiaiškina jo kontrargumentus bei turimus įrodymus, prireikus pasiūlo jam raštu pateikti paaiškinimus dėl bylos;\n\n3) apklausia liudytojus ir sprendžia, ar juos šaukti į Teismą;\n\n4) išreikalauja iš valstybės institucijų, kitų organizacijų bei asmenų rašytinius ir daiktinius įrodymus bei kitą reikalingą medžiagą;\n\n5) skiria ekspertizes, iškviečia ir apklausia specialistus, nesuinteresuotus bylos baigtimi;\n\n6) paklausia dalyvaujančių byloje asmenų nuomonės dėl bylos nagrinėjimo rašytinio proceso tvarka;\n\n7) atlieka kitus būtinus bylai parengti teisminiam nagrinėjimui veiksmus.\n\nBylos medžiaga - prašymo patikrinti teisės akto atitikimą Konstitucijai ar įstatymams nuorašai, tikrinamų teisės aktų nuorašai, kitų gautų dokumentų nuorašai - dalyvaujantiems byloje asmenims turi būti išsiųsta ne vėliau kaip per 3 dienas, kai byla pradedama rengti teisminiam posėdžiui.\n\nAtlikęs parengiamuosius veiksmus ir laikydamas, jog byla pakankamai parengta, teisėjas tvarkomajame Konstitucinio Teismo posėdyje siūlo priimti sprendimą skirti bylą nagrinėti Teismo posėdyje.\n\nStraipsnio pakeitimai:\nNr. XI-1783, 2011-12-06, Žin., 2011, Nr. 154-7262 (2011-12-17)"
    },
    {
      "provision_ref": "art28",
      "section": "28",
      "title": "28 straipsnis. Tvarkomasis Konstitucinio Teismo posėdis",
      "content": "Konstitucinio Teismo tvarkomuosiuose posėdžiuose svarstomi: šio įstatymo 26 straipsnyje numatytų prašymų priėmimo klausimai; visi atsisakymo nagrinėti prašymą ar paklausimą atvejai; bylų parengimo nagrinėti ir kiti pasirengimo teisminiam posėdžiui klausimai.\n\nIšklausęs teisėjo pranešimą ir apsvarstęs klausimą dėl bylos parengimo teisminiam nagrinėjimui, Konstitucinis Teismas priima vieną iš šių sprendimų:\n\n1) skirti bylą nagrinėti Teismo posėdyje ir paskirti teisėją pranešėją;\n\n2) grąžinti bylą papildomai ištirti;\n\n3) kreiptis į Europos Žmogaus Teisių Teismą su prašymu pateikti konsultacinę išvadą dėl principinių klausimų, susijusių su Žmogaus teisių ir pagrindinių laisvių apsaugos konvencijoje ar jos protokoluose apibrėžtų teisių ir laisvių aiškinimu ar taikymu;\nPapildyta straipsnio punktu:\nNr. XII-1775, 2015-06-11, paskelbta TAR 2015-06-16, i. k. 2015-09619\n\n4) kreiptis į Europos Sąjungos Teisingumo Teismą su prašymu pateikti prejudicinį sprendimą dėl klausimų, susijusių su Europos Sąjungos teisės aktų aiškinimu ar galiojimu;\nPapildyta straipsnio punktu:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\n5) atsisakyti nagrinėti bylą šio įstatymo 69 ir 80 straipsniuose nustatyta tvarka.\nStraipsnio punkto numeracijos pakeitimas:\nNr. XII-1775, 2015-06-11, paskelbta TAR 2015-06-16, i. k. 2015-09619\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nKonstitucinio Teismo tvarkomajame posėdyje rašomas protokolas.\n\nKonstitucinio Teismo pirmininkui pakvietus, tvarkomajame posėdyje gali dalyvauti mokslininkai, specialistai, kiti reikalingi asmenys. Posėdžio pirmininkui leidus, jie gali pasisakyti."
    },
    {
      "provision_ref": "art29",
      "section": "29",
      "title": "29 straipsnis. Kreipimųsi nagrinėjimo Konstituciniame Teisme terminai ir eiliškumas",
      "content": "Konstitucinis Teismas, gavęs šio įstatymo nustatyta tvarka jam žinybingą kreipimąsi –prašymą ar paklausimą, turi ne vėliau kaip per 7 dienas pradėti tyrimą, t. y. pavesti konkrečiam Konstitucinio Teismo teisėjui pradėti išankstinį tyrimą.\n\nBylos nagrinėjimas turi būti užbaigtas ir Konstitucinio Teismo nutarimas ar išvada priimti ne vėliau kaip per 4 mėnesius nuo prašymo ar paklausimo gavimo Konstituciniame Teisme dienos, jeigu Konstitucinis Teismas nenustato kitaip. Konstitucinis Teismas negali pratęsti šioje dalyje nustatyto 4 mėnesių termino, kai nagrinėja bylą dėl įstatymo ar kito teisės akto, reglamentuojančio žemės paėmimą visuomenės poreikiams įgyvendinant ypatingos valstybinės svarbos projektus, atitikties Konstitucijai.\n\nBylos paprastai nagrinėjamos eilės tvarka – pagal prašymų ar paklausimų gavimo Konstituciniame Teisme laiką. Prireikus Konstitucinis Teismas, atsižvelgdamas į bylos pobūdį ir kitas aplinkybes, gali paankstinti bylos nagrinėjimą arba nukelti jį vėlesniam laikui.\n\nBylų pagal Respublikos Prezidento dekretus, kuriuose prašoma ištirti, ar Vyriausybės aktas atitinka Konstituciją ir įstatymus, arba pagal Seimo nutarimo, kuriame prašoma ištirti, ar Lietuvos Respublikos įstatymas, kitas Seimo priimtas aktas atitinka Konstituciją, ar Respublikos Prezidento aktas, Vyriausybės aktas atitinka Konstituciją ir įstatymus, nagrinėjimas paankstinamas.\n\nBylos pagal Seimo paklausimus, ar Respublikos Prezidento sveikatos būklė leidžia jam eiti pareigas, ar Seimo narių ir valstybės pareigūnų, kuriems pradėta apkaltos byla, konkretūs veiksmai prieštarauja Konstitucijai, nagrinėjamos skubos tvarka.\n\nBylos pagal paklausimus, ar nebuvo pažeistas Lietuvos Respublikos rinkimų kodeksas  rengiant ir vykdant rinkimus konkrečioje rinkimų apygardoje per Respublikos Prezidento ar Seimo narių rinkimus, išnagrinėjamos per šio įstatymo 77 straipsnio trečiojoje dalyje nustatytą laiką.\nStraipsnio dalies pakeitimai:\nNr. XIV-1386, 2022-07-19, paskelbta TAR 2022-07-20, i. k. 2022-15857\n\nStraipsnio pakeitimai:\nNr. XI-1311, 2011-04-12, Žin., 2011, Nr. 49-2366 (2011-04-28)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art30",
      "section": "30",
      "title": "30 straipsnis. Konstitucinio Teismo teisminio nagrinėjimo ribos",
      "content": "Konstitucinis Teismas tiria ir sprendžia tik teisės klausimus."
    },
    {
      "provision_ref": "art31",
      "section": "31",
      "title": "31 straipsnis. Dalyvaujantys byloje asmenys",
      "content": "Dalyvaujančiais byloje asmenimis laikomi:\n\n1) pareiškėjas – valstybės institucija, Seimo narių grupė, kuriems pagal Konstituciją suteikta teisė kreiptis į Konstitucinį Teismą su prašymu ištirti teisės akto atitikimą Konstitucijai ar įstatymams arba duoti išvadą, ir jų atstovai, taip pat Konstitucijos 106 straipsnio ketvirtojoje dalyje nurodyti asmenys ir jų atstovai;\n\n2) suinteresuotas asmuo – valstybės institucija, priėmusi teisės aktą, kurio atitikimą Konstitucijai ar įstatymams reikia ištirti, ir jos atstovas; Seimo narys ar kitas valstybės pareigūnas, kurio veiksmų atitikimą Konstitucijai reikia ištirti dėl jam pradėtos Seime apkaltos bylos, ir jo atstovas; Respublikos Prezidentas, kai teikiama išvada dėl jo sveikatos būklės, ir jo atstovas.\n\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nDalyvaujantys byloje asmenys turi lygias procesines teises. Jie turi teisę susipažinti su bylos medžiaga, daryti iš jos išrašus, nuorašus, kopijas, pareikšti nušalinimus, teikti įrodymus, dalyvauti tiriant įrodymus, užduoti klausimų kitiems dalyvaujantiems byloje asmenims, liudytojams ir ekspertams, pareikšti prašymus, duoti paaiškinimus, pateikti savo argumentus ir samprotavimus, prieštarauti kitų dalyvaujančių byloje asmenų prašymams, argumentams ir samprotavimams."
    },
    {
      "provision_ref": "art32",
      "section": "32",
      "title": "32 straipsnis. Atstovavimas Konstituciniame Teisme",
      "content": "Dalyvaujantys byloje asmenys savo bylas Konstituciniame Teisme gali vesti patys arba per atstovus. Paties asmens dalyvavimas byloje neatima iš jo teisės turėti šioje byloje atstovus.\n\nJuridinių asmenų, išskyrus valstybės institucijas ir įstaigas, vardu bylas Konstituciniame Teisme veda jų vienasmeniai valdymo organai, o įstatymuose ir steigimo dokumentuose nustatyta tvarka – kitų organų nariai ir dalyviai fiziniai asmenys, veikiantys pagal įstatymuose ir steigimo dokumentuose jiems suteiktas teises ir pareigas. Jie pateikia Konstituciniam Teismui tai patvirtinančius dokumentus.\n\nValstybės institucijų ir įstaigų atstovais pagal įstatymą laikomi šių institucijų ir įstaigų vadovai, veikiantys pagal įstatymuose jiems suteiktus įgaliojimus. Jie pateikia Konstituciniam Teismui dokumentus, patvirtinančius jų pareigas. Atstovu pagal įstatymą laikomas ir Seimo narių grupei atstovaujantis Seimo narys (nariai), kurį (kuriuos) savo prašyme nurodo pasirašydami po juo visi Seimo nariai, kurie kreipiasi į Konstitucinį Teismą, jeigu jų parašai patvirtinti Seimo Pirmininko arba jo pavaduotojo. Teismui, kuris kreipėsi į Konstitucinį Teismą, atstovauja nutartį priėmęs teisėjas (arba kolegijos pirmininkas).\n\nNepilnamečio ar asmens, įstatymų nustatyta tvarka pripažinto neveiksniu tam tikroje srityje arba ribotai veiksniu tam tikroje srityje, interesams turi teisę Konstituciniame Teisme atstovauti jų atstovai pagal įstatymą (tėvai, įtėviai, globėjai, rūpintojai). Jie pateikia Konstituciniam Teismui dokumentus, patvirtinančius jų teises ir pareigas.\n\nDalyvaujančių byloje asmenų atstovais (pagal pavedimą) Konstituciniame Teisme gali būti advokatai. Juridinio asmens atstovais (pagal pavedimą) taip pat gali būti aukštąjį universitetinį teisinį išsilavinimą turintys šio juridinio asmens darbuotojai ar valstybės tarnautojai. Seimo atstovais Seimo Pirmininko pavedimu gali būti ir kiti Seimo nariai. Konstitucijos 106 straipsnio ketvirtojoje dalyje nurodytų asmenų atstovais (pagal pavedimą) Konstituciniame Teisme taip pat gali būti aukštąjį universitetinį teisinį išsilavinimą turintys asmenys, kai jie atstovauja savo artimiesiems giminaičiams ar sutuoktiniui (sugyventiniui). Kai reikia specialių žinių, susijusių su bylos dalyku, kartu su šioje dalyje nurodytais asmenimis, atstovais pagal pavedimą gali būti ir kiti asmenys – neteisinių sričių specialistai.\n\nAtstovo pagal pavedimą teisės turi būti išreikštos įstatymų nustatyta tvarka išduotame ir įformintame įgaliojime. Fizinių asmenų duodami įgaliojimai patvirtinami notarine tvarka, išskyrus Lietuvos Respublikos civiliniame kodekse nustatytus atvejus, kai įgaliojimo patvirtinimas yra prilyginamas notariniam jo patvirtinimui. Advokato įgaliojimai patvirtinami rašytine su klientu sudaryta sutartimi ar jos išrašu arba Valstybės garantuojamos teisinės pagalbos tarnybos sprendimu dėl valstybės garantuojamos teisinės pagalbos suteikimo. Atstovauti pagal pavedimą juridiniams asmenims, išskyrus valstybės institucijas ir įstaigas, įgaliojimus Civilinio kodekso nustatyta tvarka išduoda atitinkamo juridinio asmens organas, valstybės institucijoms ir įstaigoms įgaliojimus išduoda tų institucijų ir įstaigų, kurioms jie atstovauja, vadovai, o Seimo narių grupei – Seimo narių grupės atstovas pagal įstatymą.\n\nKai nagrinėjant bylas dėl išvados, ar Seimo narių ir valstybės pareigūnų, kuriems pradėta apkaltos byla, konkretūs veiksmai prieštarauja Konstitucijai, taip pat dėl išvados, ar Respublikos Prezidento sveikatos būklė leidžia jam ir toliau eiti pareigas, suinteresuoto asmens buvimo vieta nėra žinoma arba jis dėl sveikatos būklės negali dalyvauti byloje ir įgalioti savo atstovo, Konstitucinis Teismas priima sprendimą kreiptis į Valstybės garantuojamos teisinės pagalbos tarnybą dėl suinteresuoto asmens atstovo paskyrimo.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art33",
      "section": "33",
      "title": "33 straipsnis. Proceso dalyviai",
      "content": "Proceso dalyviais šiame įstatyme laikomi dalyvaujantys byloje asmenys, jų atstovai, liudytojai, ekspertai, pakviesti specialistai ir vertėjai."
    },
    {
      "provision_ref": "art34",
      "section": "34",
      "title": "34 straipsnis. Įrodymai",
      "content": "Įrodymais pripažįstami bet kokie faktiniai duomenys, kuriais remdamasis Konstitucinis Teismas konstatuoja esant aplinkybių, pagrindžiančių dalyvaujančių byloje asmenų reikalavimus bei atsikirtimus, arba jų nesant.\n\nTie duomenys nustatomi remiantis dalyvaujančių byloje asmenų paaiškinimais, liudytojų parodymais, rašytiniais įrodymais, daiktiniais įrodymais ir ekspertų išvadomis.\n\nKiekvienas dalyvaujantis byloje asmuo turi įrodyti tas aplinkybes, kuriomis remiasi, keldamas savo reikalavimus ir atsikirsdamas.\n\nĮrodymus pateikia dalyvaujantys byloje asmenys. Teismas gali pasiūlyti jiems pateikti papildomų įrodymų.\n\nTeismas priima nagrinėti tik tuos įrodymus, kurie patvirtina turinčias reikšmės bylai aplinkybes.\n\nAplinkybių, Konstitucinio Teismo pripažintų visiems žinomomis, nereikia įrodinėti.\n\nFaktai, nustatyti Konstitucinio Teismo nutarimu vienoje byloje, iš naujo neįrodinėjami nagrinėjant kitas bylas.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art35",
      "section": "35",
      "title": "35 straipsnis. Įrodymų įvertinimas",
      "content": "Konstituciniam Teismui pateikti įrodymai neturi iš anksto nustatytos galios.\n\nTeismas įrodymus įvertina pagal teisėjų vidinį įsitikinimą, pagrįstą visapusišku, išsamiu ir objektyviu bylos aplinkybių visumos išnagrinėjimu Teismo posėdyje, vadovaudamasis įstatymais."
    },
    {
      "provision_ref": "art36",
      "section": "36",
      "title": "36 straipsnis. Liudytojas",
      "content": "Liudytoju gali būti kiekvienas asmuo, kuris gali žinoti kokių nors su byla susijusių aplinkybių.\n\nŠaukiamas kaip liudytojas asmuo privalo atvykti į Teismą ar pas teisėją ir duoti teisingus parodymus.\n\nUž neatvykimą pas teisėją ar į Teismo posėdį dėl priežasčių, kurios Teismo pripažintos nesvarbiomis, liudytojui gali būti paskirta bauda, o jei liudytojas neatvyksta be svarbių priežasčių į posėdį antrą kartą šaukiamas, jis gali būti priverstinai policijos atvesdinamas.\n\nUž atsisakymą ar vengimą duoti parodymus arba už žinomai melagingą parodymą liudytojas atsako pagal baudžiamuosius įstatymus. Apie atsakomybę Konstitucinio Teismo posėdyje liudytojas įspėjamas ir dėl to pasirašo.\n\nDėl atvykimo pas teisėją ir dalyvavimo Konstitucinio Teismo posėdyje liudytojo turėtos išlaidos apmokamos iš Konstituciniam Teismui šiems tikslams skirtų lėšų."
    },
    {
      "provision_ref": "art37",
      "section": "37",
      "title": "37 straipsnis. Ekspertas",
      "content": "Ekspertu gali būti skiriamas asmuo, turintis reikiamų žinių išvadai duoti. Prireikus gali būti skiriami keli ekspertai.\n\nKlausimus, kuriais turi būti gauta eksperto išvada, turi teisę pateikti teisėjas, rengiantis bylą nagrinėjimui, o posėdžio metu - kiekvienas dalyvaujantis byloje asmuo. Tokius klausimus galutinai nustato Teismas.\n\nPaskirtas ekspertu asmuo privalo Teismo ar teisėjo šaukiamas atvykti ir duoti objektyvią išvadą jam iškeltais klausimais.\n\nEkspertas turi teisę susipažinti su bylos medžiaga, dalyvauti nagrinėjant bylą, užduoti klausimų dalyvaujantiems byloje asmenims bei liudytojams, prašyti papildomos medžiagos.\n\nUž neatvykimą Teismui ar teisėjui šaukiant ar už atsisakymą duoti išvadą be svarbių priežasčių ekspertui gali būti skiriama bauda.\n\nUž žinomai melagingos išvados davimą ekspertas atsako pagal baudžiamuosius įstatymus. Apie tai ekspertas įspėjamas ir dėl to pasirašo.\n\nEkspertui už darbą, jeigu tas darbas nepriklauso jam pagal pareigas, ir kitos jo turėtos išlaidos dėl dalyvavimo Konstitucinio Teismo posėdyje apmokama iš Konstituciniam Teismui šiems tikslams skirtų lėšų."
    },
    {
      "provision_ref": "art38",
      "section": "38",
      "title": "38 straipsnis. Eksperto išvada",
      "content": "Eksperto išvada pateikiama raštu ir išdėstoma ekspertizės akte, kur nurodomi atlikti tyrimai, jų pagrindu padarytos išvados ir pagrįsti atsakymai į Teismo iškeltus klausimus.\n\nJei yra keli ekspertai, jie, prieš duodami išvadą, tarpusavyje pasitaria. Jeigu ekspertai prieina prie bendros išvados, tai ją pasirašo visi ekspertai. Ekspertai, nesutinkantys su kitais, surašo savo atskirą išvadą.\n\nEksperto išvada Konstituciniam Teismui neturi iš anksto nustatytos galios."
    },
    {
      "provision_ref": "art39",
      "section": "39",
      "title": "39 straipsnis. Dalyvaujančių byloje asmenų išlaidų apmokėjimas",
      "content": "Dalyvaujančių byloje asmenų, išskyrus Konstitucijos 106 straipsnio ketvirtojoje dalyje nurodytus asmenis, patirtas išlaidas, susijusias su buvimu ir dalyvavimu Konstitucinio Teismo teisenoje, apmoka institucijos ir įstaigos, kurioms jie atstovauja.\n\nPagal Konstitucijos 106 straipsnio ketvirtojoje dalyje nurodyto asmens prašymą Konstituciniam Teismui pripažinus, kad įstatymas ar kitas Seimo priimtas aktas, Respublikos Prezidento aktas ar Vyriausybės aktas, kurio pagrindu priimtas asmens konstitucines teises ar laisves pažeidžiantis sprendimas, prieštarauja Konstitucijai arba įstatymams, pareiškėjo patirtas būtinas ir pagrįstas išlaidas, susijusias su dalyvavimu Konstitucinio Teismo teisenoje, apmoka valstybės institucija, kurios priimtas teisės aktas (jo dalis) pripažintas prieštaraujančiu Konstitucijai. Dėl šių išlaidų atlyginimo pareiškėjas ne vėliau kaip per 14 dienų nuo Konstitucinio Teismo nutarimo priėmimo dienos Konstituciniam Teismui pateikia motyvuotą rašytinį prašymą su išlaidų apskaičiavimu ir pagrindimu. Neišsprendus šioje dalyje nurodyto pareiškėjo patirtų būtinų ir pagrįstų išlaidų atlyginimo klausimo priimtame Konstitucinio Teismo nutarime, Konstitucinis Teismas šį klausimą išsprendžia atskiru sprendimu. Vyriausybė ar jos įgaliota institucija nustato išlaidų, susijusių su dalyvavimu Konstitucinio Teismo teisenoje, atlyginimo didžiausius dydžius ir jų mokėjimo tvarką.\n\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art40",
      "section": "40",
      "title": "40 straipsnis. Konstitucinio Teismo teisė skirti baudas",
      "content": "Konstitucinis Teismas turi teisę skirti baudas, kai:\n\n1) nustatytu laiku be pateisinamų priežasčių pareigūnai ir asmenys neįvykdo Konstitucinio Teismo ar jo teisėjo reikalavimų pateikti jam dokumentus ar medžiagą, patvirtinti dokumentus ar aktų tekstus, atlikti tyrimus;\n\n2) be pateisinamų priežasčių liudytojas, specialistas ar ekspertas neatvyksta, atsisako atvykti arba nepraneša apie negalėjimą atvykti į Konstitucinį Teismą ar pas teisėją;\nStraipsnio punkto pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\n3) ekspertas be svarbių priežasčių atsisako duoti išvadą;\n\n4) dalyvaujantis procese asmuo po įspėjimo vėl kalba be eilės arba užgaulioja posėdžio dalyvius ar Teismą;\n\n5) esantis posėdžių salėje asmuo pažeidžia tvarką, neklauso posėdžio pirmininko reikalavimų laikytis tvarkos;\n\n6) dalyvaujantys byloje asmenys piktnaudžiauja savo procesinėmis teisėmis.\nPapildyta straipsnio punktu:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nKonstitucinis Teismas turi teisę skirti baudą piliečiams ir dalyvaujančių byloje asmenų atstovams – iki vieno paskutinio paskelbto šalies ūkio vidutinio mėnesinio darbo užmokesčio (toliau – VMDU) dydžio, o pareigūnams – iki 4 VMDU dydžio už kiekvieną pažeidimo atvejį.\n\nKai šio straipsnio pirmojoje dalyje nurodyti pažeidimai padaromi posėdžio metu, Konstitucinio Teismo sprendimas dėl baudos paskyrimo priimamas posėdžio metu nedelsiant. Kitais atvejais sprendimas dėl baudos paskyrimo priimamas po ištyrimo. Visais atvejais Konstitucinio Teismo sprendimas dėl baudos paskyrimo įrašomas į posėdžio protokolą, kur nurodoma pažeidėjo vardas, pavardė, darbovietė ir adresas.\n\nKonstitucinio Teismo sprendimas dėl baudos paskyrimo (posėdžio protokolo išrašas) siunčiamas teismo anstoliui vykdyti.\n\nStraipsnio pakeitimai:\nNr. IX-183, 2001 02 20, Žin., 2001, Nr. 21-691 (2001 03 09)"
    },
    {
      "provision_ref": "art41",
      "section": "41",
      "title": "41 straipsnis. Prašymų išskyrimas ir sujungimas",
      "content": "Konstituciniame Teisme gautas prašymas iki teisminio nagrinėjimo pradžios gali būti išskirtas į atskiras bylas, jeigu pareiškėjas prašo ištirti kelių teisės aktų ar kelių nuostatų atitiktį Konstitucijai ar įstatymams. Konstitucinis Teismas, nustatęs, kad yra du ar daugiau prašymų ištirti to paties teisės akto ar susijusių teisės aktų atitiktį Konstitucijai ar įstatymams, iki teisminio nagrinėjimo pradžios gali juos sujungti į vieną bylą. Šiais atvejais Konstitucinis Teismas priima motyvuotus sprendimus.\n\nStraipsnio pakeitimai:\nNr. XI-1783, 2011-12-06, Žin., 2011, Nr. 154-7262 (2011-12-17)"
    },
    {
      "provision_ref": "art411",
      "section": "411",
      "title": "411 straipsnis. Informacinių ir elektroninių ryšių technologijų naudojimas",
      "content": "Asmenys turi teisę pateikti šio įstatymo nustatyta tvarka nagrinėjamus prašymus, paklausimus ir kitus su jų nagrinėjimu susijusius dokumentus Konstituciniam Teismui per Nacionalinę elektroninių siuntų pristatymo naudojant pašto tinklą informacinę sistemą (toliau – E. pristatymo sistema), kitomis elektroninių ryšių priemonėmis, paštu arba tiesiogiai. Šių dokumentų pateikimo kitomis elektroninių ryšių priemonėmis tvarka nustatoma Konstitucinio Teismo reglamente.\n\nKai prašymas ar paklausimas Konstituciniam Teismui pateikiamas per E. pristatymo sistemą, kitomis elektroninių ryšių priemonėmis, kiti su jų nagrinėjimu susiję dokumentai Konstituciniam Teismui teikiami tuo pačiu būdu, kaip buvo pateiktas prašymas ar paklausimas.\n\nDokumentai, susiję su šio įstatymo nustatyta tvarka nagrinėjamais prašymais ir paklausimais, įteikiami:\n\n1) per E. pristatymo sistemą. Jeigu E. pristatymo sistemos elektroninio pristatymo dėžutė (toliau – elektroninio pristatymo dėžutė) yra neaktyvi, dokumentas siunčiamas per E. pristatymo sistemą, bet įteikiamas kaip registruotoji pašto siunta;\n\n2) kitomis elektroninių ryšių priemonėmis;\n\n3) registruotąja pašto siunta.\n\nAtsisakymas priimti registruotąja pašto siunta įteikiamą dokumentą arba pasirašyti dėl jo gavimo laikomas tinkamu dokumento įteikimu.\n\nElektroninio pristatymo paslaugos fiziniams asmenims, kai jie elektronines siuntas per E. pristatymo sistemą siunčia Konstituciniam Teismui, teikiamos neatlygintinai.\n\nPer E. pristatymo sistemą, kai elektroninio pristatymo dėžutė yra aktyvi, ir kitomis elektroninių ryšių priemonėmis išsiųsti dokumentai yra laikomi įteiktais kitą darbo dieną po jų išsiuntimo dienos.\n\nPapildyta straipsniu:\nNr. XIV-426, 2021-06-17, paskelbta TAR 2021-06-29, i. k. 2021-14589"
    },
    {
      "provision_ref": "art42",
      "section": "42",
      "title": "42 straipsnis. Konstitucinio Teismo šaukimai",
      "content": "Dalyvaujantiems byloje asmenims ir jų atstovams Teismo šaukimais pranešama apie Konstitucinio Teismo posėdžio laiką, atskirų procesinių veiksmų atlikimo laiką ir vietą. Teismo šaukimais į Teismą taip pat kviečiami liudytojai, ekspertai ir vertėjai. Šaukime nurodomos neatvykimo į Teismą pasekmės.\n\nŠaukimai pristatomi paštu. Šaukimo įteikimo adresatui laikas pažymimas įteikiamajame šaukime ir Teismui grąžintinoje šaukimo dalyje su parašu apie šaukimo įteikimą.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nTeismo šaukimai į posėdį dalyvaujantiems byloje asmenims turi būti išsiųsti ne vėliau kaip prieš 7 dienas iki posėdžio pradžios."
    },
    {
      "provision_ref": "art43",
      "section": "43",
      "title": "43 straipsnis. Pranešimai apie posėdį",
      "content": "Konstitucinio Teismo teisėjams pranešimai apie posėdį turi būti įteikti ne vėliau kaip prieš 7 dienas iki posėdžio pradžios. Nagrinėjamos bylos medžiagos nuorašai teisėjams įteikiami pradėjus išankstinį medžiagos tyrimą.\n\n2 SKIRSNIS. TEISMINIS NAGRINĖJIMAS"
    },
    {
      "provision_ref": "art44",
      "section": "44",
      "title": "44 straipsnis. Teisminis posėdis",
      "content": "Byla Konstitucinio Teismo posėdyje nagrinėjama, tik kai dalyvaujantiems byloje asmenims apie tai pranešta.\n\nDalyvaujančių byloje asmenų ir jų atstovų neatvykimas į Teismo posėdį nėra kliūtis bylai nagrinėti, nutarimui ar išvadai bei kitiems sprendimams priimti.\n\nKonstitucinis Teismas, nagrinėdamas bylą žodinio proceso tvarka, privalo tiesiogiai ištirti įrodymus: išklausyti dalyvaujančių byloje asmenų, specialistų paaiškinimus, liudytojų parodymus, ekspertų išvadas, susipažinti su rašytiniais įrodymais ir apžiūrėti kitus įrodymus, o nagrinėdamas bylą rašytinio proceso tvarka, – ištirti rašytinius dalyvaujančių byloje asmenų, specialistų paaiškinimus, ekspertų išvadas, kitus rašytinius įrodymus.\n\nKalbėti Teisme gali tik dalyvaujantys byloje asmenys, jų atstovai, liudytojai, ekspertai, kviesti specialistai ar pareigūnai.\n\nTais atvejais, kai į teisminį posėdį neatvyksta nė vienas iš kviestųjų dalyvauti byloje asmenų ir jų atstovų, teisminis posėdis vyksta laisva forma.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nNr. XI-1783, 2011-12-06, Žin., 2011, Nr. 154-7262 (2011-12-17)"
    },
    {
      "provision_ref": "art45",
      "section": "45",
      "title": "45 straipsnis. Teisminio posėdžio pirmininkas",
      "content": "Teisminiame posėdyje pirmininkauja Konstitucinio Teismo pirmininkas, o jei jo nėra, jo pareigas laikinai einantis Konstitucinio Teismo teisėjas, o jei ir jų nėra - Konstitucinio Teismo išrinktas teisėjas, tačiau ne teisėjas pranešėjas.\n\nPosėdžio pirmininkas vadovauja posėdžiui, imasi priemonių visoms bylos aplinkybėms visapusiškai, iki galo ir objektyviai ištirti; šalina iš proceso visa tai, kas nesusiję su nagrinėjamu klausimu; nutraukia proceso dalyvius, jeigu jie kalba apie klausimus, nesusijusius su nagrinėjama byla arba nežinybingus Konstituciniam Teismui; atima iš kalbėtojų žodį, kai jie savavališkai pradeda kalbėti, kai neįvykdo posėdžio pirmininko reikalavimų, kai kalba šiurkščiai ar įžeidžiančiai arba kai rodo nepagarbą Konstitucijai ar valstybės konstitucinei santvarkai.\n\nPosėdžio pirmininkas turi teisę pašalinti iš posėdžių salės kiekvieną, kas pažeidžia tvarką arba neklauso jo reikalavimų. Dalyvaujantį byloje asmenį galima pašalinti Teismo sprendimu, kai jo nepaveikia posėdžio pirmininko įspėjimas.\n\nPosėdžio pirmininkas įspėja esančius posėdžių salėje asmenis, jeigu jų elgesys trukdo vesti posėdį, kad pakartotinai pažeidus tvarką jie gali būti pašalinti iš salės.\n\nPosėdžio pirmininkas skelbia posėdžio pertrauką, kai jos reikia poilsiui, kai dalyvaujantiems byloje asmenims būtina pasirengti baigiamajai kalbai, kai pasibaigia darbo laikas, kai kliudoma normaliai dirbti ir kitais atvejais."
    },
    {
      "provision_ref": "art46",
      "section": "46",
      "title": "46 straipsnis. Teisminio posėdžio tvarka",
      "content": "Esantys posėdžių salėje asmenys privalo išlaikyti rimtį ir pagarbą Teismui, be prieštaravimų klausyti posėdžio pirmininko reikalavimų laikytis tvarkos.\n\nNepilnamečiai, kurie nėra pareiškėjai ar liudytojai, į posėdžių salę neįleidžiami.\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nTeisėjams įeinant į posėdžių salę ir išeinant iš jos, skelbiant Konstitucinio Teismo nutarimą ar išvadą, visi esantieji posėdžių salėje atsistoja. Visi proceso dalyviai į Teismą kreipiasi, kalba, savo parodymus bei paaiškinimus duoda stovėdami. Į Teismą kreipiamasi žodžiais \"Aukštasis Teisme\" arba \"Gerbiamasis Teisme\".\n\nKonstitucinio Teismo posėdžio metu tvarką prižiūri Teismo tvarkdarys. Jo reikalavimai laikytis tvarkos arba vykdyti posėdžio pirmininko nurodymus proceso dalyviams yra privalomi.\n\nJeigu posėdžio metu jame dalyvaujantys asmenys pažeidžia tvarką, neklauso posėdžio pirmininko ar tvarkdario reikalavimų laikytis tvarkos arba pažeidžia kitas Konstituciniame Teisme priimtas taisykles, jie gali būti pašalinami iš posėdžių salės bei traukiami atsakomybėn pagal įstatymus."
    },
    {
      "provision_ref": "art47",
      "section": "47",
      "title": "47 straipsnis. Parengiamoji teisminio posėdžio dalis",
      "content": "Paskirtu laiku posėdžio pirmininkas paskelbia, kad pradedamas Konstitucinio Teismo posėdis, ir praneša, kuri byla turi būti nagrinėjama.\n\nKonstitucinio Teismo posėdžio sekretorius praneša, kurie iš šauktųjų asmenų yra atvykę, kas žinoma apie kitų asmenų neatvykimo priežastis.\n\nTeismas nustato atvykusiųjų asmenybę, patikrina pareigūnų ir atstovų įgaliojimus. Jei kas nors iš dalyvaujančių byloje asmenų neatvyko ar atstovas neturi reikiamo įgaliojimo, Konstitucinis Teismas sprendžia, ar galima pradėti nagrinėti bylą.\n\nPosėdžio pirmininkas išaiškina dalyvaujantiems byloje asmenims ir ekspertams jų teises ir pareigas, o kitiems šauktiems asmenims - jų pareigas ir atsakomybę.\n\nTeismas išklauso dalyvaujančių byloje asmenų pageidavimus ir juos išsprendžia."
    },
    {
      "provision_ref": "art48",
      "section": "48",
      "title": "48 straipsnis. Konstitucinio Teismo teisėjo nusišalinimas ir nušalinimas",
      "content": "Konstitucinio Teismo teisėjas nusišalina ar gali būti nušalintas nuo bylos nagrinėjimo, jeigu:\n\n1) jis yra dalyvaujančių byloje asmenų giminaitis, kai svarstomi paklausimai personaliniais klausimais;\n\n2) jis yra viešai pareiškęs, kaip turi būti išspręsta Teisme nagrinėjama byla;\n\n3) yra kitų aplinkybių, keliančių pagrįstų abejonių teisėjo nešališkumu.\n\nJei yra aplinkybių, nurodytų šio straipsnio pirmojoje dalyje, prieš bylos nagrinėjimo pradžią teisėjas privalo raštu apie tai pareikšti ir prašyti Konstitucinio Teismo spręsti jo nušalinimo klausimą. Tais pačiais pagrindais ir tvarka motyvuotai nušalinimą gali pareikšti dalyvaujantys byloje asmenys.\n\nJeigu šio straipsnio pirmojoje dalyje nurodytos aplinkybės paaiškėja atliekant gauto prašymo ar paklausimo išankstinį tyrimą, išankstinį tyrimą atliekantis teisėjas privalo raštu apie tai pareikšti ir prašyti Konstitucinio Teismo pirmininko spręsti jo nusišalinimo klausimą. Teisėjo nusišalinimo nuo prašymo ar paklausimo išankstinio tyrimo klausimą Konstitucinio Teismo pirmininko teikimu sprendžia Konstitucinis Teismas.\nPapildyta straipsnio dalimi:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nJeigu yra pareikštas nušalinimas, Konstitucinis Teismas turi išklausyti dalyvaujančių byloje asmenų nuomones. Nusišalinimo ar nušalinimo klausimą Teismas išsprendžia pasitarimų kambaryje.\nTAR pastaba. 48 straipsnio 3 dalis tampa 4 dalimi.\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nStraipsnio pakeitimai:\nNr. X-1224, 2007-06-26, Žin., 2007, Nr. 77-3056 (2007-07-12)"
    },
    {
      "provision_ref": "art49",
      "section": "49",
      "title": "49 straipsnis. Bylos nagrinėjimo atidėjimas",
      "content": "Atidėti bylos nagrinėjimą galima Konstitucinio Teismo sprendimu, jeigu:\n\n1) klausimas nepakankamai parengtas ir reikia papildomo tyrimo;\n\n2) būtina išreikalauti naujus įrodymus;\n\n3) Konstitucinis Teismas, nagrinėdamas bylą, nusprendžia kreiptis į Europos Žmogaus Teisių Teismą su prašymu pateikti konsultacinę išvadą dėl principinių klausimų, susijusių su Žmogaus teisių ir pagrindinių laisvių apsaugos konvencijoje ar jos protokoluose apibrėžtų teisių ir laisvių aiškinimu ar taikymu;\nPapildyta straipsnio punktu:\nNr. XII-1775, 2015-06-11, paskelbta TAR 2015-06-16, i. k. 2015-09619\n\n4) Konstitucinis Teismas, nagrinėdamas bylą, nusprendžia kreiptis į Europos Sąjungos Teisingumo Teismą su prašymu pateikti prejudicinį sprendimą dėl klausimų, susijusių su Europos Sąjungos teisės aktų aiškinimu ar galiojimu;\nPapildyta straipsnio punktu:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\n5) atsiranda kitų svarbių priežasčių.\nStraipsnio punkto numeracijos pakeitimas:\nNr. XII-1775, 2015-06-11, paskelbta TAR 2015-06-16, i. k. 2015-09619\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nKonstitucinis Teismas, atidėdamas bylos nagrinėjimą, gali paskirti kito posėdžio laiką ir apie tai pasirašytinai paskelbti atvykusiems asmenims.\n\nAtidėdamas pradėtos bylos nagrinėjimą, Teismas gali apklausti atvykusius liudytojus, kurie iš naujo paprastai nebešaukiami.\n\nAtidėjus bylos nagrinėjimą šio straipsnio pirmosios dalies 3 ir 4 punktuose nustatytais pagrindais, atidėtas bylos nagrinėjimas atnaujinamas gavus atitinkamai iš Europos Žmogaus Teisių Teismo konsultacinę išvadą arba iš Europos Sąjungos Teisingumo Teismo prejudicinį sprendimą.\nPapildyta straipsnio dalimi:\nNr. XII-1775, 2015-06-11, paskelbta TAR 2015-06-16, i. k. 2015-09619\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nAtnaujinęs atidėtos bylos nagrinėjimą, Teismas nusprendžia, ar ją pradėti nagrinėti iš pradžių ar nuo tos teismo proceso vietos, kurioje bylos nagrinėjimas buvo atidėtas.\nStraipsnio dalies pakeitimai:\nNr. XII-1775, 2015-06-11, paskelbta TAR 2015-06-16, i. k. 2015-09619"
    },
    {
      "provision_ref": "art50",
      "section": "50",
      "title": "50 straipsnis. Įrodymų tyrimas",
      "content": "Bylos nagrinėjimas iš esmės pradedamas nuo teisėjo pranešėjo pasisakymo, kuriame išdėstoma bylos esmė, jos nagrinėjimo vada ir pagrindas, turimos medžiagos turinys ir kiti reikalingi duomenys. Konstitucinio Teismo teisėjai gali užduoti klausimų pranešėjui.\n\nPo to išklausomi dalyvaujančių byloje asmenų paaiškinimai pradedant pareiškėju. Šie asmenys turi teisę užduoti vienas kitam klausimų, pasakyti savo nuomonę dėl kiekvieno kito asmens pareiškimo bei prašymo. Jiems klausimų gali užduoti ir Konstitucinio Teismo teisėjai. Posėdžio pirmininkas garsiai perskaito rašytinius tų dalyvaujančių byloje asmenų paaiškinimus, kurie neatvyko į posėdį.\n\nPrieš apklausdamas liudytojus, posėdžio pirmininkas nustato jų asmens tapatybę, pasirašytinai įspėja juos dėl atsakomybės už atsisakymą arba vengimą duoti parodymus bei už žinomai melagingus parodymus.\n\nPo liudytojo parodymų jam gali būti užduodama klausimų. Rašytiniai liudytojų parodymai garsiai perskaitomi Teismo posėdyje.\n\nRašytiniai įrodymai arba jų apžiūros protokolai garsiai perskaitomi Teismo posėdyje ir pateikiami susipažinti dalyvaujantiems byloje asmenims, kurie po to gali duoti paaiškinimus.\n\nDaiktinius įrodymus apžiūri Teismas; jie parodomi ir dalyvaujantiems byloje asmenims, o prireikus - ekspertams ir liudytojams. Dalyvaujantys byloje asmenys dėl daiktinių įrodymų gali duoti paaiškinimus.\n\nEkspertizės aktas garsiai perskaitomas Teismo posėdyje. Ekspertui gali būti užduodama klausimų. Prireikus Teismas gali paskirti papildomą arba pakartotinę ekspertizę.\n\nĮ posėdį kviesti specialistai pateikia savo paaiškinimus jiems iškeltais klausimais, išdėsto savo argumentus. Specialistams gali būti užduodama klausimų.\n\nKai išnagrinėti visi įrodymai, posėdžio pirmininkas paklausia dalyvaujančių byloje asmenų, ar jie nori papildyti bylos medžiagą. Prašymus Teismas išsprendžia, priimdamas dėl jų sprendimus. Kai prašymai išspręsti arba jų nėra, posėdžio pirmininkas paskelbia, kad įrodymų tyrimas yra baigtas.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art51",
      "section": "51",
      "title": "51 straipsnis. Teisminiai ginčai",
      "content": "Teisminiai ginčai susideda iš dalyvaujančių byloje asmenų kalbų.\n\nTeisminiuose ginčuose pirmieji pasisako pareiškėjas ir jo atstovas, po to - suinteresuotas asmuo ir jo atstovas.\n\nPo to dalyvaujantys byloje asmenys gali pasisakyti antrą kartą dėl to, kas pasakyta ginčuose. Paskutinio žodžio teisė visada priklauso suinteresuotam asmeniui ir jo atstovui.\n\nJeigu Konstitucinis Teismas teisminių ginčų metu pripažįsta, jog reikia išsiaiškinti naujas aplinkybes, turinčias reikšmės bylai, arba ištirti naujus įrodymus, jis priima sprendimą atnaujinti įrodymų tyrimą. Baigęs įrodymų tyrimą, Teismas vėl išklauso teisminius ginčus bendra tvarka."
    },
    {
      "provision_ref": "art52",
      "section": "52",
      "title": "52 straipsnis. Teismo posėdžio eigos fiksavimas",
      "content": "Nagrinėjant bylą žodinio proceso tvarka, daromas Konstitucinio Teismo posėdžio garso įrašas. Konstitucinio Teismo posėdžio garso įrašas yra laikomas Konstitucinio Teismo posėdžio protokolu ir yra sudedamoji bylos dalis. Konstituciniam Teismui nutarus, rašomas ir Konstitucinio Teismo posėdžio protokolas. Protokolą rašo posėdžio sekretorius.\n\nKonstitucinio Teismo posėdžio protokole nurodoma:\n\n1) posėdžio vieta ir data, jo pradžios ir pabaigos laikas;\n\n2) posėdžio pirmininko vardas, pavardė ir pareigos;\n\n3) dalyvaujančių teisėjų vardai ir pavardės, posėdžio sekretoriaus vardas ir pavardė;\n\n4) nagrinėjamas klausimas;\n\n5) duomenys apie dalyvaujančius byloje asmenis;\n\n6) dalyvaujantys liudytojai ir ekspertai;\n\n7) kiti posėdyje dalyvaujantys oficialūs asmenys;\n\n8) Konstitucinio Teismo veiksmų nuosekli tvarka ir jų rezultatai;\n\n9) Konstitucinio Teismo sprendimai;\n\n10) dalyvaujančių byloje asmenų paaiškinimai ir kalbos;\n\n11) įrašas apie liudytojų ir ekspertų įspėjimą dėl atsakomybės;\n\n12) liudytojų ir ekspertų parodymai;\n\n13) dalyvaujantiems byloje asmenims, liudytojams ir ekspertams pateikti klausimai ir atsakymai į juos;\n\n14) dokumentų ir kitų įrodymų apžiūros duomenys;\n\n15) ginčų turinys;\n\n16) faktai, kuriuos dalyvaujantys byloje asmenys prašė pažymėti protokole;\n\n17) tvarkos pažeidimai, kiti nepagarbos Konstituciniam Teismui faktai, taip pat įspėjimai, baudos ir kitos procesinės poveikio priemonės;\n\n18) kad nutarimas ar kitas sprendimas perskaitytas garsiai.\n\nProtokole turi būti kuo tiksliau ir išsamiau atspindėta Konstitucinio Teismo posėdžio eiga ir visos kalbos. Raštu pateikti ir pasirašyti liudytojų parodymai, ekspertų išvados, kitų proceso dalyvių paaiškinimai pridedami prie bylos. Žodžiu apklaustas liudytojas savo parodymus gali pateikti ir raštu. Jie pridedami prie bylos.\n\nKonstitucinio Teismo posėdžio protokolas turi būti surašytas per 2 darbo dienas baigus ar atidėjus posėdį. Protokolą pasirašo Konstitucinio Teismo pirmininkas ir posėdžio sekretorius.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art53",
      "section": "53",
      "title": "53 straipsnis. Konstitucinio Teismo pasitarimo slaptumas",
      "content": "Konstitucinio Teismo teisėjai, dalyvavę teisminiuose ginčuose, išeina į pasitarimų kambarį priimti nutarimo. Apie tai posėdžio pirmininkas paskelbia esantiems posėdžių salėje asmenims.\n\nPasitarimo ir nutarimo ar išvados priėmimo metu pasitarimų kambaryje gali būti tik Konstitucinio Teismo teisėjai. Posėdžio pirmininkas vadovauja teisėjų pasitarimui, garantuodamas teisėjams galimybę laisvai ir nekliudomai pareikšti savo nuomonę, siekdamas visapusiško ir išsamaus apsvarstymo, organizuoja balsavimą, sprendimo fiksavimą ir surašymą. Kai pasitarimas baigtas, Konstitucinis Teismas į pasitarimų kambarį gali pakviesti Teismo tarnautoją, kad šis užrašytų jam diktuojamą Konstitucinio Teismo nutarimą ar išvadą.\n\nNei Konstitucinio Teismo teisėjai, nei posėdyje dalyvavęs tarnautojas neturi teisės paskelbti nei nuomonių, pareikštų pasitarimų kambaryje, nei kaip kas balsavo. Nuomonės paskelbimu nelaikomas atskirosios nuomonės pareiškimas.\n\nStraipsnio pakeitimai:\nNr. X-1806, 2008-11-11, Žin., 2008, Nr. 134-5179 (2008-11-22)"
    },
    {
      "provision_ref": "art531",
      "section": "531",
      "title": "531 straipsnis. Bylos nagrinėjimas rašytinio proceso tvarka",
      "content": "Bylą teisminiam posėdžiui rengiantis Konstitucinio Teismo teisėjas, nustatęs, kad yra pakankamai duomenų nagrinėti bylą rašytinio proceso tvarka, tvarkomajame Konstitucinio Teismo posėdyje siūlo priimti sprendimą skirti nagrinėti bylą rašytinio proceso tvarka.\n\nByla nagrinėjama rašytinio proceso tvarka, išskyrus atvejus, kai Konstitucinis Teismas nusprendžia, kad yra būtinas žodinis bylos nagrinėjimas.\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nApie Konstitucinio Teismo sprendimą skirti nagrinėti bylą rašytinio proceso tvarka byloje dalyvaujantiems asmenims turi būti pranešta išsiųstu sprendimo nuorašu ne vėliau kaip prieš 7 kalendorines dienas iki teisminio posėdžio pradžios.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nBylą nagrinėjant rašytinio proceso tvarka, proceso dalyviai į teisminį posėdį nekviečiami ir jame nedalyvauja, posėdis vyksta laisva forma. Šiame įstatyme nustatytas teises ir pareigas proceso dalyviai įgyvendina raštu iki teisminio posėdžio pradžios.\n\nNagrinėdamas bylą rašytinio proceso tvarka, Konstitucinis Teismas, įvertinęs bylos medžiagą, gali priimti sprendimą skirti nagrinėti bylą žodinio proceso tvarka.\n\nĮstatymas papildytas straipsniu:\nNr. XI-1783, 2011-12-06, Žin., 2011, Nr. 154-7262 (2011-12-17)"
    },
    {
      "provision_ref": "art54",
      "section": "54",
      "title": "54 straipsnis. Klausimai, išsprendžiami priimant nutarimą",
      "content": "Priimdamas nutarimą, Teismas įvertina įrodymus, konstatuoja, kurios svarbios aplinkybės yra nustatytos ir kurios nenustatytos, kuria Konstitucijos ar įstatymo norma turi būti remiamasi šioje byloje ir ar prašymas yra tenkintinas.\n\nTeismas pagrindžia nutarimą tik tais įrodymais, kurie ištirti Teismo posėdyje.\n\nTeismas, pasitarimo metu pripažinęs, jog būtina išaiškinti naujas aplinkybes arba ištirti naujus įrodymus, priima sprendimą atnaujinti bylos nagrinėjimą ir nustato, kuriuos procesinius veiksmus reikia papildomai atlikti."
    },
    {
      "provision_ref": "art55",
      "section": "55",
      "title": "55 straipsnis. Konstitucinio Teismo nutarimo priėmimo tvarka",
      "content": "Konstitucinio Teismo nutarimas dėl bylos priimamas pasitarimų kambaryje. Nutarimas turi būti priimtas ne vėliau kaip per vieną mėnesį baigus nagrinėti bylą.\n\nPriimtas nutarimas išdėstomas raštu ir visų dalyvavusių teisėjų pasirašomas.\n\nPataisos nutarime turi būti aptartos raštu prieš teisėjų parašus.\n\nKonstitucinio Teismo teisėjas, turintis kitą nuomonę dėl Konstitucinio Teismo priimto akto, turi teisę ne vėliau kaip per 5 darbo dienas po atitinkamo akto paskelbimo Teismo posėdžių salėje raštu išdėstyti motyvuotą savo atskirąją nuomonę. Jeigu tokia nuomonė yra gauta ne vėliau kaip iki Konstitucinio Teismo akto paskelbimo Teismo posėdžių salėje, posėdžio pirmininkas apie tai praneša Teismo posėdžių salėje paskelbus Konstitucinio Teismo priimtą aktą.\n\nTeisėjo atskiroji nuomonė skelbiama Konstitucinio Teismo interneto svetainėje, pridedama prie bylos ir apie tai pranešama byloje dalyvaujantiems asmenims ir visuomenės informavimo priemonėms.\n\nStraipsnio pakeitimai:\nNr. X-1806, 2008-11-11, Žin., 2008, Nr. 134-5179 (2008-11-22)\nNr. XII-581, 2013-11-07, Žin., 2013, Nr. 120-6053 (2013-11-23)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art56",
      "section": "56",
      "title": "56 straipsnis. Konstitucinio Teismo nutarimo turinys",
      "content": "Konstitucinio Teismo nutarimas dėl bylos surašomas kaip atskiras dokumentas.\n\nJame nurodoma:\n\nnutarimo pavadinimas, jo priėmimo data ir vieta;\n\nKonstitucinio Teismo sudėtis;\n\nposėdžių sekretorius;\n\ndalyvaujantys byloje asmenys ir jų atstovai;\n\nnagrinėjamas klausimas, jo pagrindas;\n\nKonstitucijos ir šio įstatymo straipsniai, nustatantys Konstitucinio Teismo teisę nagrinėti šį klausimą;\n\nreikalavimas, esantis kreipimesi;\n\nteisės akto, kurio atitikimas Konstitucijai buvo tikrinamas, visas pavadinimas, jo paskelbimo ar gavimo šaltinis;\n\nSeimo nario ar valstybės pareigūno veiksmai ar sprendimas, kurių atitikimas Konstitucijai buvo tiriamas;\n\naplinkybės, kurias nustatė Konstitucinis Teismas;\n\nargumentai ir įrodymai, kuriais grindžiamas Konstitucinio Teismo priimtas sprendimas, o prireikus - argumentai, paneigiantys kitas nuomones;\n\nKonstitucijos norma, kuria vadovavosi Konstitucinis Teismas, vertindamas akto ar veiksmo atitikimą Konstitucijai;\n\nnutarimo rezoliucija;\n\nnurodymas, kad nutarimas yra galutinis ir neskundžiamas."
    },
    {
      "provision_ref": "art57",
      "section": "57",
      "title": "57 straipsnis. Konstitucinio Teismo nutarimo paskelbimas Teisme",
      "content": "Priėmęs nutarimą, Konstitucinis Teismas grįžta į posėdžių salę ir posėdžio pirmininkas paskelbia Teismo nutarimą.\n\nVisi esantieji posėdžių salėje, išskyrus Konstitucinio Teismo teisėjus, nutarimą išklauso stovėdami.\n\nPriėmus nutarimą, dalyvavę byloje asmenys bei kitos institucijos ir asmenys nebegali iš naujo kelti Teisme klausimo dėl išnagrinėto teisės akto atitikimo Konstitucijai ar įstatymams arba ginčyti Teismo išvados ar jo nustatytų faktų ir teisinių santykių."
    },
    {
      "provision_ref": "art58",
      "section": "58",
      "title": "58 straipsnis. Konstitucinio Teismo nutarimo, išvados ir sprendimo ištaisymas",
      "content": "Konstitucinis Teismas, paskelbęs nutarimą, išvadą ar sprendimą, gali savo iniciatyva ar dalyvaujančių byloje asmenų prašymu ištaisyti juose esančius netikslumus ir akivaizdžias redakcines klaidas, jeigu tai nekeičia nutarimo, išvados ar sprendimo esmės. Dėl to Konstitucinis Teismas priima sprendimą. Šis sprendimas išsiunčiamas ir skelbiamas šio įstatymo nustatyta tvarka.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art59",
      "section": "59",
      "title": "59 straipsnis. Konstitucinio Teismo nutarimo neskundžiamumas",
      "content": "Konstitucinio Teismo nutarimai yra galutiniai ir neskundžiami."
    },
    {
      "provision_ref": "art60",
      "section": "60",
      "title": "60 straipsnis. Konstitucinio Teismo nutarimo, išvados ir sprendimo išsiuntimas",
      "content": "Konstitucinio Teismo nutarimas, išvada ir sprendimas ne vėliau kaip per 2 dienas nuo jų priėmimo dienos išsiunčiami:\n\n1) dalyvavusiems byloje asmenims;\n\n2) Seimui, Respublikos Prezidentui, Vyriausybei;\n\n3) Aukščiausiojo Teismo pirmininkui, generaliniam prokurorui, teisingumo ministrui.\n\nKonstitucinio Teismo pirmininkas gali nurodyti, kad Konstitucinio Teismo nutarimas, išvada ir sprendimas būtų išsiųsti kitoms institucijoms, pareigūnams ar piliečiams.\n\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art61",
      "section": "61",
      "title": "61 straipsnis. Konstitucinio Teismo nutarimo, išvados ir sprendimo aiškinimas",
      "content": "Konstitucinio Teismo nutarimą, išvadą ir sprendimą oficialiai gali aiškinti tik pats Konstitucinis Teismas pagal dalyvavusių byloje asmenų, kitų šio įstatymo 60 straipsnio pirmojoje dalyje nurodytų institucijų ar asmenų prašymą, taip pat savo iniciatyva.\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nDėl Konstitucinio Teismo nutarimo, išvados ir sprendimo aiškinimo teisminio posėdžio forma yra laisva. Apie posėdžio laiką ir vietą pranešama dalyvaujantiems byloje asmenims. Dėl Konstitucinio Teismo nutarimo, išvados ir sprendimo aiškinimo priimamas sprendimas – atskiras dokumentas. Jis išsiunčiamas ir skelbiamas šio įstatymo nustatyta tvarka.\n\nKonstitucinis Teismas privalo aiškinti savo nutarimą, išvadą ir sprendimą nekeisdamas jų turinio.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art62",
      "section": "62",
      "title": "62 straipsnis. Konstitucinio Teismo nutarimo, išvados ir sprendimo peržiūrėjimas",
      "content": "Konstitucinio Teismo nutarimas, išvada ir sprendimas gali būti peržiūrėti paties Konstitucinio Teismo iniciatyva, jeigu paaiškėjo naujų esminių aplinkybių, kurios, jeigu būtų buvusios žinomos Konstituciniam Teismui nutarimo, išvados ar sprendimo priėmimo metu, būtų galėjusios lemti kitokį priimto nutarimo, išvados ar sprendimo turinį.\n\nTokiu atveju Konstitucinis Teismas priima sprendimą ir pradeda bylą nagrinėti iš naujo.\n\nKonstitucinio Teismo sprendimas dėl savo nutarimo, išvados ar sprendimo išaiškinimo gali būti peržiūrėtas ir tuo atveju, kai nutarimas, išvada ar sprendimas buvo išaiškintas ne pagal tikrąjį jo turinį.\n\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nIV SKYRIUS. PRAŠYMŲ IŠTIRTI TEISĖS AKTŲ ATITIKIMĄ\nKONSTITUCIJAI TEISENA"
    },
    {
      "provision_ref": "art63",
      "section": "63",
      "title": "63 straipsnis. Bylų dėl teisės aktų atitikimo Konstitucijai žinybingumas",
      "content": "Konstituciniam Teismui\n\nKonstitucinis Teismas nagrinėja bylas dėl:\n\n1) įstatymų ir kitų Seimo aktų atitikimo Lietuvos Respublikos Konstitucijai;\n\n2) Respublikos Prezidento aktų atitikimo Konstitucijai ir įstatymams;\n\n3) Vyriausybės aktų atitikimo Konstitucijai ir įstatymams.\n\nNagrinėdamas šio straipsnio pirmojoje dalyje nurodytas bylas, Konstitucinis Teismas tiria tiek viso akto, tiek ir jo dalies atitikimą Konstitucijai ar įstatymams."
    },
    {
      "provision_ref": "art64",
      "section": "64",
      "title": "64 straipsnis. Bylų dėl teisės aktų atitikimo Konstitucijai nagrinėjimo pagrindai ir",
      "content": "vada\n\nBylos dėl teisės akto atitikimo Konstitucijai nagrinėjimo Konstituciniame Teisme pagrindas yra teisiškai motyvuota abejonė, kad visas aktas ar jo dalis prieštarauja Konstitucijai pagal:\n\n1) normų turinį;\n\n2) reguliavimo apimtį;\n\n3) formą;\n\n4) Konstitucijoje nustatytą priėmimo, pasirašymo, paskelbimo ar įsigaliojimo tvarką.\n\nVada nagrinėti bylą dėl teisės akto atitikimo Konstitucijai yra šio įstatymo nustatyta tvarka ir nustatytos formos prašymo padavimas Konstituciniam Teismui."
    },
    {
      "provision_ref": "art65",
      "section": "65",
      "title": "65 straipsnis. Prašymo ištirti teisės akto atitikimą Konstitucijai padavimas Konstituciniam Teismui",
      "content": "Prašymą ištirti teisės akto atitikimą Konstitucijai Konstituciniam Teismui turi teisę paduoti:\n\n1) dėl įstatymo ar kito Seimo priimto akto – Vyriausybė, ne mažesnė kaip 1/5 visų Seimo narių grupė ir teismai;\n\n2) dėl Respublikos Prezidento akto – ne mažesnė kaip 1/5 visų Seimo narių grupė ir teismai;\n\n3) dėl Vyriausybės akto – ne mažesnė kaip 1/5 visų Seimo narių grupė, teismai ir Respublikos Prezidentas.\n\nAsmuo turi teisę paduoti Konstituciniam Teismui prašymą ištirti įstatymų ar kitų Seimo priimtų aktų, Respublikos Prezidento aktų, Vyriausybės aktų atitikimą Konstitucijai arba įstatymams, jeigu:\n\n1) tų aktų pagrindu priimtas sprendimas pažeidė šio asmens konstitucines teises ar laisves ir\n\n2) šis asmuo pasinaudojo visomis įstatymuose nustatytomis savo konstitucinių teisių ar laisvių gynybos priemonėmis, įskaitant teisę kreiptis į teismą, ir, išnaudojus visas įstatymuose numatytas teismo sprendimo apskundimo galimybes, yra priimtas galutinis ir neskundžiamas teismo sprendimas, ir\n\n3) nuo šios dalies 2 punkte nurodyto teismo sprendimo įsiteisėjimo dienos nepraėjo daugiau kaip keturi mėnesiai.\n\nJeigu šio straipsnio antrojoje dalyje nurodyto asmens prašymas įteiktas pašto paslaugos teikėjui arba išsiųstas per E. pristatymo sistemą, kitomis elektroninių ryšių priemonėmis iki šio straipsnio antrosios dalies 3 punkte nustatyto prašymo pateikimo Konstituciniam Teismui termino paskutinės dienos dvidešimt ketvirtos valandos, šis terminas nelaikomas praleistu.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nŠio straipsnio antrojoje dalyje nurodytas asmuo turi teisę prašyti atnaujinti dėl svarbių priežasčių praleistą šio straipsnio antrosios dalies 3 punkte nustatytą prašymo pateikimo Konstituciniam Teismui terminą. Nustačius, kad šis terminas buvo praleistas dėl svarbių priežasčių, sprendimas dėl praleisto termino atnaujinimo priimamas šio įstatymo 25 straipsnio antrojoje dalyje nustatyta tvarka.\n\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art66",
      "section": "66",
      "title": "66 straipsnis. Prašymo ištirti teisės akto atitikimą Konstitucijai turinys",
      "content": "Prašyme ištirti teisės akto atitikimą Konstitucijai turi būti nurodyta:\n\n1) adresatas – Konstitucinis Teismas;\n\n2) pareiškėjo pavadinimas ir adresas;\n\n3) duomenys apie pareiškėjo atstovą ir jo įgaliojimus, išskyrus atvejus, kai atstovaujama pagal pareigas;\n\n4) valstybės institucijos, priėmusios ginčijamą teisės aktą, pavadinimas ir adresas;\n\n5) Konstitucijos ir šio įstatymo normos, suteikiančios teisę kreiptis su prašymu į Konstitucinį Teismą;\n\n6) tikslus ginčijamo teisės akto pavadinimas, numeris, priėmimo data ir kiti jam identifikuoti būtini duomenys, jo paskelbimo šaltinis (jeigu buvo skelbtas);\n\n7) konkretūs bylos nagrinėjimo pagrindai su nuorodomis į šio įstatymo normas;\n\n8) pareiškėjo pozicija dėl teisės akto atitikimo Konstitucijai ir tos pozicijos juridinis pagrindimas su nuorodomis į įstatymus;\n\n9) suformuluotas prašymas Konstituciniam Teismui;\n\n10) pridedamų dokumentų sąrašas.\n\nPrašymą pasirašo valstybės institucijos, kuriai suteikta teisė kreiptis į Konstitucinį Teismą, vadovas. Vyriausybės prašymas turi būti paremtas Vyriausybės nutarimu, kuris pridedamas prie teikiamų dokumentų. Seimo narių grupės prašymą pasirašo visi Seimo nariai, kurie su prašymu kreipiasi į Konstitucinį Teismą, kartu nurodydami savo grupės atstovą (atstovus); Seimo narių parašai turi būti patvirtinti Seimo Pirmininko ar Seimo Pirmininko pavaduotojo parašu. Tais atvejais, kai prašymas teikiamas per E. pristatymo sistemą, kitomis elektroninių ryšių priemonėmis elektronine forma, valstybės institucijos, kuriai suteikta teisė kreiptis į Konstitucinį Teismą, vadovas prašymą pasirašo kvalifikuotu elektroniniu parašu, o elektroninių ryšių priemonėmis elektronine forma teikiamas Seimo narių grupės prašymas patvirtinamas Seimo Pirmininko ar Seimo Pirmininko pavaduotojo kvalifikuotu elektroniniu parašu.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nPrie prašymo pridedama:\n\n1) ginčijamo teisės akto (jo nuostatos) tekstas;\n\n2) įgaliojimas ar kitas dokumentas, patvirtinantis atstovo įgaliojimus, išskyrus atvejus, kai atstovaujama pagal pareigas;\n\n3) dokumentų ir kitos medžiagos, surašytų ne lietuvių kalba, įstatymų nustatyta tvarka patvirtinti vertimai į lietuvių kalbą.\n\nPrie prašymo gali būti pridedamas siūlomų iškviesti į Konstitucinio Teismo posėdį liudytojų ir ekspertų sąrašas, specialistų išvados bei kiti dokumentai ir medžiaga. Prie kiekvieno liudytojo pavardės nurodoma, kokias aplinkybes jis gali patvirtinti.\n\nPrašymas ir šio straipsnio trečiojoje dalyje nurodyti jo priedai Konstituciniam Teismui pateikiami šio įstatymo 411 straipsnyje nustatyta tvarka.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art67",
      "section": "67",
      "title": "67 straipsnis. Lietuvos Aukščiausiojo Teismo, Lietuvos apeliacinio teismo, apygardų",
      "content": "ir apylinkių teismų prašymų Konstituciniam Teismui turinys\n\nJei yra pagrindo manyti, kad įstatymas ar kitas teisės aktas, kuris turėtų būti taikomas konkrečioje byloje, prieštarauja Konstitucijai, teismas (teisėjas) sustabdo šios bylos nagrinėjimą ir, atsižvelgdamas į Konstitucinio Teismo kompetenciją, kreipiasi į jį su prašymu spręsti, ar šis įstatymas ar kitas teisės aktas atitinka Konstituciją.\n\nLietuvos Aukščiausiasis Teismas, Lietuvos apeliacinis teismas, apygardų ir apylinkių teismai kreipiasi į Konstitucinį Teismą nutartimi. Nutartyje turi būti nurodyta:\n\n1) nutarties priėmimo laikas ir vieta;\n\n2) nutartį priėmusio teismo pavadinimas ir adresas;\n\n3) nutartį priėmusio teismo sudėtis, dalyvaujantys byloje asmenys;\n\n4) trumpa bylos esmė ir kokiais įstatymais dalyvaujantys byloje asmenys grindžia savo reikalavimus arba atsikirtimus;\n\n5) teismo nuomonės dėl įstatymo ar kito teisės akto prieštaravimo Konstitucijai teisiniai argumentai;\n\n6) suformuluotas teismo prašymas Konstituciniam Teismui.\n\nPrie teismo nutarties pridedama:\n\n1) sustabdytoji teismo byla;\n\n2) ginčijamo teisės akto (jo nuostatos) tekstas.\n\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nTeismo nutartis Konstituciniam Teismui pateikiama šio įstatymo 411 straipsnyje nustatyta tvarka.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\nNr. XIII-2328, 2019-07-16, paskelbta TAR 2019-07-26, i. k. 2019-12391\nNr. XIV-426, 2021-06-17, paskelbta TAR 2021-06-29, i. k. 2021-14589\n\nKonstitucinis Teismas, išnagrinėjęs bylą, grąžina atitinkamam teismui atsiųstą sustabdytąją bylą.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art671",
      "section": "671",
      "title": "671 straipsnis. Konstitucijos 106 straipsnio ketvirtojoje dalyje nurodyto asmens prašymo Konstituciniam Teismui turinys",
      "content": "Konstitucijos 106 straipsnio ketvirtojoje dalyje nurodyto asmens prašyme Konstituciniam Teismui turi būti nurodyta:\n\n1) adresatas – Konstitucinis Teismas;\n\n2) prašymą teikiančio asmens vardas, pavardė (pavadinimas), asmens kodas (kodas), gyvenamoji vieta (buveinė) ir elektroninio pristatymo dėžutės adresas, elektroninio pašto adresas, telefono numeris (jeigu šis asmuo juos turi), taip pat atstovo, jeigu jis yra, vardas, pavardė ir adresas, atstovo elektroninio pristatymo dėžutės adresas, elektroninio pašto adresas, telefono numeris (jeigu žinomi);\nStraipsnio punkto pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\n3) valstybės institucijos, priėmusios ginčijamą teisės aktą, pavadinimas ir adresas;\n\n4) tikslus ginčijamo teisės akto pavadinimas, numeris, priėmimo data ir kiti jam identifikuoti būtini duomenys, jo paskelbimo šaltinis (jeigu buvo paskelbtas);\n\n5) šios dalies 4 punkte nurodyto akto pagrindu priimtas sprendimas, kuriuo galimai buvo pažeistos prašymą teikiančio asmens konstitucinės teisės ar laisvės, ir šį sprendimą priėmęs subjektas;\n\n6) aplinkybės, patvirtinančios, kad prašymą teikiantis asmuo išnaudojo visas įstatymuose nustatytas savo konstitucinių teisių ar laisvių gynybos priemones, įskaitant teisę kreiptis į teismą, ir, išnaudojus visas įstatymuose numatytas teismo sprendimo apskundimo galimybes, yra priimtas galutinis ir neskundžiamas teismo sprendimas;\n\n7) aplinkybės, patvirtinančios, kad prašymas pateiktas per šiame įstatyme nustatytą terminą, arba prašymas atnaujinti praleistą terminą ir aplinkybės, patvirtinančios, kad šis terminas praleistas dėl svarbių priežasčių;\n\n8) Konstitucijos ir šio įstatymo normos, suteikiančios teisę kreiptis su prašymu į Konstitucinį Teismą;\n\n9) konkretūs bylos nagrinėjimo pagrindai su nuorodomis į šio įstatymo normas;\n\n10) prašymą teikiančio asmens pozicijos dėl ginčijamo teisės akto prieštaravimo Konstitucijai teisiniai argumentai, įskaitant pagrindžiančius, kaip buvo pažeistos šio asmens konstitucinės teisės ar laisvės;\n\n11) suformuluotas prašymas Konstituciniam Teismui.\n\nPrašyme turi būti aiškiai, tiksliai ir suprantamai suformuluota šio straipsnio pirmojoje dalyje nurodyta informacija.\n\nPrašymą pasirašo jį teikiantis asmuo arba jo atstovas. Kai prašymas teikiamas elektroninių ryšių priemonėmis, prašymą teikiantis asmuo jį pasirašo kvalifikuotu elektroniniu parašu. Už prašymą teikiantį asmenį, kuris negali pasirašyti, prašymą pasirašo jo įgaliotas asmuo, nurodydamas priežastį, dėl kurios prašymą teikiantis asmuo pats negali jo pasirašyti. Šioje dalyje nustatytų reikalavimų neatitinkantis prašymas neregistruojamas ir grąžinamas jį pateikusiam asmeniui.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nPrie prašymo pridedama:\n\n1) ginčijamo teisės akto (jo nuostatos) tekstas;\n\n2) sprendimas, kuriuo galimai buvo pažeistos prašymą teikiančio asmens konstitucinės teisės ar laisvės;\n\n3) dokumentai, patvirtinantys, kad iki kreipimosi į Konstitucinį Teismą prašymą teikiantis asmuo išnaudojo visas įstatymuose nustatytas savo konstitucinių teisių ar laisvių gynybos priemones, įskaitant teisę kreiptis į teismą, ir, išnaudojus visas įstatymuose numatytas teismo sprendimo apskundimo galimybes, yra priimtas galutinis ir neskundžiamas teismo sprendimas;\n\n4) kai asmens prašymas pateiktas praleidus šiame įstatyme nustatytą terminą, įrodymai, patvirtinantys, kad terminas praleistas dėl svarbių priežasčių;\n\n5) kiti dokumentai, kuriais prašymą teikiantis asmuo grindžia savo prašymą;\n\n6) įgaliojimas ar kitoks dokumentas, patvirtinantis atstovo, jeigu  šis yra, įgaliojimus;\n\n7) visų dokumentų ir kitos medžiagos, surašytų ne lietuvių kalba, įstatymų nustatyta tvarka patvirtinti vertimai į lietuvių kalbą.\n\nPrašymas ir šio straipsnio ketvirtojoje dalyje nurodyti jo priedai Konstituciniam Teismui pateikiami šio įstatymo 411 straipsnyje nustatyta tvarka.\nStraipsnio dalies pakeitimai:\nNr. XIV-426, 2021-06-17, paskelbta TAR 2021-06-29, i. k. 2021-14589\n\nPapildyta straipsniu:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art672",
      "section": "672",
      "title": "672 straipsnis. Teismo sprendimo vykdymo sustabdymas",
      "content": "Konstitucijos 106 straipsnio ketvirtojoje dalyje nurodyto asmens prašymo padavimas Konstituciniam Teismui, šio prašymo (jo dalies) priėmimas nagrinėti šio įstatymo nustatyta tvarka nesustabdo teismo sprendimo vykdymo.\n\nAtsižvelgdamas į pareiškėjo pateiktą motyvuotą prašymą sustabdyti teismo sprendimo vykdymą, Konstitucinis Teismas gali sustabdyti teismo sprendimo vykdymą išimtiniais atvejais, kai dėl teismo sprendimo vykdymo būtų neatitaisomai pažeistos pareiškėjo konstitucinės teisės ar laisvės arba kai tai būtina dėl viešojo intereso. Prašymas sustabdyti teismo sprendimo vykdymą turi būti pateiktas kartu su prašymu ištirti, ar teisės aktas atitinka Konstituciją arba įstatymus.\n\nSpręsdamas šio straipsnio antrojoje dalyje nurodytą klausimą, Konstitucinis Teismas priima motyvuotą sprendimą. Šis sprendimas priimamas ne vėliau kaip per 10 dienų nuo prašymo ištirti, ar teisės aktas atitinka Konstituciją arba įstatymus, priėmimo nagrinėti Konstituciniame Teisme.\n\nPakartotiniai pareiškėjo prašymai sustabdyti teismo sprendimo vykdymą nepriimami ir nenagrinėjami, išskyrus atvejus, kai paaiškėja naujų aplinkybių.\n\nPapildyta straipsniu:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art68",
      "section": "68",
      "title": "68 straipsnis. Prašymo ištirti teisės akto atitikimą Konstitucijai atšaukimas",
      "content": "Konstitucinio Teismo pirmininkui sutinkant, prašymą ištirti teisės akto atitikimą Konstitucijai gali atšaukti jį padavusi institucija, Konstitucijos 106 straipsnio ketvirtojoje dalyje nurodytas asmuo tol, kol ta byla nepaskirta nagrinėti teisminiame posėdyje.\n\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art69",
      "section": "69",
      "title": "69 straipsnis. Konstitucinio Teismo atsisakymas nagrinėti prašymą ištirti teisės akto",
      "content": "atitikimą Konstitucijai\n\nKonstitucinis Teismas savo sprendimu atsisako nagrinėti prašymą ištirti teisės akto atitikimą Konstitucijai, jeigu:\n\n1) prašymas paduotas institucijos ar asmens, neturinčių teisės kreiptis į Konstitucinį Teismą;\n\n2) prašymo nagrinėjimas yra nežinybingas Konstituciniam Teismui;\n\n3) prašyme nurodyto teisės akto atitikimas Konstitucijai jau buvo tirtas Konstituciniame Teisme ir tebegalioja tuo klausimu priimtas Konstitucinio Teismo nutarimas;\n\n4) Konstitucinis Teismas yra pradėjęs nagrinėti bylą dėl to paties dalyko;\n\n5) prašymas grindžiamas ne teisiniais motyvais;\n\n6) Konstitucijos 106 straipsnio ketvirtojoje dalyje nurodyto asmens prašymas paduotas praleidus šiame įstatyme nustatytą jo pateikimo Konstituciniam Teismui terminą, išskyrus šio įstatymo 65 straipsnio ketvirtojoje dalyje nurodytą atvejį.\nPapildyta straipsnio punktu:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nKonstitucinis Teismas, atsisakydamas nagrinėti prašymą ištirti teisės akto atitikimą Konstitucijai, priima motyvuotą sprendimą, kurio nuorašas įteikiamas arba išsiunčiamas pareiškėjui.\n\nJeigu atsisakymo nagrinėti prašymą pagrindai buvo nustatyti pradėjus nagrinėti bylą Konstitucinio Teismo posėdyje, priimamas sprendimas nutraukti bylą.\n\nGinčijamo teisės akto panaikinimas yra pagrindas priimti sprendimą pradėtai teisenai nutraukti. Jeigu tai paaiškėja iki teisminio posėdžio pradžios, Konstitucinis Teismas šį klausimą sprendžia pasitarimų kambaryje.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art70",
      "section": "70",
      "title": "70 straipsnis. Prašymo ištirti teisės akto atitikimą Konstitucijai sugrąžinimas",
      "content": "pareiškėjui\n\nKonstitucinio Teismo pirmininkas savo iniciatyva arba teisėjo siūlymu grąžina pareiškėjui prašymą, jeigu:\n\n1) prašymas arba jo priedai neatitinka šio įstatymo 66 ir 67 straipsniuose nustatytų reikalavimų;\n\n2) Konstitucijos 106 straipsnio ketvirtojoje dalyje nurodytas asmuo neišnaudojo visų įstatymuose nustatytų savo konstitucinių teisių ar laisvių gynybos priemonių, įskaitant teisę kreiptis į teismą;\n\n3) Konstitucijos 106 straipsnio ketvirtojoje dalyje nurodytas asmuo nepašalino trūkumų šio įstatymo 24 straipsnio ketvirtojoje dalyje nustatytu atveju ir terminais.\n\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nPrašymo grąžinimas neatima teisės kreiptis į Konstitucinį Teismą bendra tvarka, kai bus pašalinti buvę trūkumai."
    },
    {
      "provision_ref": "art71",
      "section": "71",
      "title": "71 straipsnis. Konstitucinio Teismo nutarimų bylose dėl teisės aktų atitikimo",
      "content": "Konstitucijai rūšys\n\nKonstitucinis Teismas, baigęs nagrinėti bylą dėl teisės akto atitikimo Konstitucijai, priima vieną iš šių nutarimų:\n\n1) pripažinti, kad teisės aktas neprieštarauja Konstitucijai ar įstatymams;\n\n2) pripažinti, kad teisės aktas prieštarauja Konstitucijai ar įstatymams.\n\nŠio straipsnio pirmosios dalies 2 punkte numatytu atveju nurodoma, kuriems konkretiems Konstitucijos straipsniams ar jų nuostatoms arba kokiems konkretiems įstatymams teisės aktas prieštarauja.\n\nTais atvejais, kai teisės akto dalis buvo pripažinta atitinkanti Konstituciją ar įstatymus, o kita dalis pripažinta prieštaraujanti Konstitucijai ar įstatymams, apie tai tiksliai nurodoma Konstitucinio Teismo nutarime."
    },
    {
      "provision_ref": "art72",
      "section": "72",
      "title": "72 straipsnis. Teisės akto pripažinimo prieštaraujančiu Konstitucijai pasekmės",
      "content": "Lietuvos Respublikos įstatymas (ar jo dalis) arba kitas Seimo aktas (ar jo dalis), Respublikos Prezidento aktas, Vyriausybės aktas (ar jo dalis) negali būti taikomi nuo tos dienos, kai oficialiai paskelbiamas Konstitucinio Teismo nutarimas, kad atitinkamas aktas (ar jo dalis) prieštarauja Lietuvos Respublikos Konstitucijai. Tos pačios pasekmės atsiranda, kai Konstitucinis Teismas priima nutarimą, kad Respublikos Prezidento aktas ar Vyriausybės aktas (ar jo dalis) prieštarauja įstatymams.\n\nKonstitucinio Teismo nutarimai yra privalomi visoms valdžios institucijoms, teismams, visoms įmonėms, įstaigoms bei organizacijoms, pareigūnams ir piliečiams.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\n\nVisos valstybės institucijos bei jų pareigūnai privalo panaikinti savo priimtus poįstatyminius aktus ar jų nuostatas, kurie pagrįsti pripažintu nekonstituciniu teisės aktu.\n\nNeturi būti vykdomi sprendimai, pagrįsti teisės aktais, kurie pripažinti prieštaraujančiais Konstitucijai ar įstatymams, jeigu tokie sprendimai nebuvo įvykdyti iki atitinkamo Konstitucinio Teismo nutarimo įsigaliojimo.\n\nKonstitucinio Teismo nutarimo pripažinti teisės aktą ar jo dalį nekonstituciniu galia negali būti įveikta pakartotinai priėmus tokį pat teisės aktą ar jo dalį.\n\nV SKYRIUS. PAKLAUSIMŲ DĖL IŠVADOS NAGRINĖJIMAS"
    },
    {
      "provision_ref": "art73",
      "section": "73",
      "title": "73 straipsnis. Konstitucinio Teismo teikiamos išvados",
      "content": "Konstitucinis Teismas teikia išvadas:\n\n1) ar nebuvo pažeistas Rinkimų kodeksas per Respublikos Prezidento ar Seimo narių rinkimus;\nStraipsnio punkto pakeitimai:\nNr. XIV-1386, 2022-07-19, paskelbta TAR 2022-07-20, i. k. 2022-15857\n\n2) ar Respublikos Prezidento sveikatos būklė leidžia jam ir toliau eiti pareigas;\n\n3) ar Lietuvos Respublikos tarptautinės sutartys neprieštarauja Konstitucijai. Prašyti išvados dėl tarptautinės sutarties galima ir iki jos ratifikavimo Seime;\n\n4) ar Seimo narių ir valstybės pareigūnų, kuriems pradėta apkaltos byla, konkretūs veiksmai prieštarauja Konstitucijai."
    },
    {
      "provision_ref": "art74",
      "section": "74",
      "title": "74 straipsnis. Paklausimo padavimas Konstituciniam Teismui",
      "content": "Prašyti Konstitucinio Teismo išvados visais šio įstatymo 73 straipsnyje nurodytais klausimais gali Seimas.\n\nRespublikos Prezidentas gali kreiptis su paklausimu į Konstitucinį Teismą dėl Seimo narių rinkimų ir tarptautinių sutarčių."
    },
    {
      "provision_ref": "art75",
      "section": "75",
      "title": "75 straipsnis. Vada Konstitucinio Teismo išvadai rengti",
      "content": "Vada Konstitucinio Teismo išvadai rengti yra šio įstatymo nustatyta tvarka ir nustatytos formos paklausimo padavimas Konstituciniam Teismui."
    },
    {
      "provision_ref": "art76",
      "section": "76",
      "title": "76 straipsnis. Paklausimo turinys",
      "content": "Paklausime turi būti nurodyta:\n\n1) adresatas - Konstitucinis Teismas;\n\n2) paklausėjo pavadinimas ir adresas;\n\n3) Konstitucijos ir šio įstatymo normos, nustatančios teisę kreiptis su paklausimu į Konstitucinį Teismą;\n\n4) veiksmai, kurių atitikimą Konstitucijai siūloma patikrinti, jų įvykdymo aplinkybės; kreipiantis dėl tarptautinės sutarties - tikslus jos pavadinimas, numeris, pasirašymo data ir kiti būtini duomenys, paskelbimo šaltinis (jeigu buvo skelbta);\n\n5) suformuluotas prašymas Konstituciniam Teismui;\n\n6) pridedamų dokumentų sąrašas.\n\nSeimo paklausimas gali būti išdėstytas nutarime. Kitais atvejais prie paklausimo turi būti pridėtas Seimo nutarimas dėl paklausimo patvirtinimo.\n\nPaklausimą pasirašo Seimo Pirmininkas arba pavaduotojas, einantis jo pareigas; Respublikos Prezidentas.\n\nPrie paklausimo turi būti pridėta:\n\n1) tarptautinės sutarties viso teksto nuorašas;\n\n2) atitinkami įrodymai, pareigūnų sprendimų nuorašai;\n\n3) dokumentų ir kitos medžiagos, surašytų ne lietuvių kalba, įstatymų nustatyta tvarka patvirtinti vertimai į lietuvių kalbą.\nStraipsnio punkto pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nPrie paklausimo gali būti pridėtas siūlomų iškviesti į Konstitucinio Teismo posėdį liudytojų ir ekspertų sąrašas, specialistų išvados, dokumentas apie atstovų įgaliojimus ir jų teisę kalbėti Konstituciniame Teisme pareiškėjo vardu, taip pat kiti dokumentai ir medžiaga. Prie kiekvieno liudytojo pavardės nurodoma, kokias aplinkybes jis gali patvirtinti.\n\nPaklausimas ir būtini jo priedai pateikiami Konstituciniam Teismui su nuorašais po 9 egzempliorius. Konstitucinio Teismo pirmininkas prireikus gali pareikalauti ir kitų priedų nuorašų – iki 9 egzempliorių. Tais atvejais, kai paklausimas ir būtini jo priedai pateikiami per E. pristatymo sistemą, kitomis elektroninių ryšių priemonėmis elektronine forma, reikalavimas pateikti 9 egzempliorius netaikomas. Paklausimai ir jų priedai Konstituciniam Teismui pateikiami šio įstatymo 411 straipsnyje nustatyta tvarka.\nStraipsnio dalies pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\nNr. XIV-426, 2021-06-17, paskelbta TAR 2021-06-29, i. k. 2021-14589"
    },
    {
      "provision_ref": "art77",
      "section": "77",
      "title": "77 straipsnis. Paklausimas dėl Rinkimų kodekso pažeidimo",
      "content": "Su paklausimu, ar nebuvo pažeistas Rinkimų kodeksas rengiant ir vykdant rinkimus konkrečioje rinkimų apygardoje per Respublikos Prezidento ar Seimo narių rinkimus, šio įstatymo 74 straipsnyje nurodytos institucijos kreipiasi į Konstitucinį Teismą ne vėliau kaip per 3 dienas po to, kai oficialiai paskelbiamas Vyriausiosios rinkimų komisijos sprendimas dėl rinkimų galutinių rezultatų toje rinkimų apygardoje nustatymo arba dėl laisvos Seimo nario vietos atsiradimo ar užėmimo.\n\nKonstitucinis Teismas tiria ir vertina tik Vyriausiosios rinkimų komisijos sprendimus arba jos atsisakymą nagrinėti skundus dėl Rinkimų kodekso pažeidimų tais atvejais, kai sprendimai buvo priimti ar kita šios komisijos veika buvo padaryta pasibaigus balsavimui renkant Seimo narius ar Respublikos Prezidentą.\n\nPaklausimas turi būti išnagrinėtas ne vėliau kaip per 120 valandų nuo jo įteikimo Konstituciniam Teismui. Į šiame straipsnyje nurodytus terminus įskaitomos ir ne darbo dienos.part_0be725b9a28b415790f62ad1341aaf9f Straipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037\nNr. XIV-1386, 2022-07-19, paskelbta TAR 2022-07-20, i. k. 2022-15857"
    },
    {
      "provision_ref": "art78",
      "section": "78",
      "title": "78 straipsnis. Paklausimas dėl Respublikos Prezidento sveikatos būklės",
      "content": "Paklausimą Konstituciniam Teismui, ar Respublikos Prezidento sveikatos būklė leidžia jam ir toliau eiti pareigas, turi teisę pateikti tik Seimas. Paklausimas turi būti patvirtintas nutarimu, priimtu Seimo statuto nustatyta tvarka.\n\nPrie paklausimo ir atitinkamo Seimo nutarimo turi būti pridėta Seimo patvirtintos gydytojų komisijos išvada. Esant reikalui, pridedami kiti sveikatos būklę apibūdinantys įrodymai.\n\nStraipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)"
    },
    {
      "provision_ref": "art79",
      "section": "79",
      "title": "79 straipsnis. Paklausimo atšaukimas",
      "content": "Paklausimą dėl išvados teikimo gali atšaukti jį padavusi institucija iki nagrinėjimo Konstitucinio Teismo posėdyje pradžios."
    },
    {
      "provision_ref": "art80",
      "section": "80",
      "title": "80 straipsnis. Atsisakymas nagrinėti paklausimą Konstituciniame Teisme",
      "content": "Konstitucinis Teismas atsisako nagrinėti paklausimą dėl išvados teikimo, jeigu:\n\n1) paklausimą pateikė institucija ar asmuo, neturintys teisės kreiptis į Konstitucinį Teismą;\n\n2) paklausimas grindžiamas ne teisiniais motyvais;\n\n3) konkretaus klausimo nagrinėjimas nežinybingas Konstituciniam Teismui;\n\n4) nėra veiksmo ar sprendimo, kurio atitikimą Konstitucijai reikėtų tikrinti;\n\n5) paklausime keliamas klausimas, išskyrus šio įstatymo 73 straipsnio 2 punkte numatytus atvejus, jau buvo tirtas Konstituciniame Teisme ir tebegalioja tuo klausimu priimta Konstitucinio Teismo išvada.\n\nJeigu paklausimo nagrinėjimo metu nebelieka nagrinėjimo dalyko, Konstitucinis Teismas šiuo pagrindu nutraukia pradėtą teiseną."
    },
    {
      "provision_ref": "art81",
      "section": "81",
      "title": "81 straipsnis. Paklausimo sugrąžinimas pareiškėjui",
      "content": "Konstitucinio Teismo pirmininkas savo iniciatyva arba teisėjo siūlymu grąžina paklausimą pareiškėjui, jeigu paklausimas arba jo priedai neatitinka šio įstatymo 76 straipsnyje nustatytų reikalavimų.\n\nPaklausimo grąžinimas neatima teisės kreiptis į Konstitucinį Teismą bendra tvarka, kai bus pašalinti buvę trūkumai."
    },
    {
      "provision_ref": "art82",
      "section": "82",
      "title": "82 straipsnis. Paklausimų nagrinėjimo Konstituciniame Teisme tvarka",
      "content": "Paklausimai dėl Lietuvos Respublikos tarptautinių sutarčių atitikimo Konstitucijai nagrinėjami pagal teisės aktų atitikimo Konstitucijai tyrimo bendras taisykles.\n\nKiti paklausimai nagrinėjami Konstitucinio Teismo nuožiūra laikantis paprastesnės procedūros. Kilę nesutarimai sprendžiami pagal šiame įstatyme nustatytas taisykles."
    },
    {
      "provision_ref": "art83",
      "section": "83",
      "title": "83 straipsnis. Konstitucinio Teismo išvada",
      "content": "Išnagrinėjęs paklausimą, Konstitucinis Teismas priima išvadą.\n\nKonstitucinio Teismo pateikta išvada yra galutinė ir neskundžiama.\n\nVI SKYRIUS. BAIGIAMIEJI NUOSTATAI"
    },
    {
      "provision_ref": "art84",
      "section": "84",
      "title": "84 straipsnis. Konstitucinio Teismo aktų ir Konstitucinio Teismo pirmininko pranešimų paskelbimas ir įsigaliojimas",
      "content": "Konstitucinio Teismo nutarimai, sprendimai dėl Konstitucinio Teismo nutarimo išaiškinimo, taip pat Konstitucinio Teismo pirmininko pranešimai dėl ginčijamo akto galiojimo sustabdymo ir dėl sustabdyto akto galiojimo atnaujinimo oficialiai skelbiami Teisės aktų registre Teisėkūros pagrindų įstatymo nustatyta tvarka.\n\nŠio straipsnio pirmojoje dalyje nurodyti Konstitucinio Teismo aktai ir Konstitucinio Teismo pirmininko pranešimai įsigalioja jų oficialaus paskelbimo Teisės aktų registre dieną.\n\nAtsižvelgdamas į konkrečias bylos aplinkybes, Konstitucinis Teismas gali nustatyti kitą, vėlesnę, Konstitucinio Teismo nutarimo, kuriuo tam tikras teisės aktas (jo dalis) pripažintas prieštaraujančiu Konstitucijai ar įstatymams, paskelbimo datą.\n\nKonstitucinio Teismo išvados ir kiti Konstitucinio Teismo aktai skelbiami Konstitucinio Teismo interneto svetainėje ir įsigalioja jų paskelbimo Konstitucinio Teismo interneto svetainėje dieną.\n\nPrireikus Konstitucinis Teismas leidžia savo nutarimų, išvadų ir sprendimų rinkinius, kitus leidinius.\n\nKonstitucinio Teismo pirmininkas kiekvienais metais ne vėliau kaip iki kovo 31 dienos paskelbia praėjusių metų Konstitucinio Teismo veiklos pranešimą, kuriame apžvelgiamos išnagrinėtos bylos, gautų prašymų priimtinumo praktika, tarptautinio bendradarbiavimo ir kitos veiklos aktualijos.\nPapildyta straipsnio dalimi:\nNr. XIII-2328, 2019-07-16, paskelbta TAR 2019-07-26, i. k. 2019-12391\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)\nNr. IX-1797, 2003-10-28, Žin., 2003, Nr. 108-4815 (2003-11-19)\nNr. XI-2329, 2012-11-06, Žin., 2012, Nr. 132-6657 (2012-11-15)\nStraipsnio pakeitimai:\nNr. XII-1703, 2015-05-14, paskelbta TAR 2015-05-25, i. k. 2015-08037"
    },
    {
      "provision_ref": "art85",
      "section": "85",
      "title": "85 straipsnis. Konstitucinio Teismo finansavimas",
      "content": "Valstybės biudžeto atskirame straipsnyje, atsižvelgiant į Konstitucinio Teismo teikimą, kasmet numatomos Konstitucinio Teismo veiklai užtikrinti būtinos lėšos.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art86",
      "section": "86",
      "title": "86 straipsnis. Konstitucinio Teismo kanceliarija",
      "content": "Konstitucinis Teismas turi kanceliariją. Jos struktūrą ir nuostatus tvirtina Konstitucinis Teismas. Konstitucinio Teismo kanceliarijai vadovauja Konstitucinio Teismo kancleris. Jis pavaldus Konstitucinio Teismo pirmininkui.\n\nKonstitucinio Teismo kancleris tvirtina Konstitucinio Teismo valstybės tarnautojų ir darbuotojų, dirbančių pagal darbo sutartis ir gaunančių darbo užmokestį iš valstybės biudžeto, pareigybių sąrašą ir pareigybių aprašymus.\n\nKonstitucinio Teismo kancleris, Konstitucinio Teismo valstybės tarnautojai ir kiti darbuotojai į pareigas priimami įstatymų nustatyta tvarka.\n\nStraipsnio pakeitimai:\nNr. IX-1797, 2003-10-28, Žin., 2003, Nr. 108-4815 (2003-11-19)\nStraipsnio pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art87",
      "section": "87",
      "title": "87 straipsnis. Konstitucinio Teismo apsauga",
      "content": "Konstitucinio Teismo pastatų, patalpų, o pagal Konstitucinio Teismo pirmininko nurodymą - ir Konstitucinio Teismo teisėjų apsauga pavedama Vidaus reikalų ministerijai.\n\nKonstitucinis Teismas gali nuspręsti tokią apsaugą pavesti kitai specializuotai valstybinei apsaugos organizacijai.\n\nStraipsnio pakeitimai:\nNr. I-1475, 96.07.11, Žin., 1996, Nr.73-1749 (96.07.31)"
    },
    {
      "provision_ref": "art88",
      "section": "88",
      "title": "88 straipsnis. Konstitucinio Teismo valdžios simboliai",
      "content": "Konstitucinio Teismo posėdžių salėje yra Lietuvos Respublikos valstybės herbo atvaizdas, valstybės vėliava, taip pat specialus Lietuvos Respublikos Konstitucijos leidinys.\n\nKonstitucinio Teismo teisėjai posėdžiauja su mantijomis. Konstitucinio Teismo teisėjo mantijos aprašą ir pavyzdį tvirtina Konstitucinis Teismas.\nStraipsnio dalies pakeitimai:\nNr. XIII-2328, 2019-07-16, paskelbta TAR 2019-07-26, i. k. 2019-12391"
    },
    {
      "provision_ref": "art89",
      "section": "89",
      "title": "89 straipsnis. Konstitucinio Teismo antspaudas",
      "content": "Konstitucinis Teismas yra juridinis asmuo, turi antspaudą su Lietuvos Respublikos valstybės herbo atvaizdu ir pavadinimu \"Lietuvos Respublikos Konstitucinis Teismas\"."
    },
    {
      "provision_ref": "art90",
      "section": "90",
      "title": "90 straipsnis. Konstitucinio Teismo buveinė",
      "content": "Nuolatinė Konstitucinio Teismo buveinė yra Vilniaus miestas.\n\nKonstitucinio Teismo posėdžiai vyksta jo nuolatinėje būstinėje.\n\nLAIKINAI EINANTIS\nRESPUBLIKOS PREZIDENTO PAREIGAS                              ALGIRDAS BRAZAUSKAS\n\nVilnius, 1993 m. vasario 3 d.\nNr. I-67"
    }
  ],
  "definitions": []
}
