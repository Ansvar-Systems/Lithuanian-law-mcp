{
  "id": "lt-law-xiv-1775",
  "type": "statute",
  "title": "Lietuvos Respublikos susirinkimų įstatymo Nr. I-317 2, 6, 7, 12 straipsnių ir II skyriaus pavadinimo pakeitimo įstatymas",
  "short_name": "XIV-1775",
  "status": "in_force",
  "issued_date": "2022-12-23",
  "in_force_date": "2023-04-01",
  "url": "https://e-tar.lt/portal/lt/legalAct/7333a3108c1111ed8df094f359a60216/etsKsBEmVA",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 5 dalį ir ją išdėstyti taip:\n\n„5. Susirinkimo subjektai – susirinkimo organizatoriai, jų įgalioti asmenys, susirinkimo dalyviai, meras arba jo įgaliotas savivaldybės administracijos direktorius, policijos pareigūnai.“"
    },
    {
      "provision_ref": "art2",
      "section": "2",
      "title": "2 straipsnis. II skyriaus pavadinimo pakeitimas",
      "content": "Pakeisti II skyriaus pavadinimą ir jį išdėstyti taip:\n\n„II SKYRIUS\nPRANEŠIMO APIE ORGANIZUOJAMĄ SUSIRINKIMĄ DERINIMO IR APSKUNDIMO TVARKA“."
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas",
      "content": "1. Pakeisti 6 straipsnio 1 dalį ir ją išdėstyti taip:\n\n„1. Susirinkimo organizatoriai laisva forma praneša merui arba jo įgaliotam savivaldybės administracijos direktoriui apie organizuojamą susirinkimą, kuriame dalyvaus ne daugiau kaip 15 žmonių. Toje pačioje vietoje tuo pačiu laiku gali vykti ne daugiau kaip 2 tokie susirinkimai. Šiems susirinkimams netaikomos šio straipsnio 3 dalies ir šio įstatymo 7 straipsnio nuostatos.“\n\n2. Pakeisti 6 straipsnio 2 dalį ir ją išdėstyti taip:\n\n„2. Susirinkimo organizatoriai ne vėliau kaip prieš 4 darbo dienas iki numatytos susirinkimo dienos privalo pateikti merui arba jo įgaliotam savivaldybės administracijos direktoriui rašytinį pranešimą apie organizuojamą susirinkimą, kuriame dalyvaus daugiau kaip 15 žmonių.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio pakeitimas",
      "content": "1. Pakeisti 7 straipsnio 1 dalį ir ją išdėstyti taip:\n\n„1. Meras arba jo įgaliotas savivaldybės administracijos direktorius, gavę pranešimą apie organizuojamą susirinkimą, nustato pranešimo derinimo datą ir ne vėliau kaip prieš vieną darbo dieną informuoja susirinkimo organizatorius ir policiją apie nustatytą pranešimo apie organizuojamą susirinkimą derinimo dieną ir laiką.“\n\n2. Pakeisti 7 straipsnio 3 dalį ir ją išdėstyti taip:\n\n„3. Pranešimą apie organizuojamą susirinkimą derina meras arba jo įgaliotas savivaldybės administracijos direktorius, susirinkimo organizatoriai ir policijos atstovas. Derinant pranešimą apie organizuojamą susirinkimą, gali dalyvauti kitų įstaigų atstovai, specialistai.“\n\n3. Pakeisti 7 straipsnio 4 dalį ir ją išdėstyti taip:\n\n„4. Pranešimo apie organizuojamą susirinkimą suderinimo dokumentą pasirašo meras arba jo įgaliotas savivaldybės administracijos direktorius ir suderinimo dokumento nuorašą nedelsdamas įteikia arba išsiunčia organizatoriams.“\n\n4. Pakeisti 7 straipsnio 5 dalį ir ją išdėstyti taip:\n\n„5. Kai toje pačioje vietoje tuo pačiu laiku du ar daugiau susirinkimo organizatorių planuoja rengti susirinkimus, pirmumo teisę organizuoti susirinkimą turi tas organizatorius, kuris pirmasis pateikė pranešimą merui arba jo įgaliotam savivaldybės administracijos direktoriui. Su kitais organizatoriais meras arba jo įgaliotas savivaldybės administracijos direktorius derina kitą galimą susirinkimo vietą ar laiką.“\n\n5. Pakeisti 7 straipsnio 7 dalį ir ją išdėstyti taip:\n\n„7. Mero arba jo įgalioto savivaldybės administracijos direktoriaus veiksmai (neveikimas) ar pranešimo apie organizuojamą susirinkimą suderinimas per 2 darbo dienas nuo šio straipsnio 2 dalyje nustatyto termino pranešimui apie organizuojamą susirinkimą suderinti pabaigos gali būti skundžiami pirmosios instancijos administraciniam teismui. Skundas turi būti išnagrinėtas ne vėliau kaip per 3 darbo dienas nuo jo gavimo teisme. Pirmosios instancijos administracinio teismo priimtas sprendimas gali būti skundžiamas apeliacine tvarka Lietuvos vyriausiajam administraciniam teismui per 2 darbo dienas nuo šio sprendimo paskelbimo dienos. Lietuvos vyriausiasis administracinis teismas nustato terminą atsiliepimui į apeliacinį skundą pateikti. Apeliacinis skundas turi būti išnagrinėtas ne vėliau kaip per 3 darbo dienas nuo jo gavimo Lietuvos vyriausiajame administraciniame teisme.“"
    },
    {
      "provision_ref": "art5",
      "section": "5",
      "title": "5 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Mero arba jo įgalioto savivaldybės administracijos direktoriaus pareigos ir atsakomybė\n\n1. Meras arba jo įgaliotas savivaldybės administracijos direktorius privalo šio įstatymo nustatyta tvarka užtikrinti sklandų pranešimo apie organizuojamą susirinkimą suderinimą.\n\n2. Meras arba jo įgaliotas savivaldybės administracijos direktorius negali susirinkimo organizatorių ir dalyvių įpareigoti imtis priemonių, kurioms įgyvendinti reikalingi finansiniai ištekliai, išskyrus susirinkimo vietos sutvarkymo po įvykusio susirinkimo priemones.\n\n3. Meras arba jo įgaliotas savivaldybės administracijos direktorius, pažeidę šį įstatymą, nustatyta tvarka traukiami administracinėn atsakomybėn.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas ir taikymas",
      "content": "1. Šis įstatymas įsigalioja 2023 m. balandžio 1 d.\n\n2. Iki šio įstatymo įsigaliojimo dienos pradėtos pranešimo apie organizuojamą susirinkimą derinimo, savivaldybės administracijos direktoriaus ar jį pavaduojančio asmens veiksmų (neveikimo) ar pranešimo apie organizuojamą susirinkimą suderinimo apskundimo procedūros baigiamos iki šio įstatymo įsigaliojimo dienos galiojusiuose teisės aktuose nustatyta tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_4f47775cbe604197b1a52269396da83a_end"
    }
  ],
  "definitions": []
}
