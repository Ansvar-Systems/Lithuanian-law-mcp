{
  "id": "lt-law-xi-664",
  "type": "statute",
  "title": "Lietuvos Respublikos farmacijos įstatymo dvyliktojo skirsnio pavadinimo pakeitimo ir Įstatymo papildymo 59-1 straipsniu įstatymas",
  "short_name": "XI-664",
  "status": "in_force",
  "issued_date": "2010-01-20",
  "in_force_date": "2010-04-01",
  "url": "https://e-tar.lt/portal/lt/legalAct/TAR.2FC72C4180BE",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo dvyliktojo skirsnio pavadinimo pakeitimas",
      "content": "Pakeisti Įstatymo dvyliktojo skirsnio pavadinimą ir jį išdėstyti taip:\n\n„DVYLIKTASIS SKIRSNIS\nVAISTINIŲ PREPARATŲ IR MEDICINOS PAGALBOS\nPRIEMONIŲ KAINODARA“."
    },
    {
      "provision_ref": "art2",
      "section": "2",
      "title": "2 straipsnis. Įstatymo papildymas 591 straipsniu",
      "content": "Papildyti Įstatymą 591 straipsniu:\n\n„591 straipsnis. Nekompensuojamųjų vaistinių preparatų ir nekompensuojamųjų medicinos pagalbos priemonių kainodaros bendrieji reikalavimai\n\n1. Nekompensuojamojo vaistinio preparato rinkodaros teisės turėtojas ar lygiagretaus importo leidimo turėtojas, ar jų atstovas turi sveikatos apsaugos ministro nustatyta tvarka Sveikatos apsaugos ministerijai deklaruoti nekompensuojamojo vaistinio preparato rinkodaros teisės turėtojo ar lygiagretaus importo leidimo turėtojo taikomą Lietuvos Respublikai nekompensuojamojo vaistinio preparato kainą, neįskaitant pridėtinės vertės mokesčio, ir pateikti šio vaistinio preparato kainas, deklaruotas Vyriausybės nustatytose referencinėse valstybėse.\n\n2. Didmeninio platinimo licencijos turėtojas, parduodamas nekompensuojamuosius vaistinius preparatus, negali taikyti didesnio prekybos antkainio negu nustatytas Vyriausybės.\n\n3. Vaistinė, parduodama nekompensuojamuosius vaistinius preparatus, negali taikyti didesnio prekybos antkainio negu nustatytas Vyriausybės.\n\n4. Nekompensuojamojo vaistinio preparato mažmeninė kaina negali būti didesnė negu vaistinio preparato rinkodaros teisės turėtojo ar lygiagretaus importo leidimo turėtojo deklaruota kaina pridėjus Vyriausybės nustatytus didmeninės ir mažmeninės prekybos antkainius ir pridėtinės vertės mokestį.\n\n5. Šio straipsnio 1, 2, 3 ir 4 dalyse nustatyti reikalavimai netaikomi nekompensuojamiesiems receptiniams vardiniams vaistiniams preparatams.\n\n6. Nekompensuojamosios medicinos pagalbos priemonės parduodamos rinkos kaina.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2010 m. balandžio 1 d.\n\n2. Lietuvos Respublikos Vyriausybė ir sveikatos apsaugos ministras iki 2010 m. kovo 31 d. parengia ir patvirtina šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
