{
  "id": "lt-law-i-123",
  "type": "statute",
  "title": "Dėl Lietuvos Respublikos žemės ūkio įmonių turto privatizavimo įstatymo papildymo",
  "short_name": "I-123",
  "status": "in_force",
  "issued_date": "1993-04-07",
  "in_force_date": "1993-05-03",
  "url": "https://e-tar.lt/portal/lt/legalAct/TAR.AE05CE02DF67",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL LIETUVOS RESPUBLIKOS ŽEMĖS ŪKIO ĮMONIŲ TURTO PRIVATIZAVIMO ĮSTATYMO PAPILDYMO\n\n1993 m. balandžio 7 d. Nr. I-123\nVilnius\n\nLietuvos Respublikos Seimas nutaria:\n\nPapildyti Lietuvos Respublikos žemės ūkio įmonių turto privatizavimo įstatymą (Žin., 1991, Nr. 24-637; 1992, Nr. 14-385):\n\n1. Įstatymo 3 straipsnį papildyti 11 ir 12 punktais:\n\n„11) juridiniai asmenys, atsiradę privatizavus žemės ūkio įmonių turtą pagal jo vertinę išraišką;\n\n12) fizinių asmenų grupės, pasirašiusios pajus gamybiniuose technologiniuose komplektuose.“\n\n2. Papildyti Įstatymą tokiu 13 straipsniu:\n\n„13 straipsnis. Neprivatizuoto turto privatizavimo tvarka\n\n1. Po 1993 m. gegužės 3 d. likęs neprivatizuotas turtas iki 1993 m. birželio 15 d. privatizuojamas 3 straipsnio 1-7 punktuose išvardytiems asmenims už 5 straipsnyje nurodytas lėšas.\n\n2. Iki 1993 m. birželio 15 d. neprivatizuotas turtas privatizuojamas tokia tvarka:\n\n1) įmonės, įsteigtos privatizavus žemės ūkio įmonių turtą pagal jo vertinę išraišką, ir asmenų grupės, pasirašiusios pajus gamybiniuose technologiniuose komplektuose, įsigyja neprivatizuotą turto dalį pagal pirkimo-pardavimo sutartis už grynuosius pinigus taikant 95 procentų nuolaidą;\n\n2) kitas neprivatizuotas turtas parduodamas įmonėms, įsteigtoms buvusioje privatizuojamos žemės ūkio įmonės teritorijoje, ir šio įstatymo 3 straipsnio 1-4 punktuose išvardytiems asmenims pagal ekonominį tikslingumą konkurso tvarka už ne mažesnę kaip 5 procentų turto vertės kainą. Konkursą organizuoja apylinkės agrarinės reformos tarnyba;\n\n3) žemės ūkio įmonėms pageidaujant, apylinkių ir rajonų savivaldybės (jų skyriai) turi parduoti 5 procentų šio turto vertės kaina neprivatizuotus socialinės ir kitos paskirties objektus, gyvenamuosius namus, pastatytus buvusių žemės ūkio įmonių lėšomis, perduotus savivaldybėms Lietuvos Respublikos Vyriausybės 1990 m. rugsėjo 28 d. nutarimu Nr.298 ir 1990 m. spalio 12 d. nutarimu Nr.420;\n\n4) išpirkto turto vertė žemės ūkio įmonių nariams paskirstoma Lietuvos Respublikos žemės ūkio bendrovių įstatymo nustatyta tvarka.“\n\n3. 13 straipsnį laikyti 14 straipsniu.\n\n4. Įstatymas įsigalioja nuo 1993 m. gegužės 3 dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                       ALGIRDAS BRAZAUSKAS\n______________"
    }
  ],
  "definitions": []
}
