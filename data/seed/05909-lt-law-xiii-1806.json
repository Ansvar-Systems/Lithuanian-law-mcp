{
  "id": "lt-law-xiii-1806",
  "type": "statute",
  "title": "Lietuvos Respublikos krašto apsaugos sistemos organizavimo ir karo tarnybos įstatymo Nr. VIII-723 1, 10, 42, 58, 59, 60, 61, 63, 65, 65-1, 67, 68, 69, 70, 72, 77-2 straipsnių pakeitimo ir Įstatymo papildymo 61-1 straipsniu, 1 ir 2 priedais įstatymo Nr. XIII-1312 9 ir 24 straipsnių pakeitimo įstatymas",
  "short_name": "XIII-1806",
  "status": "in_force",
  "issued_date": "2018-12-20",
  "in_force_date": "2018-12-29",
  "url": "https://e-tar.lt/portal/lt/legalAct/e8c7c9500a8b11e9a5eaf2cd290f1944/AHDpaphZMN",
  "provisions": [
    {
      "provision_ref": "art1",
      "section": "1",
      "title": "1 straipsnis. 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio pakeitimas",
      "content": "1. Pakeisti 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 4 dalį ir ją išdėstyti taip:\n\n„4. Su tarnyba užsienyje susijusių išlaidų kompensacijų koeficientai:\n\n1) generolui leitenantui (viceadmirolui), generolui majorui (kontradmirolui), brigados generolui (flotilės admirolui) – 8,93;\n\n2) pulkininkui (jūrų kapitonui) – 8,15;\n\n3) pulkininkui leitenantui (komandorui), majorui (komandorui leitenantui) – 7,38;\n\n4) kapitonui (kapitonui leitenantui), vyresniajam leitenantui, leitenantui – 6,60;\n\n5) seržantui majorui (vyresniajam laivūnui), viršilai (laivūnui), štabo seržantui (štabo laivūnui), štabo seržantui specialistui (štabo laivūnui specialistui), vyresniajam seržantui, vyresniajam seržantui specialistui, seržantui, seržantui specialistui, grandiniui – 5,82;\n\n6) jaunesniajam eiliniui (jaunesniajam jūreiviui), eiliniui (jūreiviui), vyresniajam eiliniui (vyresniajam jūreiviui) – 5,05.“\n\n2. Pakeisti 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 9 dalį ir ją išdėstyti taip:\n\n„9. Kai su profesinės karo tarnybos kariu kartu gyvena jo ar jo sutuoktinio vaikai (įvaikiai), taip pat nepilnamečiai išlaikytiniai, kurių globėju ar rūpintoju yra paskirtas profesinės karo tarnybos karys ar jo sutuoktinis, profesinės karo tarnybos kariui kartu su tarnybiniu atlyginimu pagal faktines išlaidas patvirtinančius dokumentus, neviršijant Vyriausybės nustatytų normų, mokama kompensacija vaikų ikimokyklinio ugdymo išlaidoms kompensuoti. Kompensuojamų ikimokyklinio ugdymo išlaidų rūšis ir kompensacijos mokėjimo tvarką nustato krašto apsaugos ministras.“\n\n3. Pakeisti 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 10 dalį ir ją išdėstyti taip:\n\n„10. Kai su profesinės karo tarnybos kariu kartu gyvena ir mokosi pagal bendrojo ugdymo programas jo ar jo sutuoktinio vaikai (įvaikiai), taip pat nepilnamečiai išlaikytiniai ar kiti išlaikytiniai, kurių globėju ar rūpintoju yra paskirtas profesinės karo tarnybos karys ar jo sutuoktinis, profesinės karo tarnybos kariui kartu su tarnybiniu atlyginimu pagal faktines išlaidas patvirtinančius dokumentus, neviršijant Vyriausybės nustatytų normų, mokama kompensacija jų mokymosi išlaidoms kompensuoti, iki jie įgis vidurinį išsilavinimą. Šioje dalyje nurodyta kompensacija mokama nuo tada, kai vaikams (įvaikiams), išlaikytiniams sueina 6 metai, bet ne ilgiau, iki jiems sueis 20 metų. Kompensuojamų mokymosi išlaidų rūšis ir kompensacijos mokėjimo tvarką nustato krašto apsaugos ministras.“\n\n4. Pakeisti 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 11 dalį ir ją išdėstyti taip:\n\n„11. Profesinės karo tarnybos karys, atliekantis tarnybą šio įstatymo 42 straipsnio 3 dalyje nustatytais atvejais, ir jo šeimos nariai apdraudžiami sveikatos draudimu. Sveikatos draudimo išlaidos apmokamos iš Krašto apsaugos ministerijai skirtų valstybės biudžeto asignavimų, neviršijant Vyriausybės nustatytų dydžių. Valstybėse, kuriose nėra galimybių apdrausti sveikatos draudimu, visos išlaidos, susijusios su profesinės karo tarnybos kario, atliekančio tarnybą Lietuvos Respublikos diplomatinėje atstovybėje, specialiojoje misijoje, atstovybėje prie tarptautinės organizacijos, užsienio valstybės ar tarptautinėje karinėje ar gynybos institucijoje, arba jo šeimos narių asmens sveikatos priežiūra, apmokamos iš Krašto apsaugos ministerijai skirtų valstybės biudžeto asignavimų. Šioje dalyje nurodytos sveikatos draudimo ir su asmens sveikatos priežiūra susijusios išlaidos apmokamos krašto apsaugos ministro nustatyta tvarka. Už šeimos narius iš Krašto apsaugos ministerijai skirtų asignavimų taip pat mokamos privalomojo sveikatos draudimo įmokos, jeigu jos turi būti mokamos vadovaujantis Lietuvos Respublikos sveikatos draudimo įstatymo 17 straipsnio 11 dalimi.“\n\n5. Pakeisti 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 14 dalį ir ją išdėstyti taip:\n\n„14. Profesinės karo tarnybos kariui, naudojančiam netarnybinį automobilį tarnybos reikmėms, kompensuojamos degalų įsigijimo ir automobilio amortizacijos išlaidos. Kompensuojamų išlaidų dydį ir kompensavimo atvejus, taip pat automobilio, naudojamo tarnybos reikmėms, nuomos ir veiklos nuomos išlaidų atlyginimo sąlygas, tvarką ir pareigų, kurias einantiems kariams suteikiama teisė nuomotis automobilį, sąrašą nustato krašto apsaugos ministras. Kompensuojamų išlaidų dydis negali viršyti 0,39 Lietuvos statistikos departamento paskutinį kartą paskelbto šalies ūkio vidutinio mėnesinio bruto darbo užmokesčio per mėnesį.“"
    },
    {
      "provision_ref": "art2",
      "section": "2",
      "title": "2 straipsnis. 24 straipsnio pakeitimas",
      "content": "Pakeisti 24 straipsnio 5 dalį ir ją išdėstyti taip:\n\n„5. Šio įstatymo 9 straipsnyje išdėstyto Lietuvos Respublikos krašto apsaugos sistemos organizavimo ir karo tarnybos įstatymo 61 straipsnis įsigalioja 2019 m. sausio 1 d. Lietuvos Respublikos krašto apsaugos sistemos organizavimo ir karo tarnybos įstatymo 61 straipsnio 14 dalyje numatytas 0,39 Lietuvos statistikos departamento paskutinį kartą paskelbto šalies ūkio vidutinio mėnesinio bruto darbo užmokesčio per mėnesį dydis pradedamas taikyti, kai Lietuvos statistikos departamentas paskelbia 2019 metų I ketvirčio šalies ūkio vidutinį mėnesinį bruto darbo užmokestį per mėnesį. Iki bus paskelbtas Lietuvos statistikos departamento 2019 metų I ketvirčio šalies ūkio vidutinis mėnesinis bruto darbo užmokestis per mėnesį, maksimaliam kompensuojamų išlaidų dydžiui nustatyti taikomas 0,5 Lietuvos statistikos departamento paskutinį kartą paskelbto šalies ūkio vidutinio mėnesinio bruto darbo užmokesčio per mėnesį dydis.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
