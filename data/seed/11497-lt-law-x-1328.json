{
  "id": "lt-law-x-1328",
  "type": "statute",
  "title": "Lietuvos Respublikos vertybinių popierių, dokumentų blankų, banderolių, oficialių žymėjimo ženklų gamybos įstatymo pakeitimo įstatymas",
  "short_name": "X-1328",
  "status": "in_force",
  "issued_date": "2007-11-15",
  "in_force_date": "2008-01-01",
  "url": "https://e-tar.lt/portal/lt/legalAct/TAR.F025C1779861/cwPrdCncoq",
  "provisions": [
    {
      "provision_ref": "art1",
      "section": "1",
      "title": "1 straipsnis. Lietuvos Respublikos vertybinių popierių, dokumentų blankų, banderolių, oficialių žymėjimo ženklų gamybos įstatymo nauja redakcija",
      "content": "Pakeisti Lietuvos Respublikos vertybinių popierių, dokumentų blankų, banderolių, oficialių žymėjimo ženklų gamybos įstatymą ir jį išdėstyti taip:\n\n„LIETUVOS RESPUBLIKOS SAUGIŲJŲ DOKUMENTŲ IR SAUGIŲJŲ DOKUMENTŲ BLANKŲ GAMYBOS ĮSTATYMAS\n\nPIRMASIS SKIRSNIS\nBENDROSIOS NUOSTATOS"
    },
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato valstybės ir savivaldybių institucijų bei įstaigų ir Lietuvos Respublikos teisės aktais įgaliotų kitų juridinių asmenų, taip pat Europos Sąjungos institucijų nustatytų privalomai naudoti Lietuvos Respublikoje Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų priskyrimą saugiųjų dokumentų ir saugiųjų dokumentų blankų technologinės apsaugos lygiui ir polygiui, saugiųjų dokumentų ar saugiųjų dokumentų blankų technologinės apsaugos priemonių nustatymą, saugiųjų dokumentų ir saugiųjų dokumentų blankų leidybą bei gamybą ir gamybos reikalavimus."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Banderolė – valstybės leidžiamas numeruotas ženklas su technologinės apsaugos priemonėmis, naudojamas Lietuvos Respublikoje skirtiems parduoti etilo alkoholiui, alkoholiniams gėrimams ir apdorotam tabakui ženklinti.\n\n2. Dokumento blankas – Lietuvos Respublikos valstybės ar savivaldybės institucijos arba įstaigos ar Europos Sąjungos teisės aktu nustatytos formos blankas, skirtas pildyti ir naudoti kaip dokumentas, išskyrus blanką, kuris užpildytas gali būti teikiamas elektroniniu būdu.\n\n3. Keleivinio transporto bilietas – dokumentas, kuriuo suteikiama teisė vykti keleiviniu transportu, išskyrus tarptautinio susisiekimo ir oro transporto bilietus bei bilietą – kasos aparato kvitą.\n\n4. Neteisėta saugiojo dokumento ar saugiojo dokumento blanko gamyba – saugiojo dokumento ar saugiojo dokumento blanko gamyba įmonėje arba užsienio valstybės įmonės filiale, neturinčiuose teisės verstis saugiųjų dokumentų ir saugiųjų dokumentų blankų gamyba.\n\n5. Oficialusis žymėjimo ženklas – numeruotas ženklas, kuriuo patvirtinama valstybės ar savivaldybės institucijos, įstaigos arba jų įgaliotų institucijų ar įstaigų atlikta patikra arba apžiūra, arba sumokėtas mokestis.\n\n6. Saugiojo dokumento ar saugiojo dokumento blanko eskizas – pagal tvirtinančios įstaigos patvirtintą Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą parengtas piešinys arba brėžinys, pagal kurį kuriamas saugiojo dokumento ar saugiojo dokumento blanko grafinis projektas.\n\n7. Saugiojo dokumento ar saugiojo dokumento blanko etalonas – pagal tvirtinančios įstaigos patvirtintą Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą ir saugiojo dokumento ar saugiojo dokumento blanko grafinį projektą pagamintas saugusis dokumentas ar saugusis dokumento blankas, turintis visas jam patvirtintas saugiojo dokumento ar saugiojo dokumento blanko technologinės apsaugos priemones.\n\n8. Saugiojo dokumento ar saugiojo dokumento blanko grafinis projektas – tikslus saugiojo dokumento ar saugiojo dokumento blanko brėžinys, sukurtas pagal patvirtintą saugiojo dokumento ar saugiojo dokumento blanko eskizą skaitmeninėje (elektroninėje) laikmenoje ir išspausdintas popieriuje.\n\n9. Saugiojo dokumento ar saugiojo dokumento blanko metrika – saugiojo dokumento ar saugiojo dokumento blanko grafiniame projekte Valstybės dokumentų technologinės apsaugos tarnybos prie Finansų ministerijos nurodyti užsakymo pateikimo gamintojui metai, gamintojo pavadinimas ir atpažinties (identifikavimo) numeris arba kodas Saugiųjų dokumentų ir saugiųjų dokumentų blankų registre.\n\n10. Saugiojo dokumento ar saugiojo dokumento blanko pavyzdys – saugiojo dokumento ar saugiojo dokumento blanko etaloną atitinkantis saugusis dokumentas ar saugusis dokumento blankas su užrašu „PAVYZDYS“ (jei saugųjį dokumentą ar saugųjį dokumento blanką sudaro daugiau negu vienas lapas, – su užrašu „PAVYZDYS“ ant kiekvieno lapo arba puslapio) ir registracijos numeriu.\n\n11. Saugiojo dokumento ar saugiojo dokumento blanko technologinės apsaugos lygis (toliau – technologinės apsaugos lygis) – saugiojo dokumento ar saugiojo dokumento blanko apsaugos nuo klastojimo lygis, priklausantis nuo saugiajame dokumente ar saugiajame dokumento blanke esančių privalomų skirtingų lygių saugiojo dokumento ar saugiojo dokumento blanko technologinės apsaugos priemonių skaičiaus.\n\n12. Saugiojo dokumento ar saugiojo dokumento blanko technologinės apsaugos polygis (toliau – technologinės apsaugos polygis) – smulkesnis saugiojo dokumento ar saugiojo dokumento blanko technologinės apsaugos lygio skirstymo vienetas, priklausantis nuo tam tikros formos saugiajame dokumente ar saugiajame dokumento blanke esančių privalomų skirtingų lygių saugiojo dokumento ar saugiojo dokumento blanko technologinės apsaugos priemonių derinio.\n\n13. Saugiojo dokumento ar saugiojo dokumento blanko technologinės apsaugos priemonės (toliau – technologinės apsaugos priemonės) – specialiosios medžiagos ir būdai, naudojami saugiajam dokumentui ar saugiajam dokumento blankui nuo klastojimo apsaugoti.\n\n14. Saugiojo dokumento ar saugiojo dokumento blanko technologinės apsaugos priemonių aprašas (toliau – technologinės apsaugos priemonių aprašas) – informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta visuomenei, specialistams ir ekspertams saugiojo dokumento ar saugiojo dokumento blanko tikrumui nustatyti.\n\n15. Saugiojo dokumento ar saugiojo dokumento blanko technologinės apsaugos priemonių aprašas ekspertams (toliau – technologinės apsaugos priemonių aprašas ekspertams) – įslaptinta informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones ir jų techninius duomenis, skirta ekspertizę atliekančioms įstaigoms.\n\n16. Saugiojo dokumento ar saugiojo dokumento blanko technologinės apsaugos priemonių aprašas specialistams (toliau – technologinės apsaugos priemonių aprašas specialistams) – įslaptinta informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta saugiųjų dokumentų ar saugiųjų dokumentų blankų apyvartos priežiūrą atliekančioms institucijoms.\n\n17. Saugiojo dokumento ar saugiojo dokumento blanko technologinės apsaugos priemonių aprašas visuomenei (toliau – technologinės apsaugos priemonių aprašas visuomenei) – vieša informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta kiekvienam vartotojui.\n\n18. Saugiųjų dokumentų ar saugiųjų dokumentų blankų apyvarta – pagamintų saugiųjų dokumentų ar saugiųjų dokumentų blankų naudojimas.\n\n19. Saugiųjų dokumentų ar saugiųjų dokumentų blankų gamybos brokas (toliau – brokas) – saugieji dokumentai ar saugieji dokumentų blankai, iki kurių išleidimo į apyvartą nustatyta, kad jie neatitinka patvirtinto saugiojo dokumento ar saugiojo dokumento blanko etalono, taip pat jų pusgaminiai ir atliekos, netinkami toliau naudoti gamyboje.\n\n20. Saugiųjų dokumentų ar saugiųjų dokumentų blankų gamybos užsakymas – gamintojo ir užsakovo susitarimas dėl saugiųjų dokumentų ar saugiųjų dokumentų blankų tiražo ar jo dalies pagaminimo.\n\n21. Saugiųjų dokumentų ar saugiųjų dokumentų blankų gamybos užsakovas (toliau – užsakovas) – Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas tvirtinanti įstaiga arba jos įgaliota institucija, pateikusi saugiųjų dokumentų ar saugiųjų dokumentų blankų gamintojui užsakymą ar sudariusi su juo sutartį dėl saugiųjų dokumentų ar saugiųjų dokumentų blankų gamybos.\n\n22. Saugiųjų dokumentų ar saugiųjų dokumentų blankų gamintojas (toliau – gamintojas) – įmonė arba užsienio valstybės įmonės filialas, teisės aktų nustatyta tvarka sudarę sutartį su užsakovu dėl saugiųjų dokumentų ar saugiųjų dokumentų blankų gamybos arba gavę užsakymą juos pagaminti.\n\n23. Saugiųjų dokumentų ar saugiųjų dokumentų blankų leidyba – Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomųjų formų rengimas ir tvirtinimas, saugiųjų dokumentų ar saugiųjų dokumentų blankų eskizų ir grafinių projektų rengimas, derinimas ir tvirtinimas.\n\n24. Saugiųjų dokumentų ar saugiųjų dokumentų blankų tiražas – užsakovo ir gamintojo sudarytoje sutartyje nurodytas pagaminti saugiųjų dokumentų ar saugiųjų dokumentų blankų skaičius.\n\n25. Saugiųjų dokumentų ir saugiųjų dokumentų blankų apyvartos priežiūros specialistas – specialių žinių ir įgūdžių turintis asmuo, atliekantis saugiųjų dokumentų ir saugiųjų dokumentų blankų apyvartos priežiūrą.\n\n26. Saugiųjų dokumentų ir saugiųjų dokumentų blankų gamybos įmonė (toliau – įmonė) – teisės aktų nustatyta tvarka įsteigtas ūkinis vienetas, turintis teisę verstis saugiųjų dokumentų ir saugiųjų dokumentų blankų gamyba.\n\n27. Saugiųjų dokumentų ir saugiųjų dokumentų blankų technologinė apsauga – technologinės apsaugos priemonių visuma saugiųjų dokumentų ir saugiųjų dokumentų blankų apsaugai nuo klastojimo užtikrinti.\n\n28. Saugusis dokumentas – Vyriausybės vertybinis popierius, banderolė, keleivinio transporto bilietas, oficialusis žymėjimo ženklas, priskirtas tam tikram saugiųjų dokumentų ir saugiųjų dokumentų blankų technologinės apsaugos lygiui ir polygiui.\n\n29. Saugusis dokumento blankas – dokumento blankas, priskirtas tam tikram saugiųjų dokumentų ir saugiųjų dokumentų blankų technologinės apsaugos lygiui ir polygiui.\n\n30. Specialiosios saugiųjų dokumentų ar saugiųjų dokumentų blankų gamybos medžiagos – specialusis popierius, specialieji dažai ir kitos saugiesiems dokumentams ar saugiesiems dokumentų blankams gaminti naudojamos medžiagos, kurios technologiškai juos apsaugo nuo klastojimo.\n\n31. Technologinės apsaugos priemonės gamintojas – juridinis asmuo, gaminantis technologinės apsaugos priemonę pagal Valstybės dokumentų technologinės apsaugos tarnybos prie Finansų ministerijos nurodytus techninius duomenis.\n\n32. Trečioji valstybė – bet kuri valstybė, kuri nėra Europos Sąjungos valstybė narė ar kita Europos ekonominės erdvės valstybė.\n\n33. Užsienio valstybės saugiųjų dokumentų ir saugiųjų dokumentų blankų gamybos įmonės filialas (toliau – užsienio valstybės įmonės filialas) – Lietuvos Respublikoje įsteigtas Europos Sąjungos valstybėje narėje ar Europos ekonominės erdvės valstybėje įsisteigusios įmonės filialas, turintis teisę verstis saugiųjų dokumentų ir saugiųjų dokumentų blankų gamyba.\n\n34. Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomoji forma (toliau – privalomoji forma) – Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko rekvizitai ir techniniai duomenys (pavidalas, matmenys, lapų skaičius ir kita).\n\n35. Vyriausybės vertybinis popierius – valstybės vardu vidaus ar užsienio rinkoje Vyriausybės išleidžiamas vertybinis popierius, kuriuo patvirtinama jo turėtojo teisė numatytais terminais gauti jo nominalią vertę atitinkančią sumą, palūkanas ar kitą ekvivalentą.\n\n36. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas tvirtinanti įstaiga (toliau – tvirtinanti įstaiga) – Lietuvos Respublikos valstybės ar savivaldybės institucija, įstaiga arba Lietuvos Respublikos ar Europos Sąjungos teisės aktais įgaliotas kitas juridinis asmuo, kuris tvirtina Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas."
    },
    {
      "provision_ref": "art3",
      "section": "3",
      "title": "3 straipsnis. Valstybės dokumentų technologinės apsaugos tarnyba prie Finansų ministerijos",
      "content": "1. Saugiųjų dokumentų ir saugiųjų dokumentų blankų technologinę apsaugą ir licencijuojamos veiklos priežiūrą atlieka Valstybės dokumentų technologinės apsaugos tarnyba prie Finansų ministerijos (toliau – Tarnyba).\n\n2. Tarnybos nuostatus tvirtina Lietuvos Respublikos Vyriausybė.\n\n3. Tarnyba:\n\n1) prižiūri, kaip gaminami saugiųjų dokumentų ir saugiųjų dokumentų blankų technologinės apsaugos priemonės ir etalonai;\n\n2) tvirtina privalomas ir papildomas technologinės apsaugos priemones ir nurodo technologinės apsaugos priemonių techninius duomenis;\n\n3) rengia, tvirtina ir saugo saugiųjų dokumentų ir saugiųjų dokumentų blankų eskizus, saugiųjų dokumentų ir saugiųjų dokumentų blankų grafinius projektus, saugiųjų dokumentų ir saugiųjų dokumentų blankų etalonus;\n\n4) rengia, tvirtina ir platina technologinės apsaugos priemonių aprašus visuomenei, specialistams ir ekspertams, nustato technologinės apsaugos priemonių aprašų slaptumo žymas;\n\n5) organizuoja technologinės apsaugos priemonių vertinimą ir teikia išvadas dėl jų panaudojimo;\n\n6) išduoda licencijas gaminti saugiuosius dokumentus ir saugiuosius dokumentų blankus, sustabdo licencijų galiojimą, panaikina licencijų galiojimo sustabdymą, panaikina licencijas;\n\n7) atlieka licencijuojamos veiklos sąlygų laikymosi priežiūrą;\n\n8) jeigu licencijuojama veikla susijusi su įslaptintos informacijos naudojimu, teikia įslaptintų sandorių saugumą užtikrinančiai institucijai informaciją apie gamintojus, kad būtų atliktas patikrinimas dėl įmonės patikimumą patvirtinančio pažymėjimo išdavimo ir gautas Valstybės saugumo departamento sutikimas dėl leidimo dirbti ar susipažinti su įslaptinta informacija, išduoda gamintojo darbuotojams leidimus dirbti ar susipažinti su įslaptinta informacija;\n\n9) tvarko Saugiųjų dokumentų ir saugiųjų dokumentų blankų registrą;\n\n10) teikia Lietuvos Respublikos finansų ministerijai (toliau – Finansų ministerija) pasiūlymus dėl saugiųjų dokumentų ir saugiųjų dokumentų blankų technologinę apsaugą, leidybą ir gamybą reglamentuojančių teisės aktų tobulinimo;\n\n11) atlikdama savo funkcijas, bendradarbiauja su valstybės ir savivaldybių institucijomis bei įstaigomis nustatant neteisėtos saugiųjų dokumentų ir saugiųjų dokumentų blankų gamybos atvejus;\n\n12) atlieka kitas šio įstatymo ir kitų teisės aktų nustatytas funkcijas.\n\n4. Tarnybai duomenis apie saugiųjų dokumentų ir saugiųjų dokumentų blankų klastojimą ir klastojimo būdus teikia Lietuvos Respublikos vidaus reikalų ministerija ir ekspertizes atliekančios įstaigos."
    },
    {
      "provision_ref": "art4",
      "section": "4",
      "title": "4 straipsnis. Saugiųjų dokumentų ir saugiųjų dokumentų blankų registras",
      "content": "1. Saugiųjų dokumentų ir saugiųjų dokumentų blankų registras yra saugiųjų dokumentų ir saugiųjų dokumentų blankų duomenų bazė.\n\n2. Saugiųjų dokumentų ir saugiųjų dokumentų blankų registro objektas – saugieji dokumentai ir saugieji dokumentų blankai. Registro duomenų bazėje kaupiami duomenys apie saugiųjų dokumentų ir saugiųjų dokumentų blankų technologinę apsaugą, leidybą, gamybą ir klastojimą.\n\n3. Saugiųjų dokumentų ir saugiųjų dokumentų blankų registrą tvarko Tarnyba.\n\n4. Saugiųjų dokumentų ir saugiųjų dokumentų blankų registro nuostatus tvirtina Lietuvos Respublikos Vyriausybė.\n\nANTRASIS SKIRSNIS\nTECHNOLOGINĖS APSAUGOS PRIEMONĖS, LYGIAI IR POLYGIAI"
    },
    {
      "provision_ref": "art5",
      "section": "5",
      "title": "5 straipsnis. Technologinės apsaugos priemonių lygiai ir rūšys",
      "content": "1. Technologinės apsaugos priemonės yra keturių lygių:\n\n1) pirmo lygio – lengvai atpažįstamos technologinės apsaugos priemonės, skirtos visuomenei;\n\n2) antro lygio – technologinės apsaugos priemonės, atpažįstamos įranga, kuri patvirtina tam tikros technologinės apsaugos priemonės buvimą, skirtos specialistams;\n\n3) trečio lygio – technologinės apsaugos priemonės, atpažįstamos įranga, kuri patvirtina tam tikros technologinės apsaugos priemonės buvimą, skirtos ekspertams ir žinomos Tarnybai, tvirtinančiai įstaigai, jeigu ji to pageidauja ir yra paslapčių subjektas, ir gamintojui, jeigu tai būtina saugiųjų dokumentų ar saugiųjų dokumentų blankų gamybos procesui;\n\n4) ketvirto lygio – technologinės apsaugos priemonės, atpažįstamos įranga, kuri patvirtina tam tikros technologinės apsaugos priemonės buvimą ir nurodo jos techninius duomenis, žinomos tik Tarnybos direktoriui ir (ar) keliems jo įgaliotiems atstovams, turintiems leidimą dirbti ar susipažinti su įslaptinta informacija, žymima slaptumo žyma „Slaptai“, ir technologinės apsaugos priemonės gamintojui.\n\n2. Konkrečias technologinės apsaugos priemones prie tam tikro technologinės apsaugos priemonių lygio priskiria ir tvirtina Tarnyba.\n\n3. Pagal panaudojimą technologinės apsaugos priemonės skirstomos į šias rūšis:\n\n1) privalomos – visuma būtinų technologinės apsaugos priemonių saugiųjų dokumentų ar saugiųjų dokumentų blankų technologinės apsaugos lygiui užtikrinti;\n\n2) papildomos – visuma pasirinktinai naudojamų technologinės apsaugos priemonių saugiųjų dokumentų ar saugiųjų dokumentų blankų technologinės apsaugos lygiui sustiprinti."
    },
    {
      "provision_ref": "art6",
      "section": "6",
      "title": "6 straipsnis. Technologinės apsaugos lygiai ir polygiai",
      "content": "1. Saugieji dokumentai ir saugieji dokumentų blankai skirstomi pagal technologinės apsaugos lygius į:\n\n1) aukščiausio technologinės apsaugos lygio;\n\n2) aukštesniojo technologinės apsaugos lygio;\n\n3) vidutinio technologinės apsaugos lygio;\n\n4) žemiausio technologinės apsaugos lygio.\n\n2. Technologinės apsaugos lygiai skirstomi į polygius.\n\n3. Saugiųjų dokumentų ir saugiųjų dokumentų blankų technologinės apsaugos nustatymo komisija (toliau – Komisija) suskirsto technologinės apsaugos lygius į polygius, nustato technologinės apsaugos priemonių kiekį polygiuose, paskirstydama technologinės apsaugos priemones polygiuose pagal technologinės apsaugos priemonių lygius.\n\n4. Vyriausybės vertybinius popierius, banderoles, keleivinio transporto bilietus, oficialiuosius žymėjimo ženklus, dokumentų blankus vertina ir technologinės apsaugos lygiui ir polygiui priskiria Komisija po Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąją formą patvirtinančio teisės akto paskelbimo, jei toks skelbimas teisės aktais yra numatytas.\n\n5. Komisijos sprendimai skelbiami leidinio „Valstybės žinios“ priede „Informaciniai pranešimai“.\n\n6. Komisiją sudaro 7 nariai – po vieną atstovą iš Tarnybos, Asmens dokumentų išrašymo centro prie Vidaus reikalų ministerijos, Finansų ministerijos, Lietuvos Respublikos užsienio reikalų ministerijos, Lietuvos Respublikos valstybės saugumo departamento, Lietuvos teismo ekspertizės centro ir Lietuvos policijos kriminalistinių tyrimų centro. Komisijos personalinę sudėtį, pirmininką ir darbo reglamentą tvirtina Lietuvos Respublikos Vyriausybė ar jos įgaliota institucija.\n\n7. Komisijos posėdžiuose privalo dalyvauti tvirtinančios įstaigos atstovas. Prireikus į Komisijos posėdžius gali būti kviečiami ir kitų institucijų atstovai, nepriklausomi ekspertai."
    },
    {
      "provision_ref": "art7",
      "section": "7",
      "title": "7 straipsnis. Privalomų ir papildomų technologinės apsaugos priemonių derinimas ir tvirtinimas",
      "content": "1. Tvirtinančios įstaigos sprendimu, be privalomų technologinės apsaugos priemonių, gali būti naudojamos ir papildomos technologinės apsaugos priemonės. Papildomas technologinės apsaugos priemones tvirtina Tarnyba, suderinusi su tvirtinančia įstaiga.\n\n2. Saugiųjų dokumentų ir saugiųjų dokumentų blankų privalomų ir papildomų technologinės apsaugos priemonių derinimo ir tvirtinimo taisykles nustato Tarnyba.\n\n3. Jei Tarnyba turi duomenų apie saugiųjų dokumentų ar saugiųjų dokumentų blankų klastojimą, ji, suderinusi su tvirtinančia įstaiga, gali priimti sprendimą dėl patvirtintų technologinės apsaugos priemonių keitimo ir (ar) papildymo arba teikti Komisijai pasiūlymus:\n\n1) priskirti saugųjį dokumentą ar saugųjį dokumento blanką aukštesniam technologinės apsaugos lygiui ir (ar) polygiui;\n\n2) pakeisti konkretaus technologinės apsaugos lygio ir polygio technologinės apsaugos priemonių kiekį."
    },
    {
      "provision_ref": "art8",
      "section": "8",
      "title": "8 straipsnis. Technologinės apsaugos priemonių aprašai",
      "content": "1. Tarnyba, gavusi saugiųjų dokumentų ar saugiųjų dokumentų blankų pavyzdžius, per 15 darbo dienų privalo parengti ir Tarnybos direktoriaus įsakymu patvirtinti technologinės apsaugos priemonių aprašus, pateikiamus visuomenei, specialistams ir ekspertams.\n\n2. Tarnyba privalo:\n\n1) technologinės apsaugos priemonių aprašą visuomenei paskelbti leidinio „Valstybės žinios“ priede „Informaciniai pranešimai“ ir Tarnybos interneto svetainėje;\n\n2) technologinės apsaugos priemonių aprašą specialistams pateikti saugiųjų dokumentų ar saugiųjų dokumentų blankų apyvartos priežiūrą atliekančioms institucijoms, pateikusioms rašytinį prašymą Tarnybai;\n\n3) technologinės apsaugos priemonių aprašą ekspertams pateikti ekspertizę atliekančioms įstaigoms, pateikusioms rašytinį prašymą Tarnybai.\n\n3. Technologinės apsaugos priemonių aprašų rengimo tvarką tvirtina Tarnyba.\n\nTREČIASIS SKIRSNIS\nSAUGIŲJŲ DOKUMENTŲ AR SAUGIŲJŲ DOKUMENTŲ BLANKŲ LEIDYBA IR GAMYBA"
    },
    {
      "provision_ref": "art9",
      "section": "9",
      "title": "9 straipsnis. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomosios formos rengimas ir tvirtinimas",
      "content": "1. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąją formą rengia ir tvirtina tvirtinanti įstaiga. Rengiamoje privalomojoje formoje serija žymima raide (raidėmis) „X“, o numeris žymimas skaitmeniu (skaitmenimis) „0“.\n\n2. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų tekstas ir rekvizitai turi atitikti bendrinės lietuvių kalbos normas ir raštvedybos reikalavimus.\n\n3. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų tekstas ir rekvizitai turi būti suderinti su Lietuvos archyvų departamentu prie Lietuvos Respublikos Vyriausybės.\n\n4. Už Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomojoje formoje įrašytą tekstą atsakinga tvirtinanti įstaiga.\n\n5. Patvirtinusi Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąją formą, po privalomosios formos patvirtinančio teisės akto paskelbimo, jei toks skelbimas teisės aktu yra numatytas, tvirtinanti įstaiga per 30 dienų privalo kreiptis į Komisiją dėl Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų vertinimo ir priskyrimo technologinės apsaugos lygiui ir polygiui. Jei Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomosios formos skelbimas teisės aktu nenumatytas, tvirtinanti įstaiga per 30 dienų po privalomosios formos patvirtinimo privalo kreiptis į Komisiją. Komisija ne vėliau kaip per vieną mėnesį nuo tvirtinančios įstaigos kreipimosi į Komisiją dienos privalo įvertinti ir priskirti Vyriausybės vertybinius popierius, banderoles, keleivinio transporto bilietus, oficialiuosius žymėjimo ženklus, dokumentų blankus technologinės apsaugos lygiui ir polygiui.\n\n6. Jeigu Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąją formą tvirtina Lietuvos Respublikos Vyriausybė, į Komisiją privalo kreiptis tos valdymo srities ministerija\n\n7. Tvirtinanti įstaiga vadovo įsakymu privalo paskirti asmenį, atsakingą už kreipimąsi į Komisiją šio įstatymo nustatyta tvarka."
    },
    {
      "provision_ref": "art10",
      "section": "10",
      "title": "10 straipsnis. Paraiška įregistruoti saugųjį dokumentą ar saugųjį dokumento blanką į Saugiųjų dokumentų ir saugiųjų dokumentų blankų registrą ir parengti saugiojo dokumento ar saugiojo dokumento blanko eskizą ir grafinį projektą",
      "content": "1. Tvirtinanti įstaiga po Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų priskyrimo technologinės apsaugos lygiui ir polygiui ir Komisijos sprendimo paskelbimo leidinio „Valstybės žinios“ priede „Informaciniai pranešimai“ per 30 dienų pateikia Tarnybai paraišką įregistruoti saugųjį dokumentą ar saugųjį dokumento blanką į Saugiųjų dokumentų ir saugiųjų dokumentų blankų registrą ir parengti saugiojo dokumento ar saugiojo dokumento blanko eskizą ir grafinį projektą (toliau – paraiška). Dėl kiekvieno saugiojo dokumento ar saugiojo dokumento blanko paduodama atskira paraiška.\n\n2. Paraiškoje nurodoma:\n\n1) saugiojo dokumento ar saugiojo dokumento blanko pavadinimas;\n\n2) saugiojo dokumento ar saugiojo dokumento blanko numerių arba serijos ir numerių ženklų skaičius;\n\n3) numatomas pagaminti saugiųjų dokumentų ar saugiųjų dokumentų blankų tiražas;\n\n4) teisės akto, kuriuo patvirtinta Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomoji forma, oficialaus paskelbimo šaltiniai, jei toks skelbimas teisės aktu yra nustatytas;\n\n5) saugiojo dokumento ar saugiojo dokumento blanko technologinės apsaugos lygis ir polygis;\n\n6) kita papildoma informacija.\n\n3. Tvirtinančios įstaigos, kuri privalo pateikti paraišką Tarnybai, vadovas įsakymu turi paskirti asmenį, atsakingą už paraiškos pateikimą šio įstatymo nustatyta tvarka.\n\n4. Paraiškos formą ir jos pildymo taisykles tvirtina Tarnyba."
    },
    {
      "provision_ref": "art11",
      "section": "11",
      "title": "11 straipsnis. Saugiojo dokumento ar saugiojo dokumento blanko eskizo rengimas ir tvirtinimas",
      "content": "1. Tarnyba ne vėliau kaip per 30 darbo dienų nuo privalomų arba privalomų ir papildomų technologinės apsaugos priemonių patvirtinimo dienos parengia saugiojo dokumento ar saugiojo dokumento blanko eskizo projektą (toliau – eskizo projektas).\n\n2. Tarnyba, rengdama saugiojo dokumento ar saugiojo dokumento blanko eskizo projektą, jį derina su Lietuvos heraldikos komisija prie Respublikos Prezidento (jeigu eskizo projekte naudojama Lietuvos Respublikos heraldika), Valstybine kultūros paveldo komisija (jei eskizo projekte naudojami architektūros paminklų atvaizdai), Lietuvos Respublikos kultūros ministerija (jei eskizo projekte naudojami kultūros (muzikos, dailės, kitų menų) motyvai, veikėjai ar asmenybės), tvirtinančia įstaiga ar su kitomis institucijomis, jeigu pagal galiojančius teisės aktus toks derinimas numatytas. Lietuvos heraldikos komisija prie Respublikos Prezidento, Valstybinė kultūros paveldo komisija, Lietuvos Respublikos kultūros ministerija, tvirtinanti įstaiga ar kitos institucijos Tarnybos pateiktą saugiojo dokumento ar saugiojo dokumento blanko eskizo projektą suderina arba pateikia motyvuotas pastabas per 10 darbo dienų nuo jo gavimo dienos. Suderintą saugiojo dokumento ar saugiojo dokumento blanko eskizą Tarnyba per 2 darbo dienas teikia tvirtinti tvirtinančiai įstaigai. Tvirtinančiai įstaigai patvirtinus saugiojo dokumento ar saugiojo dokumento blanko eskizą, Tarnybos direktorius jį patvirtina per 2 darbo dienas. Saugiojo dokumento ar saugiojo dokumento blanko eskizas tvirtinamas aktu, kurio formą tvirtina Tarnyba, kurį pasirašo tvirtinančios įstaigos ir Tarnybos vadovai. Toks aktas tvirtinamas tvirtinančios įstaigos ir Tarnybos antspaudais ir nurodoma saugiojo dokumento ar saugiojo dokumento blanko eskizo tvirtinimo data."
    },
    {
      "provision_ref": "art12",
      "section": "12",
      "title": "12 straipsnis. Saugiojo dokumento ar saugiojo dokumento blanko grafinio projekto rengimas ir tvirtinimas",
      "content": "1. Patvirtinus saugiojo dokumento ar saugiojo dokumento blanko eskizą ir užsakovui raštu pranešus Tarnybai apie pasirinktą saugiojo dokumento ar saugiojo dokumento blanko gamintoją ir užsakymo pagaminti saugųjį dokumentą ar saugųjį dokumento blanką pateikimo datą, Tarnyba per 30 darbo dienų parengia saugiojo dokumento ar saugiojo dokumento blanko grafinį projektą. Jeigu tvirtinanti įstaiga nesutinka su saugiojo dokumento ar saugiojo dokumento blanko grafiniu projektu, ji per 5 darbo dienas pateikia Tarnybai motyvuotas pastabas. Jeigu pastabų nėra, tvirtinanti įstaiga patvirtina saugiojo dokumento ar saugiojo dokumento blanko grafinį projektą ir jį pateikia Tarnybai. Tarnybos vadovas šį saugiojo dokumento ar saugiojo dokumento blanko grafinį projektą patvirtina per 2 darbo dienas.\n\n2. Saugiojo dokumento ar saugiojo dokumento blanko grafinis projektas tvirtinamas tvirtinančios įstaigos ir Tarnybos vadovų parašais bei antspaudais, nurodoma saugiojo dokumento ar saugiojo dokumento blanko grafinio projekto tvirtinimo data. Saugiojo dokumento ar saugiojo dokumento blanko grafinis projektas tvirtinamas aktu, kurio formą tvirtina Tarnyba.\n\n3. Kai užsakovas raštu nurodo Tarnybai gamintoją ir užsakymo pagaminti saugųjį dokumentą ar saugųjį dokumento blanką pateikimo gamintojui datą, Tarnyba per 10 darbo dienų patvirtintą saugiojo dokumento ar saugiojo dokumento blanko grafinį projektą skaitmenine (elektronine) laikmena perduoda gamintojui."
    },
    {
      "provision_ref": "art13",
      "section": "13",
      "title": "13 straipsnis. Gamintojo parinkimas",
      "content": "1. Gamintoją įstatymų ir kitų teisės aktų nustatyta tvarka parenka užsakovas.\n\n2. Užsakovas, organizuodamas saugiųjų dokumentų ar saugiųjų dokumentų blankų gamybos paslaugų, saugiųjų dokumentų ar saugiųjų dokumentų blankų pirkimą, pirkimo dokumentuose privalo nurodyti, kad saugieji dokumentai ar saugiųjų dokumentų blankai bus gaminami laikantis šio įstatymo ir kitų teisės aktų, reglamentuojančių saugiųjų dokumentų ir saugiųjų dokumentų blankų gamybą, reikalavimų."
    },
    {
      "provision_ref": "art14",
      "section": "14",
      "title": "14 straipsnis. Saugiojo dokumento ar saugiojo dokumento blanko etalono rengimas, tvirtinimas ir saugojimas",
      "content": "1. Pagal patvirtintą Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą, saugiojo dokumento ar saugiojo dokumento blanko grafinį projektą ir patvirtintas privalomas, privalomas ir papildomas technologinės apsaugos priemones gamintojas pagamina saugiojo dokumento ar saugiojo dokumento blanko etaloną.\n\n2. Gaminant saugiojo dokumento ar saugiojo dokumento blanko etaloną, dalyvauja Tarnybos atstovas. Tarnybos atstovui patvirtinus, kad saugiojo dokumento ar saugiojo dokumento blanko etalono projekte yra visos patvirtintos technologinės apsaugos priemonės, saugiojo dokumento ar saugiojo dokumento blanko etalono projektas pagamintas pagal Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą ir saugiojo dokumento ar saugiojo dokumento blanko grafinį projektą, gamintojas gali teikti tvirtinti saugiojo dokumento ar saugiojo dokumento blanko etaloną. Saugiojo dokumento ar saugiojo dokumento blanko etalono tvirtinimo taisykles tvirtina Tarnyba.\n\n3. Saugiojo dokumento ar saugiojo dokumento blanko etalonas privalo turėti saugiojo dokumento ar saugiojo dokumento blanko metriką ir nulinę numeraciją arba saugiojo dokumento ar saugiojo dokumento blanko metriką ir serijas, žymimas raide (raidėmis) „X“, taip pat nulinę numeraciją arba saugiojo dokumento ar saugiojo dokumento blanko metriką ir serijas, žymimas skaitmeniu (skaitmenimis) „0“ ir raide (raidėmis) „X“, bei nulinę numeraciją.\n\n4. Tvirtinant saugiojo dokumento ar saugiojo dokumento blanko etaloną, surašomas saugiojo dokumento ar saugiojo dokumento blanko etalono tvirtinimo aktas, kurio formą tvirtina Tarnyba. Saugiojo dokumento ar saugiojo dokumento blanko etalonas tvirtinamas tvirtinančios įstaigos, pateikusios paraišką, Tarnybos ir gamintojo atstovų parašais ir antspaudais, nurodoma saugiojo dokumento ar saugiojo dokumento blanko etalono tvirtinimo data.\n\n5. Naujas saugiojo dokumento ar saugiojo dokumento blanko etalonas netvirtinamas, jei saugiojo dokumento ar saugiojo dokumento blanko metrikoje keičiami užsakymo pateikimo gamintojui metai arba jei užsakovas susitaria su gamintoju dėl saugiojo dokumento ar saugiojo dokumento blanko užpildymo spaustuviniu būdu, nekeičiant Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomosios formos. Apie būtinybę keisti saugiojo dokumento ar saugiojo dokumento blanko metriką užsakovas raštu privalo informuoti Tarnybą, pateikdamas duomenis apie užsakymo pateikimo gamintojui metus.\n\n6. Saugiojo dokumento ar saugiojo dokumento blanko etaloną po vieną egzempliorių saugo tvirtinanti įstaiga, Tarnyba ir gamintojas."
    },
    {
      "provision_ref": "art15",
      "section": "15",
      "title": "15 straipsnis. Saugiojo dokumento ar saugiojo dokumento blanko pavyzdžiai",
      "content": "1. Patvirtinus saugiojo dokumento ar saugiojo dokumento blanko etaloną, gamintojas per 15 darbo dienų privalo pateikti Tarnybai ir užsakovui Tarnybos nustatytą saugiojo dokumento ar saugiojo dokumento blanko pavyzdžių skaičių.\n\n2. Saugiojo dokumento ar saugiojo dokumento blanko pavyzdžius gamintojas turi užregistruoti vadovaudamasis Darbo uždarojo režimo sąlygomis taisyklėmis. Jas tvirtina Lietuvos Respublikos Vyriausybė arba jos įgaliota institucija.\n\n3. Gamintojas savo reikmėms gali turėti saugiųjų dokumentų ar saugiųjų dokumentų blankų pavyzdžių, kurie privalo būti su registracijos numeriu ir įtraukti į apskaitą."
    },
    {
      "provision_ref": "art16",
      "section": "16",
      "title": "16 straipsnis. Saugiųjų dokumentų ar saugiųjų dokumentų blankų tiražo gaminimas",
      "content": "1. Saugiųjų dokumentų ar saugiųjų dokumentų blankų tiražas pradedamas gaminti tada, kai saugiojo dokumento ar saugiojo dokumento blanko etalono tvirtinimo aktu patvirtinamas saugiojo dokumento ar saugiojo dokumento blanko etalonas.\n\n2. Gaminamas tik užsakyme nurodytas saugiųjų dokumentų ar saugiųjų dokumentų blankų skaičius (tiražas).\n\n3. Gamintojas, gavęs užsakymą, per 3 darbo dienas privalo raštu pranešti Tarnybai apie kiekvieną gautą užsakymą gaminti saugiuosius dokumentus ar saugiuosius dokumentų blankus, nurodydamas užsakovą, užsakymo numerį, užsakyto saugiojo dokumento ar saugiojo dokumento blanko pavadinimą, atpažinties (identifikavimo) numerį arba kodą, užsakytą tiražą, užsakymo gavimo datą.\n\n4. Gamintojas, atlikęs užsakymą, per 5 darbo dienas privalo apie tai raštu pranešti Tarnybai nurodydamas pagaminto saugiojo dokumento ar saugiojo dokumento blanko užsakymo numerį, užsakovą, pagamintą tiražą, saugiojo dokumento ar saugiojo dokumento blanko pavadinimą, atpažinties (identifikavimo) numerį arba kodą, serijas ir numerius, užsakymo įvykdymo datą."
    },
    {
      "provision_ref": "art17",
      "section": "17",
      "title": "17 straipsnis. Saugiųjų dokumentų ar saugiųjų dokumentų blankų kokybės kontrolė",
      "content": "1. Saugiųjų dokumentų ar saugiųjų dokumentų blankų kokybės kontrolę atrankos būdu atlieka užsakovo ir Tarnybos atstovai saugiųjų dokumentų ar saugiųjų dokumentų blankų gamybos metu pristačius pagamintą tiražą arba užsakymą į gamintojo pagamintos produkcijos patalpą. Tarnyba gali dalyvauti tikrinant saugiųjų dokumentų ar saugiųjų dokumentų blankų kokybę juos pateikus užsakovui, jei užsakovas pateikia rašytinį prašymą.\n\n2. Jei saugieji dokumentai ar saugiųjų dokumentų blankai pagaminti ne Lietuvos Respublikoje registruotoje įmonėje ar užsienio valstybės įmonės filiale, tai pagamintų saugiųjų dokumentų ar saugiųjų dokumentų blankų kokybės kontrolė atrankos būdu atliekama, jei tai yra numatyta užsakovo ir gamintojo sudarytoje sutartyje dėl saugiųjų dokumentų ar saugiųjų dokumentų blankų gamybos.\n\n3. Saugiųjų dokumentų ar saugiųjų dokumentų blankų kokybės kontrolės atrankos būdu taisykles tvirtina Lietuvos Respublikos Vyriausybė arba jos įgaliota institucija.\n\nKETVIRTASIS SKIRSNIS\nSAUGIŲJŲ DOKUMENTŲ IR SAUGIŲJŲ DOKUMENTŲ BLANKŲ GAMYBOS REIKALAVIMAI"
    },
    {
      "provision_ref": "art18",
      "section": "18",
      "title": "18 straipsnis. Saugiųjų dokumentų ir saugiųjų dokumentų blankų gamybos licencijavimas",
      "content": "1. Saugieji dokumentai ir saugieji dokumentų blankai gaminami įmonėje arba užsienio valstybės įmonės filiale, turinčiuose licencijas gaminti saugiuosius dokumentus ir saugiuosius dokumentų blankus (toliau – licencija), arba, jei įmonė registruota Europos Sąjungos valstybėje narėje ar kitoje Europos ekonominės erdvės valstybėje, – tos valstybės Vyriausybės ar jos įgaliotos institucijos išduotus dokumentus, kuriais suteikiama teisė gaminti saugiuosius dokumentus ir saugiuosius dokumentų blankus. Trečiųjų valstybių įmonėms teisė gaminti saugiuosius dokumentus ir saugiuosius dokumentų blankus taikoma abipusiškumo pagrindais, kai Lietuvos Respublikos įmonėms trečiojoje valstybėje suteikiamos ne mažesnės teisės.\n\n2. Saugiųjų dokumentų ir saugiųjų dokumentų blankų gamybos licencijavimo taisykles tvirtina Lietuvos Respublikos Vyriausybė."
    },
    {
      "provision_ref": "art19",
      "section": "19",
      "title": "19 straipsnis. Nepanaudotų specialiųjų saugiųjų dokumentų ar saugiųjų dokumentų blankų gamybos medžiagų likučių realizavimas ir naikinimas praradus teisę verstis saugiųjų dokumentų ir saugiųjų dokumentų blankų gamyba",
      "content": "1. Įmonė ar užsienio valstybės įmonės filialas, praradę teisę verstis saugiųjų dokumentų ir saugiųjų dokumentų blankų gamyba, privalo per 6 mėnesius realizuoti nepanaudotų specialiųjų saugiųjų dokumentų ar saugiųjų dokumentų blankų gamybos medžiagų likučius. Nepanaudotų specialiųjų saugiųjų dokumentų ar saugiųjų dokumentų blankų gamybos medžiagų likučius gali realizuoti tik įmonė arba užsienio valstybės įmonės filialas, gavę rašytinį Tarnybos sutikimą.\n\n2. Jei įmonė arba užsienio valstybės įmonės filialas, praradę teisę verstis saugiųjų dokumentų ir saugiųjų dokumentų blankų gamyba, per nustatytą laiką nerealizuoja nepanaudotų specialiųjų saugiųjų dokumentų ar saugiųjų dokumentų blankų gamybos medžiagų likučių, šie turi būti sunaikinami. Specialiųjų saugiųjų dokumentų ar saugiųjų dokumentų blankų gamybos medžiagų likučiai deginami arba mechaniškai paveikiami taip, kad jų nebūtų galima panaudoti pagal tiesioginę paskirtį. Naikinant specialiųjų saugiųjų dokumentų ar saugiųjų dokumentų blankų gamybos medžiagų likučius, surašomas specialiųjų saugiųjų dokumentų ar saugiųjų dokumentų blankų gamybos medžiagų likučių sunaikinimo aktas. Jame nurodoma: akto surašymo data, specialiųjų saugiųjų dokumentų ar saugiųjų dokumentų blankų gamybos medžiagų likučių pavadinimas arba kodas, kiekis (kg, m, m2, vnt.), aktą surašiusių asmenų pareigos, vardai, pavardės ir parašai. Specialiųjų saugiųjų dokumentų ar saugiųjų dokumentų blankų gamybos medžiagų likučius naikina įmonė ar užsienio valstybės įmonės filialas, dalyvaujant Tarnybos atstovui."
    },
    {
      "provision_ref": "art20",
      "section": "20",
      "title": "20 straipsnis. Saugiųjų dokumentų ir saugiųjų dokumentų blankų gamyba",
      "content": "1. Gamintojas, gamindamas saugiuosius dokumentus ir saugiuosius dokumentų blankus, vadovaujasi Darbo uždarojo režimo sąlygomis taisyklėmis. Jei gamintojas yra registruotas užsienio valstybėje, jis turi pateikti užsakovui tos valstybės Vyriausybės arba jos įgaliotos institucijos išduotus dokumentus, kuriais patvirtinamos šio gamintojo galimybės gaminti saugiuosius dokumentus ir saugiuosius dokumentų blankus darbo uždarojo režimo sąlygomis.\n\n2. Patalpos, kuriose gaminami ir saugomi saugieji dokumentai ir saugieji dokumentų blankai, taip pat su gamyba susijusios priemonės ir medžiagos, privalo atitikti Lietuvos Respublikos Vyriausybės ar jos įgaliotos institucijos patvirtintus Saugiųjų dokumentų ir saugiųjų dokumentų blankų gamybinių patalpų apsaugos reikalavimus. Gamintojas, registruotas užsienio valstybėje, turi pateikti užsakovui tos valstybės Vyriausybės arba jos įgaliotos institucijos išduotus dokumentus, kuriais patvirtinama, kad šio gamintojo patalpų apsauga atitinka toje valstybėje keliamus patalpų apsaugos gaminant saugiuosius dokumentus ir saugiuosius dokumentų blankus reikalavimus.\n\n3. Jei saugiųjų dokumentų ir saugiųjų dokumentų blankų gamyba yra susijusi su įslaptinta informacija, žymima slaptumo žymomis „Konfidencialiai“, „Slaptai“ ar „Visiškai slaptai“, gamintojas teisės aktų nustatyta tvarka privalo gauti įmonės patikimumą patvirtinantį pažymėjimą. Gamintojas, registruotas užsienio valstybėje, privalo pateikti užsakovui tos valstybės teisės aktų nustatyta tvarka išduotus dokumentus, kuriais patvirtinamas šio gamintojo patikimumas saugoti įslaptintą informaciją gaminant saugiuosius dokumentus ir saugiuosius dokumentų blankus.\n\n4. Šio straipsnio 1–3 dalyse nurodytus dokumentus iš gamintojo, registruoto užsienio valstybėje, privalo gauti užsakovas.\n\n5. Gamintojas privalo užtikrinti, kad saugiųjų dokumentų ir saugiųjų dokumentų blankų gamyba atitiktų jai keliamus reikalavimus, gaminami saugieji dokumentai ir saugieji dokumentų blankai atitiktų patvirtintą saugiųjų dokumentų ar saugiųjų dokumentų blankų etaloną ir kad saugiųjų dokumentų ar saugiųjų dokumentų blankų gamybos brokas nepatektų į apyvartą.\n\n6. Gamintojas, sudaręs sutartį su užsakovu dėl saugiųjų dokumentų ar saugiųjų dokumentų blankų gamybos, privalo per 3 darbo dienas pranešti Tarnybai apie sudarytą sutartį, nurodydamas sutarties sudarymo datą, užsakovą, saugiųjų dokumentų ar saugiųjų dokumentų blankų pavadinimus ir sutartyje numatytą pagaminti saugiųjų dokumentų ar saugiųjų dokumentų blankų skaičių. Gamintojas taip pat privalo per 3 darbo dienas pranešti Tarnybai apie sutarties pakeitimus, pratęsimus, kai tai susiję su gaminamų saugiųjų dokumentų ar saugiųjų dokumentų blankų skaičiaus keitimu.\n\n7. Pagaminus sutartyje arba užsakyme nurodytą saugiųjų dokumentų ar saugiųjų dokumentų blankų skaičių, atsiradęs brokas turi būti sunaikintas dalyvaujant gamintojo ir Tarnybos įgaliotiems atstovams. Apie broko sunaikinimo vietą ir laiką pranešama užsakovui. Jo atstovas turi teisę dalyvauti sunaikinant broką.\n\nPENKTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art21",
      "section": "21",
      "title": "21 straipsnis. Atsakomybė už šio įstatymo pažeidimus",
      "content": "Juridiniai ir fiziniai asmenys, pažeidę šio įstatymo reikalavimus, atsako Lietuvos Respublikos įstatymų nustatyta tvarka.“"
    },
    {
      "provision_ref": "art2",
      "section": "2",
      "title": "2 straipsnis. Pasiūlymai Lietuvos Respublikos Vyriausybei",
      "content": "1. Lietuvos Respublikos Vyriausybė iki šio įstatymo įsigaliojimo parengia ir patvirtina šiam įstatymui įgyvendinti reikalingus teisės aktus.\n\n2. Iki šio įstatymo įsigaliojimo pradėtos ir nebaigtos vertybinių popierių, dokumentų blankų, banderolių, oficialių žymėjimo ženklų leidybos ir gamybos procedūros baigiamos pagal jų pradėjimo metu galiojusių teisės aktų nuostatas."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas, išskyrus 2 straipsnio 1 dalį, įsigalioja 2008 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": [
    {
      "term": "Banderolė",
      "definition": "valstybės leidžiamas numeruotas ženklas su technologinės apsaugos priemonėmis, naudojamas Lietuvos Respublikoje skirtiems parduoti etilo alkoholiui, alkoholiniams gėrimams ir apdorotam tabakui ženklinti.",
      "source_provision": "art2"
    },
    {
      "term": "Dokumento blankas",
      "definition": "Lietuvos Respublikos valstybės ar savivaldybės institucijos arba įstaigos ar Europos Sąjungos teisės aktu nustatytos formos blankas, skirtas pildyti ir naudoti kaip dokumentas, išskyrus blanką, kuris užpildytas gali būti teikiamas elektroniniu būdu.",
      "source_provision": "art2"
    },
    {
      "term": "Keleivinio transporto bilietas",
      "definition": "dokumentas, kuriuo suteikiama teisė vykti keleiviniu transportu, išskyrus tarptautinio susisiekimo ir oro transporto bilietus bei bilietą – kasos aparato kvitą.",
      "source_provision": "art2"
    },
    {
      "term": "Neteisėta saugiojo dokumento ar saugiojo dokumento blanko gamyba",
      "definition": "saugiojo dokumento ar saugiojo dokumento blanko gamyba įmonėje arba užsienio valstybės įmonės filiale, neturinčiuose teisės verstis saugiųjų dokumentų ir saugiųjų dokumentų blankų gamyba.",
      "source_provision": "art2"
    },
    {
      "term": "Oficialusis žymėjimo ženklas",
      "definition": "numeruotas ženklas, kuriuo patvirtinama valstybės ar savivaldybės institucijos, įstaigos arba jų įgaliotų institucijų ar įstaigų atlikta patikra arba apžiūra, arba sumokėtas mokestis.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko eskizas",
      "definition": "pagal tvirtinančios įstaigos patvirtintą Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą parengtas piešinys arba brėžinys, pagal kurį kuriamas saugiojo dokumento ar saugiojo dokumento blanko grafinis projektas.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko etalonas",
      "definition": "pagal tvirtinančios įstaigos patvirtintą Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomąją formą ir saugiojo dokumento ar saugiojo dokumento blanko grafinį projektą pagamintas saugusis dokumentas ar saugusis dokumento blankas, turintis visas jam patvirtintas saugiojo dokumento ar saugiojo dokumento blanko technologinės apsaugos priemones.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko grafinis projektas",
      "definition": "tikslus saugiojo dokumento ar saugiojo dokumento blanko brėžinys, sukurtas pagal patvirtintą saugiojo dokumento ar saugiojo dokumento blanko eskizą skaitmeninėje (elektroninėje) laikmenoje ir išspausdintas popieriuje.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko metrika",
      "definition": "saugiojo dokumento ar saugiojo dokumento blanko grafiniame projekte Valstybės dokumentų technologinės apsaugos tarnybos prie Finansų ministerijos nurodyti užsakymo pateikimo gamintojui metai, gamintojo pavadinimas ir atpažinties (identifikavimo) numeris arba kodas Saugiųjų dokumentų ir saugiųjų dokumentų blankų registre.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko pavyzdys",
      "definition": "saugiojo dokumento ar saugiojo dokumento blanko etaloną atitinkantis saugusis dokumentas ar saugusis dokumento blankas su užrašu „PAVYZDYS“ (jei saugųjį dokumentą ar saugųjį dokumento blanką sudaro daugiau negu vienas lapas, – su užrašu „PAVYZDYS“ ant kiekvieno lapo arba puslapio) ir registracijos numeriu.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos lygis (toliau",
      "definition": "technologinės apsaugos lygis) – saugiojo dokumento ar saugiojo dokumento blanko apsaugos nuo klastojimo lygis, priklausantis nuo saugiajame dokumente ar saugiajame dokumento blanke esančių privalomų skirtingų lygių saugiojo dokumento ar saugiojo dokumento blanko technologinės apsaugos priemonių skaičiaus.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos polygis (toliau",
      "definition": "technologinės apsaugos polygis) – smulkesnis saugiojo dokumento ar saugiojo dokumento blanko technologinės apsaugos lygio skirstymo vienetas, priklausantis nuo tam tikros formos saugiajame dokumente ar saugiajame dokumento blanke esančių privalomų skirtingų lygių saugiojo dokumento ar saugiojo dokumento blanko technologinės apsaugos priemonių derinio.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos priemonės (toliau",
      "definition": "technologinės apsaugos priemonės) – specialiosios medžiagos ir būdai, naudojami saugiajam dokumentui ar saugiajam dokumento blankui nuo klastojimo apsaugoti.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos priemonių aprašas (toliau",
      "definition": "technologinės apsaugos priemonių aprašas) – informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta visuomenei, specialistams ir ekspertams saugiojo dokumento ar saugiojo dokumento blanko tikrumui nustatyti.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos priemonių aprašas ekspertams (toliau",
      "definition": "technologinės apsaugos priemonių aprašas ekspertams) – įslaptinta informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones ir jų techninius duomenis, skirta ekspertizę atliekančioms įstaigoms.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos priemonių aprašas specialistams (toliau",
      "definition": "technologinės apsaugos priemonių aprašas specialistams) – įslaptinta informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta saugiųjų dokumentų ar saugiųjų dokumentų blankų apyvartos priežiūrą atliekančioms institucijoms.",
      "source_provision": "art2"
    },
    {
      "term": "Saugiojo dokumento ar saugiojo dokumento blanko technologinės apsaugos priemonių aprašas visuomenei (toliau",
      "definition": "technologinės apsaugos priemonių aprašas visuomenei) – vieša informacija apie saugiojo dokumento ar saugiojo dokumento blanko apsaugai nuo klastojimo panaudotas technologinės apsaugos priemones, skirta kiekvienam vartotojui.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų apyvarta",
      "definition": "pagamintų saugiųjų dokumentų ar saugiųjų dokumentų blankų naudojimas.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų gamybos brokas (toliau",
      "definition": "brokas) – saugieji dokumentai ar saugieji dokumentų blankai, iki kurių išleidimo į apyvartą nustatyta, kad jie neatitinka patvirtinto saugiojo dokumento ar saugiojo dokumento blanko etalono, taip pat jų pusgaminiai ir atliekos, netinkami toliau naudoti gamyboje.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų gamybos užsakymas",
      "definition": "gamintojo ir užsakovo susitarimas dėl saugiųjų dokumentų ar saugiųjų dokumentų blankų tiražo ar jo dalies pagaminimo.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų gamybos užsakovas (toliau",
      "definition": "užsakovas) – Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas tvirtinanti įstaiga arba jos įgaliota institucija, pateikusi saugiųjų dokumentų ar saugiųjų dokumentų blankų gamintojui užsakymą ar sudariusi su juo sutartį dėl saugiųjų dokumentų ar saugiųjų dokumentų blankų gamybos.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų gamintojas (toliau",
      "definition": "gamintojas) – įmonė arba užsienio valstybės įmonės filialas, teisės aktų nustatyta tvarka sudarę sutartį su užsakovu dėl saugiųjų dokumentų ar saugiųjų dokumentų blankų gamybos arba gavę užsakymą juos pagaminti.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų leidyba",
      "definition": "Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomųjų formų rengimas ir tvirtinimas, saugiųjų dokumentų ar saugiųjų dokumentų blankų eskizų ir grafinių projektų rengimas, derinimas ir tvirtinimas.",
      "source_provision": "art2"
    },
    {
      "term": "Saugiųjų dokumentų ar saugiųjų dokumentų blankų tiražas",
      "definition": "užsakovo ir gamintojo sudarytoje sutartyje nurodytas pagaminti saugiųjų dokumentų ar saugiųjų dokumentų blankų skaičius.",
      "source_provision": "art2"
    },
    {
      "term": "Saugiųjų dokumentų ir saugiųjų dokumentų blankų apyvartos priežiūros specialistas",
      "definition": "specialių žinių ir įgūdžių turintis asmuo, atliekantis saugiųjų dokumentų ir saugiųjų dokumentų blankų apyvartos priežiūrą.",
      "source_provision": "art2"
    },
    {
      "term": "Saugiųjų dokumentų ir saugiųjų dokumentų blankų gamybos įmonė (toliau",
      "definition": "įmonė) – teisės aktų nustatyta tvarka įsteigtas ūkinis vienetas, turintis teisę verstis saugiųjų dokumentų ir saugiųjų dokumentų blankų gamyba.",
      "source_provision": "art2"
    },
    {
      "term": "Saugiųjų dokumentų ir saugiųjų dokumentų blankų technologinė apsauga",
      "definition": "technologinės apsaugos priemonių visuma saugiųjų dokumentų ir saugiųjų dokumentų blankų apsaugai nuo klastojimo užtikrinti.",
      "source_provision": "art2"
    },
    {
      "term": "Saugusis dokumentas",
      "definition": "Vyriausybės vertybinis popierius, banderolė, keleivinio transporto bilietas, oficialusis žymėjimo ženklas, priskirtas tam tikram saugiųjų dokumentų ir saugiųjų dokumentų blankų technologinės apsaugos lygiui ir polygiui.",
      "source_provision": "art2"
    },
    {
      "term": "Saugusis dokumento blankas",
      "definition": "dokumento blankas, priskirtas tam tikram saugiųjų dokumentų ir saugiųjų dokumentų blankų technologinės apsaugos lygiui ir polygiui.",
      "source_provision": "art2"
    },
    {
      "term": "Specialiosios saugiųjų dokumentų ar saugiųjų dokumentų blankų gamybos medžiagos",
      "definition": "specialusis popierius, specialieji dažai ir kitos saugiesiems dokumentams ar saugiesiems dokumentų blankams gaminti naudojamos medžiagos, kurios technologiškai juos apsaugo nuo klastojimo.",
      "source_provision": "art2"
    },
    {
      "term": "Technologinės apsaugos priemonės gamintojas",
      "definition": "juridinis asmuo, gaminantis technologinės apsaugos priemonę pagal Valstybės dokumentų technologinės apsaugos tarnybos prie Finansų ministerijos nurodytus techninius duomenis.",
      "source_provision": "art2"
    },
    {
      "term": "Trečioji valstybė",
      "definition": "bet kuri valstybė, kuri nėra Europos Sąjungos valstybė narė ar kita Europos ekonominės erdvės valstybė.",
      "source_provision": "art2"
    },
    {
      "term": "Užsienio valstybės saugiųjų dokumentų ir saugiųjų dokumentų blankų gamybos įmonės filialas (toliau",
      "definition": "užsienio valstybės įmonės filialas) – Lietuvos Respublikoje įsteigtas Europos Sąjungos valstybėje narėje ar Europos ekonominės erdvės valstybėje įsisteigusios įmonės filialas, turintis teisę verstis saugiųjų dokumentų ir saugiųjų dokumentų blankų gamyba.\n\n34. Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko privalomoji forma (toliau – privalomoji forma) – Vyriausybės vertybinio popieriaus, banderolės, keleivinio transporto bilieto, oficialiojo žymėjimo ženklo, dokumento blanko rekvizitai ir techniniai duomenys (pavidalas, matmenys, lapų skaičius ir kita).",
      "source_provision": "art2"
    },
    {
      "term": "Vyriausybės vertybinis popierius",
      "definition": "valstybės vardu vidaus ar užsienio rinkoje Vyriausybės išleidžiamas vertybinis popierius, kuriuo patvirtinama jo turėtojo teisė numatytais terminais gauti jo nominalią vertę atitinkančią sumą, palūkanas ar kitą ekvivalentą.\n\n36. Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas tvirtinanti įstaiga (toliau – tvirtinanti įstaiga) – Lietuvos Respublikos valstybės ar savivaldybės institucija, įstaiga arba Lietuvos Respublikos ar Europos Sąjungos teisės aktais įgaliotas kitas juridinis asmuo, kuris tvirtina Vyriausybės vertybinių popierių, banderolių, keleivinio transporto bilietų, oficialiųjų žymėjimo ženklų, dokumentų blankų privalomąsias formas.",
      "source_provision": "art2"
    }
  ]
}
