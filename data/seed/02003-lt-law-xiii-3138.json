{
  "id": "lt-law-xiii-3138",
  "type": "statute",
  "title": "Lietuvos Respublikos energetikos įstatymo Nr. IX-884 2, 6, 8, 13-1, 21, 22, 23, 24, 28 straipsnių pakeitimo ir Įstatymo papildymo 28-1 ir 28-2 straipsniais įstatymas",
  "short_name": "XIII-3138",
  "status": "in_force",
  "issued_date": "2020-06-25",
  "in_force_date": "2020-07-01",
  "url": "https://e-tar.lt/portal/lt/legalAct/4e4d1f00bab711eab9d9cd0c85e0b745/KAkSAqQZZD",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 62 dalimi:\n\n„62. Energetikos darbuotojas – energetikos įmonės vadovaujantis darbuotojas (energetikos įmonės vadovas ar jo įgaliotas asmuo, kurie tiesiogiai vadovauja energetikos objektų, įrenginių įrengimo ir (ar) eksploatavimo veiklai, inžinerinių kategorijų darbuotojas, vadovaujantis energetikos objektų, įrenginių įrengimo ir (ar) eksploatavimo darbams ir (ar) juos vykdantis) ir darbininkų kategorijų darbuotojas, tiesiogiai vykdantis energetikos objektų, įrenginių įrengimo ir (ar) eksploatavimo darbus.“\n\n2. Papildyti 2 straipsnį 63 dalimi:\n\n„63. Energetikos darbuotojo atestavimas – tikrinimas, ar energetikos darbuotojas pagal pageidaujamą arba sulygtą darbą atitinka jam nustatytus bendruosius (išsilavinimo ir darbo patirties) ir specialiuosius (energetikos įrenginių įrengimo, eksploatavimo, techninės saugos taisyklių ir kitų teisės aktų, reglamentuojančių energetikos veiklą, reikalavimus) kvalifikacinius reikalavimus, ir energetikos darbuotojo pažymėjimo išdavimas.“\n\n3. Papildyti 2 straipsnį 64 dalimi:\n\n„64. Energetikos darbuotojų atestavimo įstaiga (toliau – atestavimo įstaiga) – Lietuvos Respublikoje ar kitoje valstybėje narėje įsteigtas juridinis asmuo, kita organizacija ar jų padalinys, turintys Valstybinės energetikos reguliavimo tarybos (toliau – Taryba) leidimą, kuriuo suteikiama teisė verstis energetikos darbuotojų atestavimo veikla.“\n\n4. Pakeisti 2 straipsnio 13 dalį ir ją išdėstyti taip:\n\n„13. Energetikos veikla – ekonominė veikla, apimanti energijos išteklių ar energijos žvalgymą, gavybą, perdirbimą, gamybą, laikymą, kaupimą, transportavimą, perdavimą, skirstymą, tiekimą, prekybą, rinkodarą, energetikos darbuotojų atestavimą, energetikos objektų ir įrenginių įrengimą ir (ar) eksploatavimą.“.\n\nStraipsnio dalies pakeitimai:\nNr. XIV-633, 2021-11-11, paskelbta TAR 2021-11-25, i. k. 2021-24227\n\n5. Pakeisti 2 straipsnio 29 dalį ir ją išdėstyti taip:\n\n„29. Reguliavimo apskaitos sistemos patikra – energetikos įmonei auditoriaus, audito įmonės pagal Tarybos tai energetikos įmonei motyvuotu sprendimu nustatytą reikalavimą teikiama paslauga, kurią atlikus pagal Tarybos patvirtintą techninę užduotį pateikiama reguliavimo apskaitos sistemos patikros ataskaita ir (ar) išvada.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "1. Pakeisti 6 straipsnio 15 punktą ir jį išdėstyti taip:\n\n„15) nustato energetikos darbuotojų atestavimo tvarką;“.\n\n2. Papildyti 6 straipsnį nauju 24 punktu:\n\n„24) tvirtina leidimų verstis energetikos darbuotojų atestavimo veikla išdavimo taisykles;“.\n\n3. Buvusį 6 straipsnio 24 punktą laikyti 25 punktu."
    },
    {
      "provision_ref": "art3",
      "section": "3",
      "title": "3 straipsnis. 8 straipsnio pakeitimas",
      "content": "1. Pakeisti 8 straipsnio 11 dalies 7 punktą ir jį išdėstyti taip:\n\n„7) išduoda energetikos veiklos licencijas, jas keičia, sustabdo licencijų galiojimą, panaikina galiojimo sustabdymą, panaikina licencijų galiojimą, prižiūri ir kontroliuoja energetikos įmonių licencijuojamą veiklą;“.\n\n2. Papildyti 8 straipsnio 11 dalį 71 punktu:\n\n„71) išduoda energetikos veiklos leidimus, juos keičia, sustabdo leidimų galiojimą, panaikina galiojimo sustabdymą, panaikina leidimų galiojimą, prižiūri ir kontroliuoja energetikos įmonių leidimais reguliuojamą veiklą;“.\n\n3. Pakeisti 8 straipsnio 12 dalį ir ją išdėstyti taip:\n\n„12. Taryba turi teisę visas arba dalį savo funkcijų, nustatytų šio straipsnio 11 dalies 21 ir 30 punktuose, pavesti vykdyti Tarybos pirmininkui arba Tarybos nariui. Taryba turi teisę dalį šio straipsnio 11 dalies 71 punkte nustatytų Tarybos funkcijų, susijusių su energetikos veiklos leidimų keitimu, leidimų galiojimo sustabdymu ir galiojimo sustabdymo panaikinimu, pavesti vykdyti Tarybos pirmininkui arba Tarybos nariui. Taryba turi teisę visas arba dalį Tarybos funkcijų, nustatytų šio straipsnio 11 dalies 20 punkte, susijusių su energetikos objektų, energetikos įrenginių ir vartotojų energetikos įrenginių įrengimo, eksploatavimo, techninės saugos, energijos ir energijos išteklių gamybos, perdavimo, skirstymo, tiekimo patikimumo patikrinimais, 22 punkte, 23 punkte, išskyrus funkcijas, susijusias su energetikos objektų, įrenginių avarijų ir darbo sutrikimais, 24 punkte, pavesti vykdyti Tarybos valstybės tarnautojui.“\n\n4. Pakeisti 8 straipsnio 18 dalies 4 punktą ir jį išdėstyti taip:\n\n„4) asmenims, laiku nesumokėjusiems šios dalies 1 ir 6 punktuose nustatyta tvarka apskaičiuotos sumos (įmokos), skaičiuojami 0,05 procento dydžio delspinigiai už kiekvieną mokėjimo termino praleidimo dieną; delspinigiai nepripažįstami asmenų pagrįstomis sąnaudomis; delspinigių sumokėjimas neatleidžia nuo pareigos sumokėti visą laiku nesumokėtą sumą (įmoką);“."
    },
    {
      "provision_ref": "art4",
      "section": "4",
      "title": "4 straipsnis. 131 straipsnio pakeitimas",
      "content": "1. Papildyti 131 straipsnio 1 dalį nauju 15 punktu:\n\n„15) administruoja ir (ar) įgyvendina priemones, įskaitant finansinės paskatos priemones, kuriomis didinamas energijos vartojimo efektyvumas ir saugumas, vystoma atsinaujinančių energijos išteklių energetikos plėtra;“.\n\n2. Buvusį 131 straipsnio 1 dalies 15 punktą laikyti 16 punktu."
    },
    {
      "provision_ref": "art5",
      "section": "5",
      "title": "5 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Energetikos veiklos licencijų, leidimų ir atestatų išdavimas, galiojimo sustabdymas, galiojimo sustabdymo panaikinimas, galiojimo panaikinimas ir keitimas\n\n1. Asmuo, siekiantis gauti energetikos veiklos licenciją, leidimą ar atestatą, teisės aktų nustatyta tvarka pateikia licencijas, leidimus ar atestatus išduodančiai institucijai prašymą arba deklaraciją išduoti licenciją, leidimą ar atestatą ir teisės aktuose nurodytus dokumentus. Reikalavimai asmenims, siekiantiems gauti licenciją, leidimą ar atestatą, nustatomi šiame įstatyme ir (ar) atskirus energetikos sektorius reglamentuojančiuose įstatymuose. Licencija, leidimas ar atestatas asmeniui išduodami arba rašytinis motyvuotas atsisakymas išduoti licenciją, leidimą ar atestatą pareiškėjui pateikiamas ne vėliau kaip per 30 kalendorinių dienų nuo prašymo išduoti licenciją, leidimą ar atestatą ir visų tinkamai įformintų dokumentų registravimo licencijas, leidimus ar atestatus išduodančioje institucijoje teisės aktų nustatyta tvarka dienos. Asmeniui, siekiančiam gauti energetikos veiklos leidimą, teisės aktų nustatyta tvarka pateikusiam deklaraciją, teisė verstis šia veikla suteikiama kitą dieną po deklaracijos pateikimo leidimus išduodančiai institucijai dienos arba nuo deklaracijoje nurodytos dienos, jeigu ši diena yra vėlesnė negu kita diena po deklaracijos pateikimo leidimus išduodančiai institucijai dienos.\n\n2. Jeigu į tinkamai pateiktą prašymą išduoti licenciją, leidimą ar atestatą neatsakoma per šio straipsnio 1 dalyje nurodytą terminą, laikoma, kad yra priimtas teigiamas sprendimas dėl licencijos, leidimo ar atestato išdavimo.\n\n3. Šio straipsnio 2 dalyje nustatyta sąlyga netaikoma, kai vyksta teisminiai ginčai su trečiaisiais asmenimis dėl licencijuojamos veiklos sąlygų (teritorijos) arba kai yra kitų priežasčių, pateisinamų svarbiais visuomenės interesais, ir pareiškėjui apie tai yra pranešta teisės aktų nustatyta tvarka. Šiuo atveju licencija, leidimas ar atestatas išduodami arba rašytinis motyvuotas atsisakymas išduoti licenciją, leidimą ar atestatą pareiškėjui pateikiamas ne vėliau kaip per 30 kalendorinių dienų pasibaigus atitinkamo teisminio ginčo nagrinėjimui ar nelikus kitų priežasčių, pateisinamų svarbiais visuomenės interesais, dėl kurių buvo atidėtas sprendimo dėl licencijos, leidimo ar atestato išdavimo priėmimas.\n\n4. Už reguliuojamosios veiklos sąlygų ir (ar) reikalavimų pažeidimus energetikos įmonė, turinti energetikos veiklos licenciją, leidimą ar atestatą, teisės aktų nustatyta tvarka įspėjama apie galimą licencijos, leidimo ar atestato galiojimo sustabdymą šio straipsnio 5 dalyje nustatytais pagrindais arba licencijos, leidimo ar atestato galiojimo panaikinimą šio straipsnio 7 dalyje nustatytais pagrindais ir nustatomas laikotarpis, per kurį turi būti pašalinti nurodyti reguliuojamosios veiklos pažeidimai. Šis laikotarpis negali būti ilgesnis kaip 30 kalendorinių dienų, išskyrus atvejus, kai dėl objektyvių priežasčių pažeidimui pašalinti reikia ilgesnio laikotarpio. Už reguliuojamosios veiklos sąlygų ir (ar) reikalavimų pažeidimus, nurodytus šio straipsnio 5 dalies 6, 9 ar 10 punkte, energetikos įmonei energetikos veiklos licencijos, leidimo ar atestato galiojimas stabdomas nedelsiant, ne vėliau kaip per 3 darbo dienas nuo pažeidimų nustatymo dienos, o už pažeidimus, nurodytus šio straipsnio 5 dalies 7 ir 11 punktuose, – ne vėliau kaip per vieną darbo dieną nuo pažeidimų nustatymo dienos. Už reguliuojamosios veiklos sąlygų ir (ar) reikalavimų pažeidimus, nurodytus šio straipsnio 7 dalies 10 punkte, energetikos įmonei energetikos veiklos licencijos, leidimo ar atestato galiojimas panaikinamas nedelsiant, ne vėliau kaip per vieną darbo dieną nuo pažeidimų nustatymo dienos.\n\n5. Licencijos, leidimo ar atestato galiojimas, įvertinus šio ir kitų įstatymų nustatytus reikalavimus, taikomus licencijai, leidimui ar atestatui gauti, juos išduodančios institucijos sprendimu teisės aktų nustatyta tvarka sustabdomas, jeigu:\n\n1) išdavus licenciją, leidimą ar atestatą, paaiškėja, kad prašyme išduoti licenciją, leidimą ar atestatą arba deklaracijoje pateikti klaidingi duomenys, ir po įspėjimo per licencijas, leidimus ar atestatus išduodančios institucijos nustatytą laikotarpį energetikos įmonė nepateikė patikslintų duomenų;\n\n2) energetikos įmonė per kalendorinius metus pažeidžia nustatytas reguliuojamosios veiklos sąlygas ir apie galimą licencijos, leidimo ar atestato galiojimo sustabdymą energetikos įmonė buvo įspėta šio straipsnio 4 dalyje nustatyta tvarka, bet per licenciją, leidimą ar atestatą išduodančios institucijos nustatytą laikotarpį nepašalino nurodytų pažeidimų;\n\n3) energetikos įmonės technologiniai, finansiniai ir (ar) vadybiniai pajėgumai neleidžia vykdyti reguliuojamosios veiklos, apie galimą licencijos, leidimo ar atestato galiojimo sustabdymą ji buvo įspėta šio straipsnio 4 dalyje nustatyta tvarka ir per licenciją, leidimą ar atestatą išduodančios institucijos nustatytą laikotarpį nepašalino nurodytų pažeidimų. Energetikos įmonėms, vykdančioms veiklą atskiruose energetikos sektoriuose, keliamus technologinių, finansinių ir vadybinių pajėgumų reikalavimus nustato atitinkamus energetikos sektorius reglamentuojantys įstatymai;\n\n4) paaiškėja, kad fizinis asmuo, turintis leidimą, ar juridinio asmens, turinčio leidimą, vadovas, savininkas ir (ar) juridinio asmens dalyvis – fizinis asmuo, turintis ne mažiau kaip 10 procentų akcijų, pajų, dalininkų įnašų, turi neišnykusį ar nepanaikintą teistumą arba dėl juridinio asmens, turinčio leidimą, ar dėl šio juridinio asmens dalyvio – juridinio asmens, turinčio ne mažiau kaip 10 procentų akcijų, pajų, dalininkų įnašų, per pastaruosius penkerius metus buvo priimtas ir yra įsiteisėjęs apkaltinamasis teismo nuosprendis už šias nusikalstamas veikas: dalyvavimą nusikalstamame susivienijime, nusikalstamo susivienijimo organizavimą arba vadovavimą jam, kyšininkavimą, prekybą poveikiu, papirkimą, sukčiavimą, turto pasisavinimą, turto iššvaistymą, kreditinį sukčiavimą, nusikalstamu būdu įgytų pinigų ar turto legalizavimą, neteisėtą vertimąsi ūkine, komercine, finansine ar profesine veikla, nusikalstamą bankrotą, mokesčių nesumokėjimą, neteisingų duomenų apie pajamas, pelną ar turtą pateikimą, deklaracijos, ataskaitos ar kito dokumento nepateikimą, apgaulingą apskaitos tvarkymą ar šias veikas atitinkančias nusikalstamas veikas pagal užsienio valstybių baudžiamuosius įstatymus;\n\n5) energetikos įmonė pateikia prašymą sustabdyti licencijos, leidimo ar atestato galiojimą;\n\n6) paaiškėja, kad asmens, turinčio leidimą verstis didmenine prekyba nefasuotais naftos produktais, mokestinių nepriemokų ir (ar) pradelstų įsipareigojimų bendra suma valstybės biudžetui, savivaldybių biudžetams ir (ar) fondams, į kuriuos mokamus mokesčius administruoja Valstybinė mokesčių inspekcija, ir (ar) Valstybinio socialinio draudimo fondui, ir (ar) įsipareigojimų muitinei suma viršija 10 tūkstančių eurų. Jeigu dėl šių mokestinių nepriemokų ir (ar) pradelstų įsipareigojimų mokėjimas yra atidėtas Lietuvos Respublikos teisės aktų nustatyta tvarka arba dėl jų vyksta ginčas ginčus nagrinėjančioje institucijoje, laikoma, kad asmuo mokestinių nepriemokų neturi;\n\n7) atliekant priežiūros veiksmus naftos produktų prekyba besiverčiančiose įmonėse, randama neregistruotų talpyklų, vamzdynais sujungtų su registruotomis talpyklomis, neplombuotų degalų skaitiklių, pažeistų jungčių tarp elektroninio kasos aparato ir degalų išdavimo kolonėlės, pažeistų vamzdynų jungčių tarp kuro talpyklos (talpyklų) ir degalų išdavimo kolonėlės;\n\n8) paaiškėja, kad asmuo, kuris turi elektros įrenginių įrengimo atestatą ir (ar) gamtinių dujų įrenginių įrengimo atestatą, vykdo atestatuose nurodytą veiklą neturėdamas profesinės civilinės atsakomybės draudimo, kaip nustatyta šio įstatymo 221 straipsnyje;\n\n9) paaiškėja, kad asmuo, turintis leidimą verstis didmenine prekyba nefasuotais naftos produktais, neturi šio įstatymo 24 straipsnio 8 ar 9 dalyje nustatyto dydžio prievolių įvykdymo užtikrinimą patvirtinančių dokumentų;\n\n10) paaiškėja, kad asmuo, turintis leidimą verstis didmenine prekyba nefasuotais naftos produktais, neatitinka minimalių patikimo mokesčių mokėtojo kriterijų, nustatytų Lietuvos Respublikos mokesčių administravimo įstatymo 401 straipsnio 1 dalyje;\n\n11) paaiškėja, kad asmuo, turintis licenciją vykdyti visuomeninio elektros energijos tiekimo veiklą, ar asmuo, turintis leidimą vykdyti nepriklausomo elektros energijos tiekimo veiklą, šią veiklą vykdo pažeisdamas Lietuvos Respublikos būtinųjų priemonių, skirtų apsisaugoti nuo trečiųjų šalių nesaugių branduolinių elektrinių keliamų grėsmių, įstatyme nustatytus ribojimus elektros energijos patekimui į Lietuvos Respublikos elektros energijos rinką iš trečiųjų šalių, kuriose veikia nesaugios branduolinės elektrinės.\n\n6. Kai energetikos įmonė nustatyta tvarka pateikia dokumentus, įrodančius, kad pažeidimai pašalinti, licenciją, leidimą ar atestatą išduodančios institucijos sprendimu ne vėliau kaip per 10 kalendorinių dienų nuo šių dokumentų įregistravimo licencijas, leidimus ar atestatus išduodančioje institucijoje dienos licencijos, leidimo ar atestato galiojimo sustabdymas panaikinamas.\n\n7. Licencijos, leidimo ir (ar) atestato galiojimas, įvertinus šio ir kitų įstatymų nustatytus reikalavimus, taikomus licencijai, leidimui ar atestatui gauti, juos išduodančios institucijos sprendimu teisės aktų nustatyta tvarka panaikinamas, jeigu:\n\n1) energetikos įmonė, kurios licencijos, leidimo ar atestato galiojimas jau buvo sustabdytas, pakartotinai per 12 mėnesių nuo jai išduotos licencijos, leidimo ar atestato galiojimo sustabdymo datos pažeidžia veiklos, kuriai išduota licencija, leidimas ar atestatas, sąlygas;\n\n2) energetikos įmonė, kurios licencijos, leidimo ar atestato galiojimas sustabdytas, nepašalino reguliuojamosios veiklos sąlygų pažeidimų per licenciją, leidimą ar atestatą išduodančios institucijos nustatytą laikotarpį;\n\n3) energetikos įmonė, kurios licencijos, leidimo ar atestato galiojimas sustabdytas, vykdo licencijoje, leidime ar atestate nurodytą veiklą;\n\n4) licenciją, leidimą ar atestatą turintis juridinis asmuo pasibaigė jį likvidavus ar reorganizavus;\n\n5) energetikos įmonė daugiau kaip vienus metus arba ilgesnį (bet ne ilgesnį kaip treji metai) terminą, jeigu šis terminas yra nustatytas atskirus energetikos sektorius reglamentuojančiuose įstatymuose, nevykdo licencijoje, leidime ar atestate nurodytos veiklos;\n\n6) energetikos įmonė, turinti leidimą verstis mažmenine prekyba nefasuotais naftos produktais, nuosavybės teisę į degalinę perduoda kitiems asmenims arba pasibaigia sutartis, kurios pagrindu buvo naudojamasi degaline, arba nebevykdo veiklos šioje degalinėje;\n\n7) energetikos įmonė pateikė prašymą panaikinti licencijos, leidimo ar atestato galiojimą;\n\n8) fizinis asmuo, turėjęs licenciją, leidimą ar atestatą, miršta;\n\n9) energetikos įmonė deklaracijoje pateikė klaidingus duomenis;\n\n10) paaiškėja aplinkybės dėl leidimo importuoti elektros energiją iš valstybių, kurios nėra valstybės narės, galiojimo panaikinimo, nustatytos Būtinųjų priemonių, skirtų apsisaugoti nuo trečiųjų šalių nesaugių branduolinių elektrinių keliamų grėsmių, įstatymo 4 straipsnio 2 dalyje.\n\n8. Išduoti licencijos, leidimai ar atestatai gali būti keičiami juos išduodančios institucijos iniciatyva, kai pasikeičia įstatymų nustatyti reikalavimai, taikomi reguliuojamajai veiklai, arba asmens, turinčio licenciją, leidimą ar atestatą, iniciatyva, kai pasikeičia licencijoje, leidime ar atestate nurodyti asmens duomenys ar teritorija, kurioje vykdoma reguliuojamoji veikla. Pasikeitus licencijoje, leidime ar atestate nurodytiems asmens duomenims ar teritorijai, kurioje vykdoma reguliuojamoji veikla, toks asmuo privalo raštu pranešti licenciją, leidimą ar atestatą išduodančiai institucijai apie šiuos pasikeitimus ne vėliau kaip per 10 darbo dienų nuo pasikeitimų atsiradimo. Asmeniui, siekiančiam pakeisti išduotą energetikos veiklos leidimą ir pateikusiam deklaraciją, laikoma, kad leidimas pakeistas ar patikslintas kitą dieną po deklaracijos pateikimo leidimus išduodančiai institucijai dienos arba nuo deklaracijoje nurodytos dienos, jeigu ši diena yra vėlesnė negu kita diena po deklaracijos pateikimo leidimus išduodančiai institucijai dienos.\n\n9. Už licencijos, leidimo ar atestato išdavimą ar jų pakeitimą mokama Vyriausybės nustatyto dydžio valstybės rinkliava.\n\n10. Valstybinės priežiūros ir (ar) kontrolės institucijos įstatymų nustatyta tvarka pagal kompetenciją kontroliuoja licencijas, leidimus ar atestatus turinčių energetikos įmonių veiklą ir prižiūri, kaip jos laikosi reguliuojamosios veiklos sąlygų. Valstybinės priežiūros ir (ar) kontrolės institucijos privalo nedelsdamos raštu arba kitomis priemonėmis pateikti informaciją licenciją, leidimą ar atestatą išduodančiai institucijai apie nustatytus energetikos įmonių reguliuojamosios veiklos sąlygų pažeidimus.“"
    },
    {
      "provision_ref": "art6",
      "section": "6",
      "title": "6 straipsnis. 22 straipsnio pakeitimas",
      "content": "Pakeisti 22 straipsnio 4 dalies 4 punktą ir jį išdėstyti taip:\n\n„4) teikti Tarybai informaciją, reikalingą įstatymų ir kitų teisės aktų nustatytoms pareigoms vykdyti;“."
    },
    {
      "provision_ref": "art7",
      "section": "7",
      "title": "7 straipsnis. 23 straipsnio pakeitimas",
      "content": "Pakeisti 23 straipsnio 6 dalies 4 punktą ir jį išdėstyti taip:\n\n„4) teikti Tarybai informaciją, reikalingą įstatymų ir kitų teisės aktų nustatytoms pareigoms vykdyti;“."
    },
    {
      "provision_ref": "art8",
      "section": "8",
      "title": "8 straipsnis. 24 straipsnio pakeitimas",
      "content": "1. Pakeisti 24 straipsnio 5 dalies 2 punktą ir jį išdėstyti taip:\n\n„2) teikti Tarybai informaciją, reikalingą įstatymuose ir kituose teisės aktuose nustatytoms pareigoms vykdyti;“.\n\n2. Papildyti 24 straipsnį 15 dalimi:\n\n„15. Lietuvos energetikos agentūros pagal Lietuvos Respublikos naftos produktų ir naftos valstybės atsargų įstatymą naftos produktų ir naftos valstybės atsargų keitimo veikla nėra laikoma didmenine prekyba naftos produktais ir šiai veiklai neprivaloma įsigyti leidimo, nurodyto šio straipsnio 1 dalies 1 punkte.“"
    },
    {
      "provision_ref": "art9",
      "section": "9",
      "title": "9 straipsnis. 28 straipsnio pakeitimas",
      "content": "Pakeisti 28 straipsnį ir jį išdėstyti taip:\n\n„28 straipsnis. Energetikos darbuotojų ir energijos vartojimo auditą atliekančių specialistų kvalifikacija ir atestavimas\n\n1. Energetikos darbuotojai ir energijos vartojimo auditą atliekantys specialistai turi būti reikiamos kvalifikacijos, tinkamai pasirengę atlikti jiems pavestas užduotis, atestuoti šio įstatymo nustatyta tvarka ir turintys tai patvirtinantį galiojantį dokumentą. Energetikos darbuotojų ir energijos vartojimo auditą atliekančių specialistų kvalifikacijos tobulinimo reikalavimus ir atestavimo tvarką nustato energetikos ministras, vadovaudamasis šiame straipsnyje nustatytais darbuotojų bendraisiais kvalifikaciniais (išsilavinimo ir darbo patirties) reikalavimais.\n\n2. Energijos vartojimo auditą atliekantys specialistai privalo turėti inžinerijos mokslų studijų krypčių grupės aukštąjį universitetinį arba jam prilygintą išsilavinimą, ne mažesnę kaip trejų metų praktinio darbo patirtį energijos vartojimo efektyvumo srityje, taip pat turi periodiškai tobulinti kvalifikaciją, išmanyti teisės aktų, reglamentuojančių energetikos objektų, įrenginių įrengimą, eksploatavimą, technologinių procesų vyksmą, reikalavimus. Specialiuosius kvalifikacinius reikalavimus, taikomus energijos vartojimo auditą atliekantiems specialistams, nustato energetikos ministras.\n\n3. Inžinerinių kategorijų darbuotojai, vadovaujantys energetikos objektų, įrenginių įrengimo ir (ar) eksploatavimo darbams ir (ar) juos vykdantys, privalo turėti ne žemesnį kaip inžinerijos, technologijų ir (ar) fizinių mokslų studijų krypčių grupės aukštąjį koleginį arba jam prilygintą išsilavinimą, išskyrus Lietuvos Respublikos branduolinės energijos įstatymo nustatytą išsilavinimo reikalavimą, turėti minimalią darbo patirtį energetikos veiklos srityje, jeigu šis reikalavimas yra nustatytas pareigybės aprašyme ar nuostatuose, taip pat turi periodiškai tobulinti kvalifikaciją, išmanyti teisės aktų, reglamentuojančių energetikos objektų, įrenginių įrengimą, eksploatavimą, techninę saugą ir kitą energetikos veiklą, reikalavimus.\n\n4. Valstybinės svarbos energetikos objektus eksploatuojančių energetikos įmonių vadovai ar jų įgalioti asmenys, kurie tiesiogiai vadovauja energetikos objektų, įrenginių eksploatavimo veiklai, privalo turėti inžinerijos, technologijų ir (ar) fizinių mokslų studijų krypčių grupės aukštąjį universitetinį ar jam prilygintą išsilavinimą, ne mažesnę kaip trejų metų darbo patirtį energetikos veiklos srityje, taip pat turi periodiškai tobulinti kvalifikaciją, išmanyti teisės aktų, reglamentuojančių energetikos objektų, įrenginių įrengimą, eksploatavimą, techninę saugą ir kitą energetikos veiklą, reikalavimus.\n\n5. Energetikos įmonių, kurios neeksploatuoja valstybinės svarbos energetikos objektų, vadovai ar jų įgalioti asmenys, kurie tiesiogiai vadovauja energetikos įrenginių eksploatavimo veiklai, privalo turėti ne žemesnį kaip inžinerijos, technologijų ir (ar) fizinių mokslų studijų krypčių grupės aukštąjį koleginį arba jam prilygintą išsilavinimą, minimalią darbo patirtį energetikos veiklos srityje, jeigu šis reikalavimas yra nustatytas pareigybės aprašyme ar nuostatuose, taip pat turi periodiškai tobulinti kvalifikaciją, išmanyti teisės aktų, reglamentuojančių energetikos objektų, įrenginių įrengimą, eksploatavimą, techninę saugą ir kitą energetikos veiklą, reikalavimus.\n\n6. Specialiuosius kvalifikacinius reikalavimus, taikomus energetikos darbuotojams, nustato Taryba. Šiame straipsnyje nustatytuose bendruosiuose kvalifikaciniuose reikalavimuose, taikomuose inžinerinių kategorijų darbuotojų, energetikos įmonių, kurios įrengia ir (ar) eksploatuoja energetikos objektus ir (ar) įrenginius, vadovams ar jų įgaliotiems asmenims, Taryba Bendroje energetikos darbuotojų atestavimo schemoje nurodo, kurios konkrečios aukštojo mokslo studijų krypties išsilavinimą turi turėti šie asmenys.\n\n7. Taryba nustatyta tvarka derina energetikos darbuotojų mokymosi programas, į kurias turi būti įtraukti ir efektyvaus energijos bei energijos išteklių vartojimo klausimai.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo papildymas 281 straipsniu",
      "content": "Papildyti Įstatymą 281 straipsniu:\n\n„281 straipsnis. Energetikos darbuotojų atestavimo bendrieji principai ir Tarybos pagrindinės funkcijos energetikos darbuotojų atestavimo srityje\n\n1. Energetikos įmonės vadovas ar jo įgaliotas asmuo, kuris tiesiogiai vadovauja energetikos objektų, įrenginių įrengimo ir (ar) eksploatavimo veiklai, inžinerinių kategorijų darbuotojas, vadovaujantis energetikos objektų, įrenginių įrengimo ir (ar) eksploatavimo darbams ir (ar) juos vykdantis, turi būti atestuojami atestavimo įstaigoje ne rečiau kaip kartą per penkerius metus.\n\n2. Energetikos įmonės darbininkų kategorijų darbuotojas, vykdantis energetikos objektų, įrenginių įrengimo ir (ar) eksploatavimo darbus, turi būti atestuojamas energetikos įmonės vadovo sudarytoje energetikos darbuotojų atestavimo komisijoje (toliau – Atestavimo komisija) arba atestuojamas atestavimo įstaigoje ne rečiau kaip kartą per trejus metus.\n\n3. Atestavimo įstaigos energetikos darbuotojų atestavimą atlieka vadovaudamosi Energetikos darbuotojų atestavimo tvarkos aprašu ir Bendra energetikos darbuotojų atestavimo schema, naudodamosi Tarybos sukurta energetikos darbuotojų atestavimo informacine sistema, sudariusios sutartis su Taryba dėl energetikos darbuotojų atestavimo informacinės sistemos naudojimo.\n\n4. Atestavimo įstaigai atlikus energetikos darbuotojo atestavimą, išduotas energetikos darbuotojo pažymėjimas suteikia teisę vykdyti pažymėjime nurodytas veiklas ir darbus visoje šalyje, nepaisant to, kokioje įmonėje dirba energetikos darbuotojas. Energetikos įmonės vadovo sudarytai Atestavimo komisijai atlikus darbininkų kategorijų darbuotojo atestavimą, išduotas energetikos darbuotojo pažymėjimas suteikia teisę vykdyti pažymėjime nurodytas veiklas ir darbus pagal darbo sutartį su šį pažymėjimą išdavusia energetikos įmone.\n\n5. Atestavimo komisiją sudaro ne mažiau kaip 3 asmenys, iš kurių ne mažiau kaip 2 yra šios energetikos įmonės darbuotojai. Darbininkų kategorijų darbuotojų atestavimo Atestavimo komisijoje tvarką ir pažymėjimo formą nustato energetikos įmonės vadovas. Į Atestavimo komisijos sudėtį turi būti įtraukti atitinkamos energetikos sektoriaus veiklos srities įmonių vadovai ar jų įgalioti asmenys, vadovaujantys energetikos objektų ir įrenginių įrengimo ir (ar) eksploatavimo veiklai, ir energetikos įmonių inžinerinės kategorijos energetikos darbuotojai, vadovaujantys objektų ir energetikos įrenginių įrengimo ir (ar) eksploatavimo darbams ir (ar) juos vykdantys. Į Atestavimo komisijos sudėtį gali būti įtrauktas darbuotojų saugos ir sveikatos specialistas. Atestavimo komisijos nariai, išskyrus darbuotojų saugos ir sveikatos specialistą, privalo būti atestuoti ir turėti galiojančius atestavimo įstaigos išduotus energetikos darbuotojo pažymėjimus.\n\n6. Tarybos pagrindinės funkcijos energetikos darbuotojų atestavimo srityje:\n\n1) tvirtina Atestavimo įstaigų kompetencijos vertinimo taisykles, kuriose nustatomi atestavimo įstaigoms privalomi finansiniai, technologiniai ir vadybiniai pajėgumai, leidžiantys vykdyti energetikos darbuotojų atestavimą;\n\n2) tvirtina Bendrą energetikos darbuotojų atestavimo schemą, kurioje nustatomi energetikos darbuotojų bendrieji ir specialieji kvalifikaciniai reikalavimai, šių darbuotojų kvalifikacijos tobulinimo reikalavimai kiekvienai energetikos darbuotojų kategorijai, atestavimo procedūros ir energetikos darbuotojams suteikiamos teisės. Bendra atestavimo energetikos darbuotojų schema ne rečiau kaip kartą per penkerius metus arba prireikus peržiūrima ir, esant poreikiui, tikslinama;\n\n3) valdo energetikos darbuotojų atestavimo informacinę sistemą, atestavimo informacinėje sistemoje skelbia duomenis apie atestavimo įstaigų atestuotus energetikos darbuotojus (išduoto energetikos darbuotojo pažymėjimo unikalų numerį; energetikos darbuotojo vardą, pavardę; energetikos sektorių; veiklos sritį; energetikos darbuotojo kategoriją; suteikiamas teises; pažymėjimo išdavimo datą; pažymėjimo galiojimo datą; pažymėjimo galiojimo sustabdymo datą; pažymėjimo galiojimo panaikinimo datą);\n\n4) tvirtina standartines sutarčių dėl naudojimosi energetikos darbuotojų atestavimo informacine sistema sąlygas ir sudaro sutartis su atestavimo įstaigomis dėl naudojimosi energetikos darbuotojų atestavimo informacine sistema.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo papildymas 282 straipsniu",
      "content": "Papildyti Įstatymą 282 straipsniu:\n\n„282 straipsnis. Leidimai verstis energetikos darbuotojų atestavimo veikla\n\n1. Energetikos sektoriuje leidimais reguliuojama energetikos darbuotojų atestavimo veikla.\n\n2. Leidimuose verstis energetikos darbuotojų atestavimo veikla įrašytų duomenų keitimo atvejai ir tvarka nustatomi energetikos ministro patvirtintose Leidimų verstis energetikos darbuotojų atestavimo veikla išdavimo taisyklėse.\n\n3. Leidimai verstis energetikos darbuotojų atestavimo veikla išduodami Lietuvos Respublikoje ar kitoje valstybėje narėje įsteigtiems juridiniams asmenims, kitoms organizacijoms ar jų padaliniams, jeigu jie atitinka šiuos reikalavimus:\n\n1) turi tokią struktūrą, kuri užtikrina, kad energetikos darbuotojų atestavimo veikla būtų atliekama nešališkai ir nebūtų susijusi su energetikos darbuotojų mokymu;\n\n2) atitinka Tarybos patvirtintose Atestavimo įstaigų kompetencijos vertinimo taisyklėse nustatytus finansinius, technologinius ir vadybinius pajėgumus.\n\n4. Leidimą verstis energetikos darbuotojų atestavimo veikla turintis asmuo privalo laikytis šių sąlygų:\n\n1) sudaryti sutartį su Taryba dėl energetikos darbuotojų atestavimo informacinės sistemos naudojimo ir laikytis šios sutarties nuostatų;\n\n2) atestuoti energetikos darbuotojus vadovaudamasis energetikos ministro patvirtintu Energetikos darbuotojų atestavimo tvarkos aprašu, Bendra energetikos darbuotojų atestavimo schema, naudodamasis Tarybos sukurta energetikos darbuotojų atestavimo informacine sistema;\n\n3) sustabdyti išduoto energetikos darbuotojo pažymėjimo galiojimą arba panaikinti išduoto energetikos darbuotojo pažymėjimo galiojimą, jeigu Taryba raštu pateikia informaciją, kad atestuotas energetikos darbuotojas pažeidė norminių teisės aktų, reglamentuojančių energetikos veiklą, reikalavimus ir dėl to įvyko ar galėjo įvykti energetikos įrenginio avarija, sutrikimas, gaisras arba buvo iškilusi grėsmė aplinkai, turtui, žmonių sveikatai ar gyvybei;\n\n4) neturi teisės įgalioti kitų asmenų verstis leidime nurodyta reguliuojamąja veikla arba perduoti šią teisę pagal sutartį ar kitaip pavesti vykdyti šią veiklą;\n\n5) teikti informaciją energetikos darbuotojams ir juos konsultuoti teisės aktų nustatyta tvarka;\n\n6) teikti Tarybai informaciją, reikalingą įstatymuose nustatytoms pareigoms vykdyti;\n\n7) užtikrinti, kad būtų laikomasi kitų šiame ir kituose įstatymuose nustatytų pareigų ir kituose teisės aktuose nustatytų reikalavimų.\n\n5. Šio straipsnio 1 dalyje nurodytus leidimus verstis energetikos darbuotojų atestavimo veikla išduoda, jų galiojimą sustabdo, galiojimo sustabdymą panaikina, panaikina leidimų galiojimą, leidimus keičia ir šią reguliuojamąją veiklą kontroliuoja Taryba Leidimų verstis energetikos darbuotojų atestavimo veikla išdavimo taisyklėse nustatyta tvarka.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 3 dalį, šio įstatymo 1, 2, 9, 10 ir 11 straipsnius, įsigalioja 2020 m. liepos 1 d.\n\n2. Šio įstatymo 1, 2, 9, 10 ir 11 straipsniai įsigalioja 2024 m. sausio 1 d.\n\n3. Lietuvos Respublikos energetikos ministras ir Valstybinė energetikos reguliavimo taryba (toliau – Taryba) priima šio įstatymo įgyvendinamuosius teisės aktus:\n\n1) dėl šio įstatymo 3, 4, 5, 6, 7 ir 8 straipsnių – iki 2020 m. birželio 30 d.;\n\n2) dėl šio įstatymo 1, 2, 9, 10 ir 11 straipsnių, išskyrus šio įstatymo 10 straipsnyje išdėstytą Lietuvos Respublikos energetikos įstatymo 281 straipsnio 6 dalies 4 punktą, – iki 2020 m. gruodžio 31 d.;\n\n3) dėl šio įstatymo 10 straipsnyje išdėstyto Lietuvos Respublikos energetikos įstatymo 281 straipsnio 6 dalies 4 punkto – iki 2023 m. liepos 1 d.\n\n4. Akredituotosios įstaigos pagal Lietuvos standarto LST EN ISO/IEC 17024 „Atitikties įvertinimas. Bendrieji darbuotojų sertifikavimo įstaigoms keliami reikalavimai (ISO/IEC 17024:2012)“ nustatytus reikalavimus turi teisę pagal iki šio įstatymo 1, 2, 9, 10 ir 11 straipsnių įsigaliojimo galiojusias Lietuvos Respublikos energetikos įstatymo nuostatas energetikos darbuotojų atestavimo veiklą vykdyti iki 2024 m. gegužės 1 d. Iki 2024 m. gegužės 1 d. akredituotųjų įstaigų išduoti energetikos darbuotojų pažymėjimai galioja iki pažymėjime nurodytos datos.\n\n5. Leidimai verstis didmenine ir (ar) mažmenine prekyba suskystintomis naftos dujomis ir nefasuotais naftos produktais, asmenims išduoti iki 2019 m. liepos 2 d. arba išduoti vadovaujantis Lietuvos Respublikos energetikos įstatymo Nr. IX-884 8, 13, 21, 23 ir 24 straipsnių pakeitimo įstatymo Nr. XIII-2085 6 straipsnio 3 dalyje nurodyta tvarka, turi būti patikslinti Tarybos Leidimų verstis prekybos naftos produktais veikla išdavimo taisyklėse nustatyta tvarka ne vėliau kaip iki 2021 m. sausio 2 d. Asmenys ne vėliau kaip iki 2020 m. lapkričio 1 d. Tarybai pateikia Tarybos nustatytos formos deklaraciją ir prašymą patikslinti leidimą (leidimus). Taryba, vertindama asmenų pateiktus prašymus ir deklaracijas patikslinti leidimą (leidimus), nevertina šių asmenų finansinio, vadybinio ir technologinio pajėgumo.\n\n6. Jeigu asmenys šio straipsnio 5 dalyje nustatyta tvarka nepateikia Tarybai deklaracijos ir prašymo patikslinti leidimą (leidimus) verstis didmenine ir (ar) mažmenine prekyba suskystintomis naftos dujomis ir nefasuotais naftos produktais, jų leidimai netenka galios 2021 m. sausio 2 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
