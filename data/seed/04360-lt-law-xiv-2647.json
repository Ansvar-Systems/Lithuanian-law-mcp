{
  "id": "lt-law-xiv-2647",
  "type": "statute",
  "title": "Lietuvos Respublikos gynybos ir saugumo pramonės įstatymas",
  "short_name": "XIV-2647",
  "status": "in_force",
  "issued_date": "2024-05-16",
  "in_force_date": "2024-07-01",
  "url": "https://e-tar.lt/portal/lt/legalAct/abdb66e01e5911ef8b14c5bcce136045",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir paskirtis",
      "content": "1. Šio įstatymo tikslas – skatinti gynybos ir saugumo pramonės inovacijas ir investicijas į šią pramonę, didinti gynybos ir saugumo pramonės konkurencingumą, sudaryti palankias sąlygas aprūpinti krašto apsaugos sistemos ir viešąjį saugumą užtikrinančias institucijas strateginėmis prekėmis, gynybos ir (ar) viešojo saugumo reikmėms skirtais produktais, taip pat skatinti lietuviškos kilmės strateginių prekių, gynybos ir viešojo saugumo reikmėms skirtų produktų eksportą, glaudų viešojo sektoriaus, mokslo ir studijų institucijų, taip pat verslo bendradarbiavimą gynybos ir saugumo pramonės srityje, siekiant užtikrinti nacionalinio saugumo interesus.\n\n2. Šio įstatymo paskirtis – nustatyti gynybos ir saugumo pramonės politiką formuojančių, ją formuojant dalyvaujančių ir įgyvendinančių institucijų ir įstaigų funkcijas, jų teises ir pareigas, pramoninio bendradarbiavimo gynybos ir saugumo pramonės srityje pagrindus ir sąlygas, gynybos ir saugumo pramonės skatinimo, gynybos ir saugumo technologijų vystymo ir inovacinės veiklos finansavimo priemones.\nStraipsnio dalies pakeitimai:\nNr. XV-476, 2025-10-16, paskelbta TAR 2025-10-23, i. k. 2025-17630"
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Gynybos ir saugumo pramonė – Lietuvos Respublikoje veikiančių fizinių asmenų, juridinių asmenų ir kitų organizacijų ar jų padalinių ekonominė veikla, kuri apima strateginių prekių, taip pat kitų gynybos ir (ar) viešojo saugumo reikmėms skirtų produktų mokslinius tyrimus ir eksperimentinę plėtrą, šių prekių ir (ar) produktų gamybą ir jų techninės priežiūros, remonto, modernizavimo paslaugų teikimą.\n\n2. Gynybos ir saugumo pramonės produktų gamybos vystymo projektas (toliau – Gamybos projektas) – šiame įstatyme nustatytas sąlygas atitinkantis karinės įrangos, ginkluotės, karinės technikos ir kitos įrangos bei technologijų ir (ar) jų komponentų gamybai vystyti skirtas projektas, kurį įgyvendinant taikomos specialiosios teisinio reglamentavimo išimtys ir (ar) sąlygos.\nPapildyta straipsnio dalimi:\nNr. XV-476, 2025-10-16, paskelbta TAR 2025-10-23, i. k. 2025-17630\n\n3. Pramoninis bendradarbiavimas – visuma Lietuvos Respublikos krašto apsaugos ministerijos ar krašto apsaugos ministro įgaliotos institucijos, Lietuvos Respublikos ekonomikos ir inovacijų ministerijos ar ekonomikos ir inovacijų ministro įgaliotos institucijos ir karinės įrangos tiekėjo sutartimi nustatomų bendradarbiavimo priemonių, kuriomis įgyvendinami karinės įrangos tiekėjo įsipareigojimai dėl ginkluotės, karinės technikos ir kitos įrangos bei technologijų, svarbių prioritetiniams Lietuvos kariuomenės pajėgumams, vystymo Lietuvos Respublikos teritorijoje ir (arba) pasitelkiant Lietuvos Respublikoje veikiančius fizinius asmenis, juridinius asmenis ir kitas organizacijas ar jų padalinius.\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630\n\n4. Šiame įstatyme vartojama sąvoka „perkančioji organizacija“ suprantama taip, kaip ji apibrėžiama Lietuvos Respublikos viešųjų pirkimų, atliekamų gynybos ir saugumo srityje, įstatyme.\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630\n\n5. Kitos šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos ginklų ir šaudmenų kontrolės įstatyme, Lietuvos Respublikos investicijų įstatyme, Lietuvos Respublikos mokslo ir studijų įstatyme, Lietuvos Respublikos nacionalinės plėtros įstaigos įstatyme, Lietuvos Respublikos strateginių prekių kontrolės įstatyme ir Lietuvos Respublikos technologijų ir inovacijų įstatyme.\n\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630"
    },
    {
      "provision_ref": "art3",
      "section": "3",
      "title": "3 straipsnis. Mokslinių tyrimų ir eksperimentinės plėtros veiklos, susijusios su ginklų, ginklų priedėlių ir šaudmenų, jų dalių kūrimu, reikalavimai",
      "content": "Asmenys, užsiimantys mokslinių tyrimų ir eksperimentinės plėtros veikla, susijusia su ginklų, ginklų priedėlių ir šaudmenų, jų dalių kūrimu, apimančiu ginklų, ginklų priedėlių ir šaudmenų, jų dalių projektavimą, aprašymų, techninių specifikacijų, brėžinių rengimą, vienetinių gabaritinių maketų, kuriuose nėra panaudota tikrų ginklų, ginklų priedėlių, šaudmenų dalių, gamybą, privalo užtikrinti Lietuvos Respublikos Vyriausybės ar jos įgaliotos institucijos nustatytus kuriamų ginklų, ginklų priedėlių ir šaudmenų, jų dalių apskaitos, apsaugos ir kontrolės reikalavimus.\n\nII SKYRIUS\nGYNYBOS IR SAUGUMO PRAMONĖS POLITIKOS FORMAVIMAS IR ĮGYVENDINIMAS"
    },
    {
      "provision_ref": "art4",
      "chapter": "II SKYRIUS GYNYBOS IR SAUGUMO PRAMONĖS POLITIKOS FORMAVIMAS IR ĮGYVENDINIMAS",
      "section": "4",
      "title": "4 straipsnis. Gynybos ir saugumo pramonės politiką formuojančios, ją formuojant dalyvaujančios ir įgyvendinančios institucijos",
      "content": "1. Gynybos ir saugumo pramonės politika formuojama, atsižvelgiant į Nacionalinio saugumo strategijoje nustatytus ilgojo laikotarpio nacionalinio saugumo politikos prioritetus ir uždavinius, Nacionaliniame pažangos plane nustatytus strateginius tikslus ir uždavinius bei Krašto apsaugos sistemos stiprinimo ir plėtros programoje numatytus prioritetus ir uždavinius bei uždavinių įgyvendinimo kryptis.\n\n2. Už gynybos ir saugumo pramonės politikos formavimą, jos įgyvendinimą, organizavimą ir koordinavimą yra atsakingos Krašto apsaugos ministerija ir Ekonomikos ir inovacijų ministerija. Lietuvos Respublikos užsienio reikalų ministerija ir Lietuvos Respublikos vidaus reikalų ministerija, krašto apsaugos sistemos gynybai reikalingos ginkluotės ir kitų prekių, paslaugų ir darbų įsigijimo ir valdymo institucija dalyvauja formuojant gynybos ir saugumo pramonės politiką pagal šiame ir kituose įstatymuose bei teisės aktuose nustatytą su karine įranga (įskaitant jai priskiriamus ginklus, ginklų priedėlius ir šaudmenis, jų dalis) ar dvejopo naudojimo prekėmis (toliau – pramonės produktai) susijusios veiklos kontrolės kompetenciją.\n\n3. Gynybos ir saugumo pramonės politiką pagal kompetenciją įgyvendina valstybės technologijų ir inovacijų politiką įgyvendinanti institucija, krašto apsaugos ministro įgaliotos institucijos, Nacionalinė plėtros įstaiga.\n\n4. Šio straipsnio 2 dalyje nurodytos institucijos sprendimus, susijusius su ginkluotės, karinės technikos ir kitos įrangos bei technologijų, nurodytų Vyriausybės tvirtinamame ginkluotės, karinės technikos ir kitos įrangos bei technologijų, svarbių prioritetiniams Lietuvos kariuomenės pajėgumams vystyti, sąraše (toliau – Sąrašas), vystymu, priima suderinusios su Krašto apsaugos ministerija. Sąrašas tvirtinamas atsižvelgiant į Krašto apsaugos sistemos stiprinimo ir plėtros programoje numatytus prioritetus ir uždavinius bei uždavinių įgyvendinimo kryptis."
    },
    {
      "provision_ref": "art5",
      "chapter": "II SKYRIUS GYNYBOS IR SAUGUMO PRAMONĖS POLITIKOS FORMAVIMAS IR ĮGYVENDINIMAS",
      "section": "5",
      "title": "5 straipsnis. Gynybos ir saugumo pramonės politiką formuojančių ir ją formuojant dalyvaujančių institucijų kompetencija",
      "content": "1. Krašto apsaugos ministerija, be gynybos ir saugumo pramonės politikos formavimo, taip pat:\n\n1) rengia ir teikia Vyriausybei tvirtinti Sąrašą;\n\n2) dalyvauja formuojant su karinei įrangai priskiriamais ginklais, ginklų priedėliais ir šaudmenimis, jų dalimis susijusios veiklos licencijavimo ir kontrolės srities politiką, teikia siūlymus ir ekspertinę nuomonę dėl su karinei įrangai priskiriamais ginklais, ginklų priedėliais ir šaudmenimis, jų dalimis susijusios veiklos licencijavimo ir kontrolės.\n\n2. Krašto apsaugos sistemos gynybai reikalingos ginkluotės ir kitų prekių, paslaugų ir darbų įsigijimo ir valdymo institucija, dalyvaudama formuojant gynybos ir saugumo pramonės politiką:\n\n1) identifikuoja ginkluotę, karinę techniką ir kitą įrangą bei technologijas, svarbias prioritetiniams Lietuvos kariuomenės pajėgumams vystyti, ir teikia Krašto apsaugos ministerijai Sąrašui sudaryti reikalingą informaciją;\n\n2) rengia priemones, skatinančias mokslinius tyrimus, eksperimentinę plėtrą ir inovacinę veiklą gynybos ir saugumo srityje, koordinuoja jų įgyvendinimą;\n\n3) rengia priemones, skatinančias gynybos ir saugumo pramonės srityje veikiančių subjektų dalyvavimą tarptautiniuose renginiuose, koordinuoja jų įgyvendinimą;\n\n4) siūlo priemones, skirtas krašto apsaugos sistemos institucijoms, kurios yra perkančiosios organizacijos, skatinti atlikti ikiprekybinius pirkimus ir inovatyvius viešuosius pirkimus gynybos ir saugumo srityje;\n\n5) atlieka kitas šiame įstatyme nustatytas funkcijas.\n\n3. Ekonomikos ir inovacijų ministerija:\n\n1) formuoja dvejopo naudojimo prekių eksporto, siuntimo (persiuntimo) Europos Sąjungoje, tranzito, tarpininkavimo paslaugų, techninės pagalbos licencijavimo ir kontrolės srities politiką, taip pat karinės įrangos eksporto, importo, tranzito, siuntimo Europos Sąjungoje, įvežimo, tarpininkavimo paslaugų licencijavimo ir kontrolės srities politiką;\n\n2) rengia priemones, skatinančias gynybos ir saugumo pramonės plėtrą, koordinuoja jų įgyvendinimą;\n\n3) rengia priemones, skatinančias mokslinius tyrimus, eksperimentinę plėtrą ir inovacinę veiklą gynybos ir saugumo srityje, koordinuoja jų įgyvendinimą;\n\n4) rengia priemones, skatinančias pramonės produktų eksportą ir tiesioginių užsienio investicijų pritraukimą, koordinuoja jų įgyvendinimą;\n\n5) koordinuoja gynybos ir saugumo pramonės srityje veikiančių subjektų dalyvavimą tarptautiniuose renginiuose, parodose, projektuose;\n\n6) atlieka kitas šiame įstatyme nustatytas funkcijas.\n\n4. Vidaus reikalų ministerija:\n\n1) formuoja su ginklais, ginklų priedėliais ir šaudmenimis, jų dalimis susijusios veiklos licencijavimo ir kontrolės srities politiką ir atlieka su šiais produktais susijusios veiklos licencijavimo ir kontrolės srities teisinio reguliavimo peržiūrą;\n\n2) organizuoja ir koordinuoja viešojo saugumo reikmėms skirtų pramonės produktų testavimą vidaus reikalų ministro valdymo srities statutinėse įstaigose, prireikus dalyvauja Lietuvos kariuomenei testuojant naujus pramonės produktus ir technologijas;\n\n3) nustato mokslinių tyrimų viešojo saugumo srityje poreikį;\n\n4) rengia priemones, skatinančias mokslinius tyrimus, eksperimentinę plėtrą ir inovacinę veiklą viešojo saugumo srityje, koordinuoja jų įgyvendinimą;\n\n5) atlieka kitas šiame įstatyme nustatytas funkcijas.\n\n5. Užsienio reikalų ministerija:\n\n1) gynybos ir saugumo pramonės srityje veikiantiems subjektams padeda užmegzti ryšius su tarptautiniais verslo subjektais;\n\n2) įgyvendina priemones, skirtas pramonės produktų eksportui skatinti ir tiesioginėms užsienio investicijoms pritraukti;\n\n3) teikia gynybos ir saugumo pramonės politiką formuojančioms, ją formuojant dalyvaujančioms ir įgyvendinančioms institucijoms pasiūlymus dėl dvišalio ir daugiašalio bendradarbiavimo bei santykių su užsienio partneriais plėtojimo gynybos ir saugumo pramonės plėtros srityje;\n\n4) atlieka kitas šiame įstatyme nustatytas funkcijas.\n\n6. Gynybos ir saugumo pramonės politiką formuojančios ir ją formuojant dalyvaujančios institucijos pagal kompetenciją užtikrina Sąraše nurodytos ginkluotės, karinės technikos ir kitos įrangos bei technologijų vystymą."
    },
    {
      "provision_ref": "art6",
      "chapter": "II SKYRIUS GYNYBOS IR SAUGUMO PRAMONĖS POLITIKOS FORMAVIMAS IR ĮGYVENDINIMAS",
      "section": "6",
      "title": "6 straipsnis. Gynybos ir saugumo pramonės politiką įgyvendinančių institucijų ir įstaigų kompetencija",
      "content": "1. Valstybės technologijų ir inovacijų politiką įgyvendinanti institucija:\n\n1) kaupia informaciją apie gynybos ir saugumo pramonės srityje veikiančius subjektus ir jų veiklos galimybes ir prireikus teikia šią informaciją Vyriausybei, gynybos ir saugumo pramonės politiką formuojančioms, ją formuojant dalyvaujančioms ir įgyvendinančioms institucijoms ir įstaigoms, kitoms suinteresuotoms institucijoms;\n\n2) įgyvendina priemones, skatinančias pramonės produktų eksportą;\n\n3) skatindama gynybos ir saugumo pramonės srityje veikiančių subjektų prisijungimą prie tarptautinių klasterių ir kitų technologijų plėtros vertės grandinių, teikia finansavimą ir kitas pagalbos priemones;\n\n4) įgyvendina priemones, skatinančias ikiprekybinius pirkimus ir inovatyvius viešuosius pirkimus gynybos ir saugumo srityje;\n\n5) teikia konsultacijas gynybos ir saugumo pramonės srityje veikiantiems subjektams gynybos ir saugumo pramonės skatinimo klausimais;\n\n6) įgyvendina priemones, skatinančias gynybos ir saugumo technologijų vystymą, gynybos ir saugumo pramonės plėtrą;\n\n7) koordinuoja gynybos ir saugumo inovacijų srityje veikiančių valstybės įstaigų ir institucijų bendradarbiavimą;\n\n8) įgyvendina priemones, skatinančias mokslinius tyrimus, eksperimentinę plėtrą ir inovacinę veiklą gynybos ir saugumo srityje, organizuoja su jomis susijusius renginius;\n\n9) atlieka kitas šiame įstatyme nustatytas funkcijas.\n\n2. Krašto apsaugos ministro įgaliotos institucijos:\n\n1) teikia informaciją (išskyrus įslaptintą) gynybos ir saugumo pramonės srityje veikiantiems subjektams apie krašto apsaugos poreikius gynybos ir saugumo srityje bei Šiaurės Atlanto sutarties organizacijos (toliau – NATO) ir Europos Sąjungos gynybos ir saugumo srities tendencijas;\n\n2) vykdo gynybos ir saugumo srities mokslinių tyrimų ir eksperimentinės plėtros paslaugų pirkimus, ikiprekybinius pirkimus ir inovatyvius viešuosius pirkimus;\n\n3) bendradarbiauja su gynybos ir saugumo pramonės srityje veikiančiais subjektais pramonės produktų ir technologijų testavimo srityje;\n\n4) atlieka kitas šiame įstatyme nustatytas funkcijas.\n\n3. Nacionalinė plėtros įstaiga:\n\n1) įgyvendina skatinamojo finansavimo veiklą gynybos ir saugumo pramonės srityje;\n\n2) teikia dotacijas ir (ar) subsidijas, kuriomis prisidedama prie įgyvendinamų skatinamųjų finansinių priemonių gynybos ir saugumo srityje;\n\n3) atlieka kitas šiame įstatyme nustatytas funkcijas.\n\n4. Gynybos ir saugumo pramonės politiką įgyvendinančios institucijos pagal kompetenciją užtikrina Sąraše nurodytos ginkluotės, karinės technikos ir kitos įrangos bei technologijų vystymą."
    },
    {
      "provision_ref": "art7",
      "chapter": "II SKYRIUS GYNYBOS IR SAUGUMO PRAMONĖS POLITIKOS FORMAVIMAS IR ĮGYVENDINIMAS",
      "section": "7",
      "title": "7 straipsnis. Gynybos ir saugumo pramonės taryba",
      "content": "1. Gynybos ir saugumo pramonės taryba (toliau – Taryba) yra nuolatinė kolegiali nepriklausoma visuomeniniais pagrindais veikianti patariamoji institucija, analizuojanti Lietuvos gynybos ir saugumo pramonės padėtį ir teikianti gynybos ir saugumo pramonės politiką formuojančioms, ją formuojant dalyvaujančioms ir įgyvendinančioms institucijoms ir įstaigoms, gynybos ir saugumo pramonės srityje veikiantiems subjektams pasiūlymus dėl gynybos ir saugumo pramonės plėtros ir skatinimo. Tarybos veiklos tikslai nustatomi Tarybos darbo reglamente.\n\n2. Taryba sudaroma iš gynybos ir saugumo pramonės srityje veikiančių asociacijų, kurių nariai yra gynybos ir saugumo pramonės srityje veikiantys subjektai, atstovų bei gynybos ir saugumo pramonės politiką formuojančių, ją formuojant dalyvaujančių ir įgyvendinančių institucijų ir įstaigų atstovų. Gynybos ir saugumo pramonės politiką formuojančios institucijos į Tarybą deleguoja viceministrus. Tarybos nariai turi būti nepriekaištingos reputacijos. Tarybos nariams taikomi Lietuvos Respublikos valstybės tarnybos įstatyme valstybės tarnautojams nustatyti nepriekaištingos reputacijos reikalavimai.\n\n3. Krašto apsaugos ministras nustato institucinę ir personalinę Tarybos sudėtį, sudaro Tarybą ir tvirtina jos darbo reglamentą.\n\n4. Tarybą ūkiškai ir techniškai aptarnauja Krašto apsaugos ministerija ar krašto apsaugos ministro įgaliota institucija.\n\n5. Taryba:\n\n1) teikia gynybos ir saugumo pramonės politiką formuojančioms, ją formuojant dalyvaujančioms ir įgyvendinančioms institucijoms ir įstaigoms pasiūlymus dėl gynybos ir saugumo pramonės plėtros prioritetų, plėtros krypčių, siektinų rezultatų ir jų įgyvendinimo būdų;\n\n2) savo iniciatyva ar gynybos ir saugumo pramonės politiką formuojančių institucijų prašymu svarsto su gynybos ir saugumo pramone susijusių įstatymų, kitų teisės aktų projektus, teikia išvadas ir rekomendacijas dėl šių teisės aktų;\n\n3) teikia gynybos ir saugumo pramonės politiką formuojančioms, ją formuojant dalyvaujančioms ir įgyvendinančioms institucijoms ir įstaigoms pasiūlymus dėl pramonės produktų eksporto skatinimo ir didinimo būdų bei priemonių;\n\n4) teikia Krašto apsaugos ministerijai pasiūlymus dėl pramoninio bendradarbiavimo reglamentavimo tobulinimo;\n\n5) bendradarbiauja, konsultuojasi ir keičiasi informacija su kompetentingomis Lietuvos Respublikos ir užsienio valstybių institucijomis gynybos ir saugumo pramonės plėtros klausimais;\n\n6) atlieka kitas šiame įstatyme nustatytas funkcijas.\n\n6. Siekdami įgyvendinti pasirinktus Tarybos pasiūlymus, nurodytus šio straipsnio 5 dalies 1 ir 3 punktuose, gynybos ir saugumo pramonės politiką formuojančių ir ją formuojant dalyvaujančių ministerijų ministrai bendru įsakymu nustato šių pasiūlymų įgyvendinimo priemones ir šias priemones įtraukia į atitinkamo lygmens planavimo dokumentus.\n\n7. Taryba, siekdama jai nustatytų veiklos tikslų, turi šias teises:\n\n1) gauti iš valstybės ir savivaldybių institucijų ir įstaigų reikalingą informaciją Tarybos kompetencijai priskirtiems klausimams spręsti;\n\n2) organizuoti pasitarimus, konferencijas ir kitus renginius.\n\nIII SKYRIUS\nPRAMONINIS BENDRADARBIAVIMAS"
    },
    {
      "provision_ref": "art8",
      "chapter": "III SKYRIUS PRAMONINIS BENDRADARBIAVIMAS",
      "section": "8",
      "title": "8 straipsnis. Pramoninio bendradarbiavimo taikymo sąlygos",
      "content": "1. Perkančiosios organizacijos, veikiančios gynybos ir saugumo srityje, ketindamos įsigyti karinę įrangą, turi teisę taikyti pramoninį bendradarbiavimą, kai yra visos šios sąlygos:\n\n1) ketinamos sudaryti sutarties vertė viršija 5 000 000 eurų be pridėtinės vertės mokesčio;\n\n2) siekiama įsigyti karinė įranga yra susijusi su Sąraše nurodyta ginkluote, karine technika ir kita įranga bei technologijomis;\n\n3) dalis sutartinių įsipareigojimų, susijusių su karinės įrangos gyvavimo ciklu ar su ja susijusiomis paslaugomis, privalo būti vykdomi Lietuvos Respublikos teritorijoje ir (arba) Lietuvos Respublikoje veikiančių fizinių asmenų, juridinių asmenų ir kitų organizacijų ar jų padalinių vystant ginkluotę, karinę techniką ir kitą įrangą bei technologijas, svarbias prioritetiniams Lietuvos kariuomenės pajėgumams vystyti;\n\n4) Nacionalinio saugumo strategijoje nustatytų esminių nacionalinio saugumo interesų negalima užtikrinti netaikant pramoninio bendradarbiavimo;\n\n5) pramoninio bendradarbiavimo taikymas neturės neigiamo poveikio gaminių, kurie nėra skirti vien kariniams tikslams, konkurencijos sąlygoms Europos Sąjungos vidaus rinkoje;\n\n6) perkančiosios organizacijos viešuosius pirkimus reglamentuojančių teisės aktų nustatyta tvarka atlikto rinkos tyrimo duomenimis, ketinama įsigyti karinė įranga Lietuvos Respublikoje negaminama;\n\n7) jeigu tai nėra pakartotinis pirkimas, kai vykdant ankstesnį pirkimą iš viso nebuvo gauta pasiūlymų ar paraiškų arba nebuvo gauta nė vieno tinkamo pasiūlymo ar paraiškos, arba pasiūlymuose buvo nurodytos perkančiajai organizacijai nepriimtinos kainos.\n\n2. Pramoninis bendradarbiavimas netaikomas, kai pirkimas atliekamas vadovaujantis Viešųjų pirkimų, atliekamų gynybos ir saugumo srityje, įstatymo 3 straipsnio 1 dalyje nurodytomis išimtimis, 11 straipsniu arba 19 straipsnio 4 dalies 3 ir 4 punktais."
    },
    {
      "provision_ref": "art9",
      "chapter": "III SKYRIUS PRAMONINIS BENDRADARBIAVIMAS",
      "section": "9",
      "title": "9 straipsnis. Sprendimo taikyti pramoninį bendradarbiavimą priėmimo tvarka",
      "content": "1. Perkančioji organizacija, ketindama taikyti pramoninį bendradarbiavimą, privalo preliminariai įvertinti, ar yra šio įstatymo 8 straipsnio 1 dalies 1–4, 6 ir 7 punktuose nurodytos sąlygos.\n\n2. Perkančioji organizacija, vertindama šio įstatymo 8 straipsnio 1 dalies 1 punkte nurodytą sąlygą, ketinamos sudaryti sutarties vertę nustato vadovaudamasi Viešųjų pirkimų, atliekamų gynybos ir saugumo srityje, įstatymo nustatyta tvarka ir kriterijais.\n\n3. Perkančioji organizacija, vertindama šio įstatymo 8 straipsnio 1 dalies 2 punkte nurodytą sąlygą, privalo vadovautis Sąrašu.\n\n4. Perkančioji organizacija, vertindama šio įstatymo 8 straipsnio 1 dalies 3 ir 4 punktuose nurodytas sąlygas, privalo nurodyti ginkluotę, karinę techniką ir kitą įrangą ar technologijas, vystytinas Lietuvos Respublikos teritorijoje ir (arba) Lietuvos Respublikoje veikiančių fizinių asmenų, juridinių asmenų ir kitų organizacijų ar jų padalinių, ir pagrįsti, kodėl yra būtina taikyti pramoninį bendradarbiavimą, siekiant užtikrinti esminio nacionalinio saugumo intereso apsaugą, ir to negalima pasiekti kitomis, mažiau ribojančiomis, priemonėmis.\n\n5. Perkančioji organizacija, preliminariai įvertinusi, kad yra šio įstatymo 8 straipsnio 1 dalies 1–4, 6 ir 7 punktuose nurodytos sąlygos, kreipiasi į Krašto apsaugos ministeriją dėl sprendimo taikyti pramoninį bendradarbiavimą priėmimo ir krašto apsaugos ministro nustatyta tvarka pateikia preliminarų atitikties šio įstatymo 8 straipsnio 1 dalies 1–4, 6 ir 7 punktuose nurodytoms sąlygoms vertinimą.\n\n6. Krašto apsaugos ministerija, gavusi perkančiosios organizacijos kreipimąsi dėl sprendimo taikyti pramoninį bendradarbiavimą, įvertina perkančiosios organizacijos siūlomo pramoninio bendradarbiavimo atitiktį šio įstatymo 8 straipsnio 1 dalies 1–4, 6 ir 7 punktuose nurodytoms sąlygoms, taip pat Vyriausybės nustatyta tvarka atitiktį šio įstatymo 8 straipsnio 1 dalies 5 punkte nurodytai sąlygai.\n\n7. Krašto apsaugos ministerija, įsitikinusi, kad pramoninio bendradarbiavimo taikymas atitinka šio įstatymo 8 straipsnio 1 dalyje nurodytas sąlygas, nustato, kuri ginkluotė, karinė technika ir kita įranga bei technologijos, svarbios prioritetiniams Lietuvos kariuomenės pajėgumams vystyti, gali būti vystomos taikant pramoninį bendradarbiavimą, taip pat pramoninio bendradarbiavimo įsipareigojimų vertę procentais nuo karinės įrangos pirkimo–pardavimo sutarties vertės. Pramoninio bendradarbiavimo įsipareigojimų vertė nustatoma ne didesnė negu 30 procentų nuo karinės įrangos pirkimo–pardavimo sutarties vertės.\n\n8. Krašto apsaugos ministerija, prieš priimdama sprendimą taikyti pramoninį bendradarbiavimą, privalo kreiptis į Ekonomikos ir inovacijų ministeriją ir į Užsienio reikalų ministeriją dėl galimybių taikyti pramoninį bendradarbiavimą įvertinimo, nurodydama šio straipsnio 7 dalyje nurodytas sąlygas. Ekonomikos ir inovacijų ministerija ir Užsienio reikalų ministerija vertinimą dėl galimybių taikyti pramoninį bendradarbiavimą Krašto apsaugos ministerijai pateikia per 10 darbo dienų nuo Krašto apsaugos ministerijos kreipimosi dienos.\n\n9. Krašto apsaugos ministerija, įvertinusi Ekonomikos ir inovacijų ministerijos ir Užsienio reikalų ministerijos vertinimą dėl galimybių taikyti pramoninį bendradarbiavimą, priima sprendimą dėl pramoninio bendradarbiavimo taikymo ir apie šį sprendimą informuoja perkančiąją organizaciją. Sprendime dėl pramoninio bendradarbiavimo taikymo nurodomos šio straipsnio 7 dalyje nurodytos sąlygos."
    },
    {
      "provision_ref": "art10",
      "chapter": "III SKYRIUS PRAMONINIS BENDRADARBIAVIMAS",
      "section": "10",
      "title": "10 straipsnis. Karinės įrangos įsigijimas ir pramoninio bendradarbiavimo taikymas",
      "content": "1. Perkančioji organizacija, pradėdama karinės įrangos pirkimo, dėl kurio priimtas sprendimas taikyti pramoninį bendradarbiavimą, procedūras, prie karinės įrangos pirkimo dokumentų prideda šio įstatymo 9 straipsnio 9 dalyje nurodytą Krašto apsaugos ministerijos sprendimą.\n\n2. Karinės įrangos pirkimai, dėl kurių priimtas sprendimas taikyti pramoninį bendradarbiavimą, perkančiosios organizacijos atliekami, ataskaitos teikiamos, priežiūra vykdoma ir ginčai nagrinėjami mutatis mutandis taikant Viešųjų pirkimų, atliekamų gynybos ir saugumo srityje, įstatymo nuostatas, taikomas supaprastintiems pirkimams.\n\n3. Perkančiosios organizacijos, siekiančios taikyti pramoninį bendradarbiavimą, privalo inicijuoti tiekėjo, jo subtiekėjų, gamintojų, pasitelkiamų kitų ūkio subjektų ir juos kontroliuojančių asmenų atitikties nacionalinio saugumo interesams patikrą. Pramoninis bendradarbiavimas gali būti vykdomas tik su tais asmenimis, dėl kurių Lietuvos Respublikos nacionaliniam saugumui užtikrinti svarbių objektų apsaugos įstatymo nustatyta tvarka yra priimtas sprendimas, kad asmenys atitinka nacionalinio saugumo interesus.\n\n4. Pirkimo dalyvis, kuris įgyja teisę pasirašyti karinės įrangos pirkimo–pardavimo sutartį, pramoninio bendradarbiavimo sutartį pasirašo su Krašto apsaugos ministerija arba krašto apsaugos ministro įgaliota institucija ir Ekonomikos ir inovacijų ministerija arba ekonomikos ir inovacijų ministro įgaliota institucija iki karinės įrangos pirkimo–pardavimo sutarties pasirašymo. Jeigu karinės įrangos pirkimo–pardavimo sutartį ketinama sudaryti su Lietuvos Respublikoje registruotu tiekėju, kuris Lietuvos Respublikoje atstovauja gamintojui, įsigyjamą karinę įrangą gaminančiam užsienio valstybėje, pramoninio bendradarbiavimo sutartis pasirašoma ir su atstovaujamu gamintoju.\n\n5. Pramoninio bendradarbiavimo sutartyje nurodoma:\n\n1) ginkluotė, karinė technika ar kita įranga bei technologijos, svarbios prioritetiniams Lietuvos kariuomenės pajėgumams vystyti;\n\n2) pramoninio bendradarbiavimo įsipareigojimų vertė procentais nuo karinės įrangos pirkimo–pardavimo sutarties vertės;\n\n3) šio straipsnio 7 dalyje nurodytos pramoninio bendradarbiavimo priemonės;\n\n4) šio straipsnio 6 dalyje nurodyti pramoninio bendradarbiavimo priemonių įverčiai;\n\n5) šio straipsnio 7 dalyje nurodytų pramoninio bendradarbiavimo priemonių išankstinio suderinimo ir šių priemonių įvykdymo įskaitymo tvarka, nustatoma atsižvelgiant į šio straipsnio 6 dalyje numatytą Vyriausybės nustatomą pramoninio bendradarbiavimo vykdymo tvarką;\n\n6) įsipareigojimų įvykdymo terminai;\n\n7) atsakomybė už įsipareigojimų nevykdymą;\n\n8) sutarties įvykdymo užtikrinimas;\n\n9) sutarties nutraukimo tvarka;\n\n10) sutarties galiojimas.\n\n6. Vyriausybė nustato pramoninio bendradarbiavimo vykdymo tvarką, pramoninio bendradarbiavimo priemonių svarbos šio straipsnio 5 dalies 1 punkte nurodytos ginkluotės, karinės technikos ar kitos įrangos bei technologijų srities vystymui įverčius ir standartines pramoninio bendradarbiavimo sutarties sąlygas.\n\n7. Tiekėjas ar gamintojas pramoninio bendradarbiavimo sutartį, vadovaudamasis Vyriausybės nustatoma pramoninio bendradarbiavimo vykdymo tvarka, pasirenka įgyvendinti viena ar keliomis iš šių priemonių:\n\n1) investuoti į Lietuvos gynybos ir saugumo pramonę Investicijų įstatymo ir kitų investavimą reguliuojančių teisės aktų nustatyta tvarka;\n\n2) perduoti technologijas Lietuvos mokslo ir studijų institucijoms ir (ar) įmonėms ar kartu su šiomis institucijomis ir (ar) įmonėmis vykdyti mokslinius tyrimus, eksperimentinę plėtrą ar inovacinę veiklą;\n\n3) įsigyti prekes ar paslaugas iš Lietuvos mokslo ir studijų institucijų ir (ar) įmonių;\n\n4) teikti Lietuvos mokslo ir studijų institucijoms ir (ar) įmonėms konsultacijas karinės įrangos gamybos, technologijų ar inovacijų klausimais;\n\n5) sudaryti sąlygas Lietuvos mokslo ir studijų institucijoms ir (ar) įmonėms naudotis tiekėjo ar gamintojo gamybos, tyrimų ar testavimo infrastruktūra.\n\n8. Pramoninio bendradarbiavimo sutartyje numatyti įsipareigojimai laikomi įvykdytais, kai pramoninio bendradarbiavimo priemonių, įskaitytų šio straipsnio 5 dalies 5 punkte nurodyta tvarka pagal pramoninio bendradarbiavimo priemonių įverčius, verčių suma prilygsta pramoninio bendradarbiavimo įsipareigojimų vertei."
    },
    {
      "provision_ref": "art11",
      "chapter": "III SKYRIUS PRAMONINIS BENDRADARBIAVIMAS",
      "section": "11",
      "title": "11 straipsnis. Pramoninio bendradarbiavimo poveikio vertinimas",
      "content": "1. Krašto apsaugos ministerija kiekvienais metais ne vėliau kaip iki gegužės 2 dienos pristato Tarybai informaciją apie praėjusiais kalendoriniais metais taikytą pramoninį bendradarbiavimą, pramoninio bendradarbiavimo sutarčių įgyvendinimą ir rezultatus.\n\n2. Taryba, atsižvelgdama į šio straipsnio 1 dalyje teikiamą informaciją, teikia pasiūlymus gynybos ir saugumo pramonės politiką formuojančioms ir ją formuojant dalyvaujančioms institucijoms dėl pramoninio bendradarbiavimo taikymo galimybių, reglamentavimo tobulinimo.\n\nIV SKYRIUS\nGYNYBOS IR SAUGUMO PRAMONĖS SKATINIMAS, GYNYBOS IR SAUGUMO TECHNOLOGIJŲ VYSTYMO IR INOVACINĖS VEIKLOS FINANSAVIMAS"
    },
    {
      "provision_ref": "art12",
      "chapter": "IV SKYRIUS GYNYBOS IR SAUGUMO PRAMONĖS SKATINIMAS, GYNYBOS IR SAUGUMO TECHNOLOGIJŲ VYSTYMO IR INOVACINĖS VEIKLOS FINANSAVIMAS",
      "section": "12",
      "title": "12 straipsnis. Gynybos ir saugumo pramonės produktų eksporto skatinimas",
      "content": "1. Gynybos ir saugumo pramonės produktų eksportas skatinamas tarptautinėse gynybos ir saugumo parodose ir renginiuose demonstruojant pramonės produktus, paslaugas, technologijas ir inovacijas, užsienio valstybėse organizuojant gynybos ir saugumo pramonės srityje veikiančių subjektų verslo misijas, taip pat per tarptautinį bendradarbiavimą, investicijų pritraukimą ir taikant kitas finansines ir nefinansines skatinimo priemones.\n\n2. Gynybos ir saugumo pramonės produktų eksporto skatinimo priemones įgyvendina gynybos ir saugumo pramonės politiką formuojančios, ją formuojant dalyvaujančios ir įgyvendinančios institucijos ir įstaigos, suderinusios šias priemones su Krašto apsaugos ministerija. Siūlymus dėl gynybos ir saugumo pramonės produktų eksporto skatinimo priemonių šioms institucijoms ir įstaigoms teikia Taryba."
    },
    {
      "provision_ref": "art13",
      "chapter": "IV SKYRIUS GYNYBOS IR SAUGUMO PRAMONĖS SKATINIMAS, GYNYBOS IR SAUGUMO TECHNOLOGIJŲ VYSTYMO IR INOVACINĖS VEIKLOS FINANSAVIMAS",
      "section": "13",
      "title": "13 straipsnis. Gynybos ir saugumo technologijų vystymo ir inovacinės veiklos finansavimas",
      "content": "1. Gynybos ir saugumo technologijų vystymas ir (ar) inovacinė veikla gynybos ir saugumo pramonės srityje, be kituose teisės aktuose nustatytų priemonių, finansuojami:\n\n1) pagal valstybės užsakymus gynybos ir saugumo technologijoms vystyti;\n\n2) pagal konkursines gynybos ir (ar) saugumo technologijų programas;\n\n3) technologinių iššūkių gynybos ir saugumo srityje konkursų būdu;\n\n4) pagal Europos Sąjungos ir (ar) NATO finansuojamas programas;\n\n5) pagal tarpvalstybinius susitarimus.\n\n2. Valstybės užsakymus Nacionalinio saugumo strategijoje nustatytiems esminiams nacionalinio saugumo interesams užtikrinti reikalingoms gynybos ir saugumo technologijoms vystyti inicijuoja Krašto apsaugos ministerija, vadovaudamasi Sąrašu. Gynybos ir saugumo technologijas pagal valstybės užsakymus vysto viešojo konkurso būdu atrinkti gynybos ir saugumo pramonės srityje veikiantys subjektai. Valstybės užsakymai gynybos ir saugumo technologijoms vystyti apima fundamentinių mokslinių tyrimų, taikomųjų mokslinių tyrimų, eksperimentinės plėtros, inovacinės veiklos vykdymą ir (ar) bandomosios partijos įsigijimą. Valstybės užsakymų inicijavimo ir vykdymo sąlygas bei tvarką nustato krašto apsaugos ministras.\n\n3. Konkursines gynybos ir saugumo technologijų programas inicijuoja ir šių programų sąlygas ir vykdymo tvarką pagal kompetenciją nustato programą inicijavusi Krašto apsaugos ministerija ir (arba), suderinusi (-ios) su Krašto apsaugos ministerija, programą iniciavusi (-ios) Ekonomikos ir inovacijų ministerija ir (arba) Vidaus reikalų ministerija. Ūkio subjektai arba ūkio subjektai kartu su mokslo ir studijų institucijomis dalyvauja konkurse dėl finansavimo pagal konkursinę gynybos ir saugumo technologijų programą, teikdami projektų paraiškas, kurios vertinamos pagal savo atitiktį konkursinės gynybos ir saugumo technologijų programos tikslams, aktualumo, pareiškėjų ir (arba) vykdytojų kompetencijos, projektų kokybės ir kitiems konkursinėje gynybos ir saugumo technologijų programoje nustatytiems kriterijams. Konkursinę gynybos ir saugumo technologijų programą įgyvendina valstybės technologijų ir inovacijų politiką įgyvendinanti institucija ir (arba) krašto apsaugos ministro ar vidaus reikalų ministro įgaliotos institucijos. Su konkursinių gynybos ir saugumo technologijų programų įgyvendinimu susijusios veiklos sritys finansuojamos iš lėšų, kurias šioms programoms finansuoti skiria suinteresuotos ministerijos, fondai, mokslo ir studijų institucijos, ūkio subjektai.\n\n4. Technologinių iššūkių gynybos ir saugumo srityje konkursus inicijuoja ir šių konkursų sąlygas ir vykdymo tvarką pagal savo veiklos sritis nustato Krašto apsaugos ministerija ir (arba), suderinusi (-ios) su Krašto apsaugos ministerija, Ekonomikos ir inovacijų ministerija ir (arba) Vidaus reikalų ministerija. Fiziniai asmenys, ūkio subjektai arba mokslo ir studijų institucijos dalyvauja konkurse dėl premijos, spręsdami technologinę užduotį. Technologinių iššūkių gynybos ir saugumo srityje konkursus vykdo valstybės technologijų ir inovacijų politiką įgyvendinanti institucija ir krašto apsaugos ministro įgaliotos institucijos, įgyvendinančios gynybos ir saugumo pramonės politiką, vidaus reikalų ministro įgaliotos institucijos.\n\n5. Gynybos ir saugumo technologijų vystymas ir (ar) inovacinė veikla finansuojami iš valstybės biudžeto, Europos Sąjungos ir NATO fondų ir kitų teisėtų lėšų šaltinių. Europos gynybos fondo finansuojamų gynybos ir saugumo technologijų vystymo bendrasis finansavimas valstybės biudžeto lėšomis vykdomas krašto apsaugos ministro nustatyta tvarka.\n\n6. Šio straipsnio 3 ir 4 dalyse nurodytais atvejais skiriamas finansavimas turi atitikti valstybės pagalbą reguliuojančių teisės aktų reikalavimus."
    },
    {
      "provision_ref": "art131",
      "chapter": "IV SKYRIUS GYNYBOS IR SAUGUMO PRAMONĖS SKATINIMAS, GYNYBOS IR SAUGUMO TECHNOLOGIJŲ VYSTYMO IR INOVACINĖS VEIKLOS FINANSAVIMAS",
      "section": "131",
      "title": "131 straipsnis. Gynybos ir saugumo pramonės produktų gamybos vystymo projektas",
      "content": "1. Karinės įrangos, ginkluotės, karinės technikos ir kitos įrangos bei technologijų ir (ar) jų komponentų gamybai vystyti skirtas projektas įgyja Gamybos projekto statusą Vyriausybės įgaliotai institucijai priėmus sprendimą dėl Gamybos projekto statuso suteikimo.  Sprendimas dėl Gamybos projekto statuso suteikimo galioja 5 metus nuo šio sprendimo priėmimo dienos.\n\n2. Gamybos projekto statusas šio straipsnio 1 dalyje nurodytam projektui suteikiamas, kai yra tenkinamos visos šios sąlygos:\n\n1) gynybos ir saugumo pramonės srityje veikiantis ar planuojantis veikti subjektas turi galiojančią ne mažesnės kaip 1 000 000 eurų vertės sutartį ar kelias ne mažesnės kaip 1 000 000 eurų bendros vertės sutartis, pagal kurias subjektas NATO institucijoms, Europos Sąjungos institucijoms, NATO valstybių narių, Europos Sąjungos valstybių narių, Šveicarijos, Ukrainos ar Nacionalinio saugumo strategijoje tiesiogiai įvardytų Indijos ir Ramiojo vandenynų regiono valstybių, su kuriomis stiprinamas bendradarbiavimas, institucijoms ar šių institucijų tiekėjams įsipareigoja tiekti karinę įrangą, nurodytą Lietuvos Respublikos strateginių prekių kontrolės įstatymo pagrindu tvirtinamame bendrajame karinės įrangos sąraše (toliau – Karinės įrangos sąrašas), ir (ar) ginkluotę, karinę techniką ir kitą įrangą bei technologijas, nurodytas Sąraše, ir (ar) jų komponentus;\n\n2) gynybos ir saugumo pramonės srityje veikiantis ar planuojantis veikti subjektas Lietuvos Respublikoje ketina vystyti karinės įrangos, nurodytos Karinės įrangos sąraše, ir (ar) ginkluotės, karinės technikos ir kitos įrangos bei technologijų, nurodytų Sąraše, ir (ar) jų komponentų gamybą;\n\n3) gynybos ir saugumo pramonės srityje veikiančio ar planuojančio veikti subjekto atitiktis nacionalinio saugumo interesams buvo įvertinta Nacionaliniam saugumui užtikrinti svarbių objektų apsaugos įstatymo nustatyta tvarka ir atvejais ir konstatuota, kad šis subjektas atitinka nacionalinio saugumo interesus.\n\n3. Gynybos ir saugumo pramonės srityje veikiantis ar planuojantis veikti subjektas, siekiantis, kad šio straipsnio 1 dalyje nurodytam projektui būtų suteiktas Gamybos projekto statusas, pateikia prašymą Vyriausybės įgaliotai institucijai dėl Gamybos projekto statuso suteikimo ir:\n\n1) turimas šio straipsnio 2 dalies 1 punkte nurodytas sutartis;\n\n2) deklaraciją dėl ketinimo Lietuvos Respublikoje vystyti karinės įrangos, nurodytos Karinės įrangos sąraše, ir (ar) ginkluotės, karinės technikos ir kitos įrangos bei technologijų, nurodytų Sąraše, ir (ar) jų komponentų gamybą, kurioje nurodoma:\n\na) vieta Lietuvos Respublikoje, kurioje siekiama vystyti gamybą;\n\nb) planuojama gaminti karinė įranga, nurodyta Karinės įrangos sąraše, ginkluotė, karinė technika ir kita įranga bei technologijos, nurodytos Sąraše, ir jų komponentai;\n\nc) specialiosios teisinio reguliavimo išimtys ir (ar) sąlygos, numatytos šio straipsnio 9 dalyje nurodytuose įstatymuose, kurias siekiama taikyti vystant gamybą;\n\nd) terminas, per kurį planuojama pradėti gamybą; šis terminas negali būti ilgesnis kaip 5 metai;\n\n3) jeigu šio straipsnio 2 dalies 1 punkte nurodyta sutartis yra sudaryta su tiekėju, pažymą, patvirtinančią, kad gynybos ir saugumo pramonės srityje veikiančio ar planuojančio veikti subjekto tiekiama karinė įranga, nurodyta Karinės įrangos sąraše, ir (ar) ginkluotė, karinė technika ir kita įranga bei technologijos, nurodytos Sąraše, ir (ar) jų komponentai yra skirti tiekėjo sutartiniams įsipareigojimams su šio straipsnio 2 dalies 1 punkte nurodytomis institucijomis įgyvendinti.\n\n4. Vyriausybės įgaliotos institucijos sprendimo dėl Gamybos projekto statuso suteikimo priėmimo tvarką ir šio straipsnio 3 dalies 2 punkte nurodytos deklaracijos formą tvirtina Vyriausybės įgaliota institucija.\n\n5. Gamybos projekto statusas nesuteikiamas, jeigu:\n\n1) nėra pateiktos šio straipsnio 2 dalies 1 punkte nurodytos sutartys arba pateiktos sutartys neatitinka šio straipsnio 2 dalies 1 punkte nurodytų reikalavimų;\n\n2) nėra pateikta šio straipsnio 3 dalies 2 punkte nurodyta deklaracija arba pateiktoje deklaracijoje nėra visos šio straipsnio 3 dalies 2 punkte nurodytos informacijos;\n\n3) prašymą dėl Gamybos projekto statuso suteikimo pateikęs subjektas neatitinka nacionalinio saugumo interesų.\n\n6. Prašymą dėl Gamybos projekto statuso suteikimo pateikusio subjekto atitikties nacionalinio saugumo interesams patikrą inicijuoja Vyriausybės įgaliota institucija.\n\n7. Prašymą dėl Gamybos projekto statuso suteikimo pateikęs subjektas, kurio vystomam projektui suteiktas Gamybos projekto statusas, laikomas Gamybos projekto vystytoju. Gamybos projektų sąrašas sudaromas Vyriausybės įgaliotos institucijos ir skelbiamas Vyriausybės nustatyta tvarka Vyriausybės įgaliotos institucijos interneto svetainėje. Skelbiant šį sąrašą nurodoma informacija apie Gamybos projektų vystytojus:\n\n1) jeigu vystytojas yra fizinis asmuo – fizinio asmens ūkinę veiklą apibūdinančio dokumento numeris;\n\n2) jeigu vystytojas  yra juridinis asmuo:\n\na) juridinio asmens pavadinimas;\n\nb) juridinio asmens kodas;\n\nc) juridinio asmens teisinė forma;\n\nd) juridinio asmens  pagrindinės buveinės adresas;\n\n3) jeigu vystytojas yra kita juridinio asmens statuso neturinti organizacija ar jos padalinys:\n\na) kito juridinio asmens statuso neturinčios organizacijos ar jos padalinio  pavadinimas;\n\nb) kito juridinio asmens statuso neturinčios organizacijos ar jos padalinio pagrindinės buveinės adresas.\n\n8. Vyriausybės įgaliota institucija pripažįsta netekusiu galios sprendimą dėl Gamybos projekto statuso suteikimo ir išbraukia Gamybos projektą iš šio straipsnio 7 dalyje nurodyto sąrašo, jeigu:\n\n1) nustato, kad Gamybos projekto vystytojas pasinaudojo ar ketina pasinaudoti specialiosiomis teisinio reguliavimo išimtimis ir (ar) sąlygomis, numatytomis šio straipsnio 9 dalyje nurodytuose įstatymuose, vystydamas ne Gamybos projektus, išskyrus atvejus, kai ne Gamybos projektams vystyti tokios specialiosios teisinio reguliavimo išimtys ar sąlygos nustatytos pagal kitus įstatymus;\n\n2) Nacionaliniam saugumui užtikrinti svarbių objektų apsaugos įstatymo nustatyta tvarka priimamas Vyriausybės sprendimas, kad Gamybos projekto vystytojas neatitinka nacionalinio saugumo interesų.\n\n9. Įgyvendinant Gamybos projektą sprendimo dėl Gamybos projekto statuso suteikimo galiojimo laikotarpiu taikomos Lietuvos Respublikos elektroninių ryšių įstatyme, Investicijų įstatyme, Lietuvos Respublikos statybos įstatyme, Lietuvos Respublikos teritorijų planavimo įstatyme ir Lietuvos Respublikos žemės įstatyme nustatytos specialiosios teisinio reguliavimo išimtys ir (ar) sąlygos. Pasibaigus sprendimo dėl Gamybos projekto statuso suteikimo galiojimui ar sprendimą dėl Gamybos projekto statuso suteikimo pripažinus netekusiu galios specialiosios teisinio reguliavimo išimtys ir (ar) sąlygos nebetaikomos.\n\n10. Vyriausybės įgaliotos institucijos sprendimas nesuteikti Gamybos projekto statuso arba sprendimas pripažinti netekusiu galios sprendimą dėl Gamybos projekto statuso suteikimo skundžiamas Lietuvos Respublikos administracinių bylų teisenos įstatymo nustatyta tvarka.\n\nPapildyta straipsniu:\nNr. XV-476, 2025-10-16, paskelbta TAR 2025-10-23, i. k. 2025-17630\n\nV SKYRIUS\nBAIGIAMOSIOS NUOSTATOS"
    },
    {
      "provision_ref": "art14",
      "chapter": "V SKYRIUS BAIGIAMOSIOS NUOSTATOS",
      "section": "14",
      "title": "14 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. liepos 1 d.\n\n2. Lietuvos Respublikos Vyriausybė arba jos įgaliotos institucijos iki 2024 m. birželio 30 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Gynybos ir saugumo pramonė",
      "definition": "Lietuvos Respublikoje veikiančių fizinių asmenų, juridinių asmenų ir kitų organizacijų ar jų padalinių ekonominė veikla, kuri apima strateginių prekių, taip pat kitų gynybos ir (ar) viešojo saugumo reikmėms skirtų produktų mokslinius tyrimus ir eksperimentinę plėtrą, šių prekių ir (ar) produktų gamybą ir jų techninės priežiūros, remonto, modernizavimo paslaugų teikimą.",
      "source_provision": "art2"
    },
    {
      "term": "Gynybos ir saugumo pramonės produktų gamybos vystymo projektas (toliau",
      "definition": "Gamybos projektas) – šiame įstatyme nustatytas sąlygas atitinkantis karinės įrangos, ginkluotės, karinės technikos ir kitos įrangos bei technologijų ir (ar) jų komponentų gamybai vystyti skirtas projektas, kurį įgyvendinant taikomos specialiosios teisinio reglamentavimo išimtys ir (ar) sąlygos.\nPapildyta straipsnio dalimi:\nNr. XV-476, 2025-10-16, paskelbta TAR 2025-10-23, i. k. 2025-17630",
      "source_provision": "art2"
    },
    {
      "term": "Pramoninis bendradarbiavimas",
      "definition": "visuma Lietuvos Respublikos krašto apsaugos ministerijos ar krašto apsaugos ministro įgaliotos institucijos, Lietuvos Respublikos ekonomikos ir inovacijų ministerijos ar ekonomikos ir inovacijų ministro įgaliotos institucijos ir karinės įrangos tiekėjo sutartimi nustatomų bendradarbiavimo priemonių, kuriomis įgyvendinami karinės įrangos tiekėjo įsipareigojimai dėl ginkluotės, karinės technikos ir kitos įrangos bei technologijų, svarbių prioritetiniams Lietuvos kariuomenės pajėgumams, vystymo Lietuvos Respublikos teritorijoje ir (arba) pasitelkiant Lietuvos Respublikoje veikiančius fizinius asmenis, juridinius asmenis ir kitas organizacijas ar jų padalinius.\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630\n\n4. Šiame įstatyme vartojama sąvoka „perkančioji organizacija“ suprantama taip, kaip ji apibrėžiama Lietuvos Respublikos viešųjų pirkimų, atliekamų gynybos ir saugumo srityje, įstatyme.\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630\n\n5. Kitos šiame įstatyme vartojamos sąvokos suprantamos taip, kaip jos apibrėžiamos Lietuvos Respublikos ginklų ir šaudmenų kontrolės įstatyme, Lietuvos Respublikos investicijų įstatyme, Lietuvos Respublikos mokslo ir studijų įstatyme, Lietuvos Respublikos nacionalinės plėtros įstaigos įstatyme, Lietuvos Respublikos strateginių prekių kontrolės įstatyme ir Lietuvos Respublikos technologijų ir inovacijų įstatyme.\n\nStraipsnio dalies numeracijos pakeitimas:\nNr. XV-476, 2025-10-16, paskelbta TAR 2025-10-23, i. k. 2025-17630",
      "source_provision": "art2"
    }
  ]
}
