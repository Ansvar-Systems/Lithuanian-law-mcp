{
  "id": "lt-law-i-11",
  "type": "statute",
  "title": "Dėl Valstybės pavadinimo ir herbo",
  "short_name": "I-11",
  "status": "in_force",
  "issued_date": "1990-03-11",
  "in_force_date": "1990-03-11",
  "url": "https://e-tar.lt/portal/lt/legalAct/TAR.08CD4C01694F",
  "provisions": [
    {
      "provision_ref": "art1",
      "section": "1",
      "title": "LIETUVOS RESPUBLIKOS",
      "content": "LIETUVOS RESPUBLIKOS\nĮ S T A T Y M A S\nDĖL VALSTYBĖS PAVADINIMO IR HERBO\n\n1990 m. kovo 11 d. Nr. I-11\nVilnius\n\nŽengdama į atkuriamą nepriklausomą valstybės gyvenimą, matydama oficialiuose pavadinimuose ir ženkluose nemažas dvasines ir politikos reikšmes, jausdamasi įgaliota Lietuvos piliečių – rinkėjų valios, Lietuvos Aukščiausioji Taryba nutaria:\n\n1. Konstitucijoje ir kituose teisiniuose norminiuose aktuose vartoti vienintelį oficialų valstybės pavadinimą „Lietuvos Respublika“, o trumpiau ir sudėtiniuose pavadinimuose – „Lietuva“, „Lietuvos“.\n\n2. Toliau vartoti oficialų Lietuvos Respublikos valstybės Herbą ir ženklą – Vytį.\n\n3. Lietuvos Aukščiausiąją Tarybą vadinti „Lietuvos Respublikos Aukščiausiąja Taryba“.\n\n4. Lietuvos Aukščiausiosios Tarybos Pirmininko pareigybę nuo šiol vadinti „Lietuvos Respublikos Aukščiausiosios Tarybos Pirmininko“ pareigybe.\n\n5. Visus tolesnius šios Aukščiausiosios Tarybos aktus vadinti Lietuvos Respublikos pirmojo šaukimo Aukščiausiosios Tarybos aktais.\n\n6. Sutinkamai su šio įstatymo pirmuoju straipsniu keičiami valstybinių organų pavadinimai.\n\n7. Šis įstatymas įsigalioja nuo jo priėmimo momento.\n\nLIETUVOS RESPUBLIKOS\nAUKŠČIAUSIOSIOS TARYBOS PIRMININKAS                                          V. LANDSBERGIS\n\nLIETUVOS RESPUBLIKOS\nAUKŠČIAUSIOSIOS TARYBOS SEKRETORIUS                                                     L. SABUTIS\n______________"
    }
  ],
  "definitions": []
}
