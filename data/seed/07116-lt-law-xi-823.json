{
  "id": "lt-law-xi-823",
  "type": "statute",
  "title": "Lietuvos Respublikos ginkluotos gynybos ir pasipriešinimo agresijai įstatymo 2 straipsnio pakeitimo įstatymas",
  "short_name": "XI-823",
  "status": "in_force",
  "issued_date": "2010-05-18",
  "in_force_date": "2010-05-31",
  "url": "https://e-tar.lt/portal/lt/legalAct/TAR.1C210B187783/qWaMVosFch",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 2 ir 6 dalių pakeitimas",
      "content": "1. 2 straipsnio 2 dalyje po žodžių „Valstybės sienos apsaugos tarnyba“ įrašyti žodžius „prie Vidaus reikalų ministerijos (toliau – Valstybės sienos apsaugos tarnyba)“, vietoj žodžių „specializuoti policijos daliniai“ įrašyti žodžius „Viešojo saugumo tarnyba prie Vidaus reikalų ministerijos“ ir šią dalį išdėstyti taip:\n\n„2. Ginkluotosios pajėgos – Lietuvos kariuomenė ir ginkluotos gynybos nuo agresijos metu priskirtos kitos ginkluotosios pajėgos: Valstybės sienos apsaugos tarnyba prie Vidaus reikalų ministerijos (toliau – Valstybės sienos apsaugos tarnyba), Viešojo saugumo tarnyba prie Vidaus reikalų ministerijos, koviniai Lietuvos šaulių sąjungos būriai, taip pat kiti koviniai piliečių ir jų organizacijų ginkluoto pasipriešinimo (partizanų) vienetai, pavaldūs ginkluotųjų pajėgų vadovybei.“\n\n2. 2 straipsnio 6 dalyje vietoj žodžių „lauko (sausumos) pajėgų vadas“ įrašyti žodžius „Jungtinio štabo viršininkas“, vietoj žodžių „kitų reguliariųjų“ įrašyti žodį „kariuomenės“, vietoj žodžio „Savanorių“ įrašyti žodžius „krašto apsaugos savanorių“ ir šią dalį išdėstyti taip:\n\n„6. Valstybės gynybos civilinė ir karinė vadovybė – pagal Lietuvos Respublikos Konstituciją ir įstatymus išrinkti arba paskirti civiliai bei kariniai pareigūnai, turintys įgaliojimus vadovauti ginkluotųjų pajėgų karinėms operacijoms ir kitiems gynybos veiksmams: Respublikos Prezidentas, krašto apsaugos ministras, ginkluotųjų pajėgų (kariuomenės) vadas, Jungtinio štabo viršininkas, kariuomenės pajėgų rūšių vadai ir krašto apsaugos savanorių pajėgų vadas.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
