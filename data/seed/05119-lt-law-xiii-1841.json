{
  "id": "lt-law-xiii-1841",
  "type": "statute",
  "title": "Lietuvos Respublikos profesionaliojo scenos meno įstatymo Nr. IX-2257 2 ir 9 straipsnių pakeitimo įstatymas",
  "short_name": "XIII-1841",
  "status": "in_force",
  "issued_date": "2018-12-20",
  "in_force_date": "2019-02-01",
  "url": "https://e-tar.lt/portal/lt/legalAct/ca4f86e00aa211e9a5eaf2cd290f1944/WhqdgkiIMx",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 11 dalimi:\n\n„11. Užsienio scenos meno organizacija – profesionaliojo scenos meno srityje veikiantis užsienio valstybės juridinis asmuo ar jo padalinys, kita organizacija ar jos padalinys, organizuojantys scenos meno kūrinių sukūrimą ir (ar) viešą atlikimą.“\n\n2. Buvusią 2 straipsnio 11 dalį laikyti 12 dalimi."
    },
    {
      "provision_ref": "art2",
      "section": "2",
      "title": "2 straipsnis. 9 straipsnio pakeitimas",
      "content": "Pakeisti 9 straipsnį ir jį išdėstyti taip:\n\n„9 straipsnis. Jungtinės veiklos (partnerystės) sutartis\n\n1. Nacionalinis, valstybinis ir savivaldybės teatras ir koncertinė įstaiga su kita profesionaliojo scenos meno įstaiga ir (ar) užsienio scenos meno organizacija, bendrai organizuodami profesionaliojo scenos meno kūrinio sukūrimą, viešą atlikimą ir jo (jo dalies) naudojimą, gali sudaryti jungtinės veiklos (partnerystės) sutartį.\n\n2. Nacionalinio, valstybinio ir savivaldybės teatro ir koncertinės įstaigos su kita profesionaliojo scenos meno įstaiga ir (ar) užsienio scenos meno organizacija (toliau šioje dalyje – šalys) sudaromoje jungtinės veiklos (partnerystės) sutartyje turi būti nurodyta:\n\n1) šalių įsipareigojimas bendrai veikti sukuriant ir viešai atliekant profesionaliojo scenos meno kūrinį ir jį (jo dalį) viešai paskelbiant, atgaminant ir kitaip naudojant;\n\n2) kiekvienos šalies finansinis, materialusis, nematerialusis indėlis;\n\n3) profesionaliojo scenos meno kūrinio sukūrimo sąlygos;\n\n4) profesionaliojo scenos meno kūrinio viešo atlikimo sąlygos;\n\n5) profesionaliojo scenos meno kūrinio (ar jo dalies) naudojimo (viešo paskelbimo, atgaminimo ir kitokio naudojimo) sąlygos;\n\n6) nacionalinio, valstybinio ir savivaldybės teatro ir koncertinės įstaigos nuosavybės ir (ar) patikėjimo teise valdomo materialiojo turto, reikalingo profesionaliojo scenos meno kūriniui sukurti ir atlikti, naudojimo, apsaugos, priežiūros ir apskaitos sąlygos;\n\n7) nacionalinio, valstybinio ir savivaldybės teatro ir koncertinės įstaigos numatomo sukurti materialiojo turto, reikalingo profesionaliojo scenos meno kūriniui sukurti ir atlikti, naudojimo, apsaugos, priežiūros ir apskaitos sąlygos;\n\n8) šalių atsakomybė už nacionalinio, valstybinio ar savivaldybės teatro ar koncertinės įstaigos nuosavybės ir (ar) patikėjimo teise valdomo turto sugadinimą ar praradimą;\n\n9) gautų pajamų paskirstymas kiekvienai šaliai iš bendrai sukurto profesionaliojo scenos meno kūrinio viešo atlikimo ir naudojimo;\n\n10) atsakomybė už kiekvienos šalies įsipareigojimų, atsiradusių vykdant bendrą veiklą, nevykdymą;\n\n11) proporcingai šalies indėliui išlaidų ir nuostolių paskirstymas iš bendrai sukurto profesionaliojo scenos meno kūrinio viešo atlikimo ir naudojimo, jeigu sudaroma sutartis su užsienio scenos meno organizacija;\n\n12) jungtinės veiklos (partnerystės) sutarties galiojimo terminas. Sutartis negali būti sudaryta ilgesniam kaip 5 metų laikotarpiui.\n\n3. Nacionalinis, valstybinis ir savivaldybės teatras ir koncertinė įstaiga, siekdami su kita profesionaliojo scenos meno įstaiga ir (ar) užsienio scenos meno organizacija sudaryti jungtinės veiklos (partnerystės) sutartį, kultūros ministro nustatyta tvarka savininko teises ir pareigas įgyvendinančiai institucijai pateikia:\n\n1) prašymą dėl jungtinės veiklos (partnerystės) sutarties sudarymo;\n\n2) profesionaliojo scenos meno kūrinio idėjos (koncepcijos) aprašymą;\n\n3) nacionalinio, valstybinio ir savivaldybės teatro ir koncertinės įstaigos meno tarybos pateiktą vertinimą dėl numatomo sukurti profesionaliojo scenos meno kūrinio reikalingumo ir meninės vertės;\n\n4) jungtinės veiklos (partnerystės) sutarties projektą;\n\n5) jungtinės veiklos (partnerystės) sutarties sąmatą, kurioje nurodyti sutarties šalių finansinis, materialusis ir nematerialusis indėliai, nacionalinio, valstybinio ir savivaldybės teatro ir koncertinės įstaigos išlaidos sukuriant, viešai atliekant, viešai skelbiant, atgaminant ir kitaip naudojant profesionaliojo scenos meno kūrinį ar jo dalį.\n\n4. Nacionalinio, valstybinio ir savivaldybės teatro ir koncertinės įstaigos savininko teises ir pareigas įgyvendinanti institucija, įvertinusi jungtinės veiklos (partnerystės) sutarties projekto nuostatas, duoda sutikimą sudaryti jungtinės veiklos (partnerystės) sutartį, jeigu:\n\n1) vertinimą dėl numatomo sukurti profesionaliojo scenos meno kūrinio reikalingumo ir meninės vertės pateikė nacionalinio, valstybinio ir savivaldybės teatro ir koncertinės įstaigos meno taryba;\n\n2) užsienio scenos meno organizacijos interesai ir profesionaliojo scenos meno kūrinio turinys bei atlikimas nekelia grėsmės pagrindiniams nacionalinio saugumo objektams, įtvirtintiems Lietuvos Respublikos nacionalinio saugumo pagrindų įstatyme;\n\n3) pagrįstas jungtinės veiklos ekonominis naudingumas.\n\n5. Jungtinės veiklos (partnerystės) sutartis gali būti keičiama tik turint savininko teises ir pareigas įgyvendinančios institucijos sutikimą.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. vasario 1 d.\n\n2. Lietuvos Respublikos kultūros ministras iki 2019 m. sausio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
