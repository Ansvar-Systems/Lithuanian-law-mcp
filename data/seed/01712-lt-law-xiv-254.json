{
  "id": "lt-law-xiv-254",
  "type": "statute",
  "title": "Lietuvos Respublikos žuvininkystės įstatymo Nr. VIII-1756 8, 12, 13, 14-1, 14-3, 14-4, 15, 17-1, 17-7, 18, 21, 22, 53 straipsnių ir priedo pakeitimo įstatymas",
  "short_name": "XIV-254",
  "status": "in_force",
  "issued_date": "2021-04-15",
  "in_force_date": "2021-11-01",
  "url": "https://e-tar.lt/portal/lt/legalAct/42230740a69211ebbcbbc2971cdac3cb/VJWYlOnqkX",
  "provisions": [
    {
      "provision_ref": "art1",
      "section": "1",
      "title": "1 straipsnis. 8 straipsnio pakeitimas",
      "content": "Papildyti 8 straipsnį 7 punktu:\n\n„7) pildyti žvejybos žurnalą aplinkos ministro nustatyta tvarka, jeigu vykdo verslinę žvejybą vidaus vandenyse.“"
    },
    {
      "provision_ref": "art2",
      "section": "2",
      "title": "2 straipsnis. 12 straipsnio pakeitimas",
      "content": "Pakeisti 12 straipsnio 5 dalį ir ją išdėstyti taip:\n\n„5. Žemės ūkio ministras nustato Lietuvos Respublikos žvejybos laivų varomųjų variklių galios sertifikavimo tvarką. Žuvininkystės tarnyba patvirtina atrankos Lietuvos Respublikos žvejybos laivų varomojo variklio galios patikrai planą ir atlieka Lietuvos Respublikos žvejybos laivų varomojo variklio galios patikrą.“"
    },
    {
      "provision_ref": "art3",
      "section": "3",
      "title": "3 straipsnis. 13 straipsnio pakeitimas",
      "content": "1. Pakeisti 13 straipsnio 1 dalies 9 punktą ir jį išdėstyti taip:\n\n„9) ūkio subjektas turi ne mažesnio kaip žvejybos laivo, kuriam prašoma išduoti Lietuvos Respublikos žvejybos laivo liudijimą, žvejybos pajėgumo dydžio laisvą žvejybos pajėgumą. Šis reikalavimas netaikomas, jeigu ne ilgesniam kaip 24 mėnesių laikotarpiui, reikalingam moksliniams tyrimams atlikti, prašoma išduoti Lietuvos Respublikos žvejybos laivo liudijimą vykdyti žvejybą tik mokslinių tyrimų tikslais;“.\n\n2. Papildyti 13 straipsnį 11 dalimi:\n\n„11. Dėl vieno žvejybos laivo Lietuvos Respublikos žvejybos laivo liudijimas gali būti išduodamas tik vienam ūkio subjektui. Lietuvos Respublikos žvejybos laivą verslinei žvejybai gali naudoti tik tas ūkio subjektas, kuriam yra išduotas Lietuvos Respublikos žvejybos laivo liudijimas.“\n\n3. Pakeisti 13 straipsnio 7 dalies 2 punktą ir jį išdėstyti taip:\n\n„2) pasikeičia kiti Lietuvos Respublikos žvejybos laivo liudijime nurodyti duomenys (išskyrus duomenis apie žvejybos pajėgumą ir Lietuvos Respublikos žvejybos laivo valdytojo pasikeitimo atvejį).“\n\n4. Pakeisti 13 straipsnio 10 dalies 2 punktą ir jį išdėstyti taip:\n\n„2) pasikeitus Lietuvos Respublikos žvejybos laivo valdytojui;“."
    },
    {
      "provision_ref": "art4",
      "section": "4",
      "title": "4 straipsnis. 141 straipsnio pakeitimas",
      "content": "1. Pakeisti 141 straipsnio 1 dalį ir ją išdėstyti taip:\n\n„1. Teisė į žvejybos kvotą suteikiama aukciono būdu ir ne aukciono būdu 5 kalendorinių metų laikotarpiui. Jeigu teisė į žvejybos kvotą buvo panaikinta dėl šio įstatymo 143 straipsnio 3 dalyje nustatytų priežasčių, pakartotinai ši teisė į žvejybos kvotą (likusią neišnaudotą jos dalį) ūkio subjektams suteikiama aukciono būdu laikotarpiui, kurį būtų galiojusi panaikinta teisė į žvejybos kvotą.“\n\n2. Pakeisti 141 straipsnio 4 dalies 4 punktą ir jį išdėstyti taip:\n\n„4) balai mažinami 3 procentais už kiekvieną ūkio subjekto padarytą verslinę žvejybą vidaus vandenyse reglamentuojančių teisės aktų pažeidimą, kuris nelaikomas šiurkščiu, ir 10 procentų už kiekvieną ūkio subjekto padarytą šiurkštų verslinės žvejybos vidaus vandenyse tvarkos pažeidimą per paskutinius 3 kalendorinius metus.“"
    },
    {
      "provision_ref": "art5",
      "section": "5",
      "title": "5 straipsnis. 143 straipsnio pakeitimas",
      "content": "1. Pakeisti 143 straipsnio 1 dalies 2 punktą ir jį išdėstyti taip:\n\n„2) ūkio subjektas žemės ūkio ministro nustatyta tvarka neskyrė lėšų žuvų ištekliams atkurti ir saugoti. Prieš sustabdant teisės į žvejybos kvotą galiojimą, žemės ūkio ministro įgaliota institucija ūkio subjektą įspėja ir šiam įsipareigojimui įvykdyti nustato 5 darbo dienų terminą, kuris ūkio subjekto prašymu gali būti pratęstas, bet ne ilgiau kaip 15 darbo dienų. Jeigu per nustatytą laikotarpį ūkio subjektas neįvykdo šio įsipareigojimo, jo teisės į žvejybos kvotą galiojimas sustabdomas;“.\n\n2. Pakeisti 143 straipsnio 1 dalies 3 punktą ir jį išdėstyti taip:\n\n„3) ūkio subjektas aplinkos ministro nustatyta tvarka nepateikė duomenų arba pateikė neteisingus duomenis apie žvejybos produktus, įrankius, trukmę ir žvejybos produktų pirminio pardavimo kainą;“.\n\n3. Pakeisti 143 straipsnio 2 dalies 3 punktą ir jį išdėstyti taip:\n\n„3) ūkio subjektas pateikė trūkstamus arba tikslius duomenis apie žvejybos produktus, įrankius, trukmę ir žvejybos produktų pirminio pardavimo kainą;“."
    },
    {
      "provision_ref": "art6",
      "section": "6",
      "title": "6 straipsnis. 144 straipsnio pakeitimas",
      "content": "1. Pakeisti 144 straipsnio 1 dalį ir ją išdėstyti taip:\n\n„1. Ūkio subjektas jam skirtą žvejybos kvotą, išreikštą didžiausiu galimu sugauti žuvų kiekiu, ar jos dalį gali žemės ūkio ministro nustatyta tvarka perleisti kitam ūkio subjektui, turinčiam teisę į žvejybos kvotą verslinei žvejybai tame pačiame vandens telkinyje, arba apsikeisti su juo žvejybos kvotomis. Jeigu žvejybos kvota yra išreikšta žvejybos įrankių ar žvejybos dienų skaičiumi, ūkio subjektas gali ją ar jos dalį išnuomoti, atiduoti panaudai ar apsikeisti žvejybos kvotomis iki vienų kalendorinių metų laikotarpiui žemės ūkio ministro nustatyta tvarka su kitu ūkio subjektu, turinčiu teisę į žvejybos kvotą verslinei žvejybai tame pačiame vidaus vandenų telkinyje.“\n\n2. Pripažinti netekusia galios 144 straipsnio 3 dalį."
    },
    {
      "provision_ref": "art7",
      "section": "7",
      "title": "7 straipsnis. 15 straipsnio pakeitimas",
      "content": "Pakeisti 15 straipsnio 1 dalį ir ją išdėstyti taip:\n\n„1. Verslinės žvejybos vidaus vandenyse leidimo galiojimo laikotarpis sutampa su žvejybos kvotos galiojimo laikotarpiu, išskyrus verslinės žvejybos vidaus vandenyse leidimus, išduotus žvejybos ploto naudotojams.“"
    },
    {
      "provision_ref": "art8",
      "section": "8",
      "title": "8 straipsnis. 171 straipsnio pakeitimas",
      "content": "Pakeisti 171 straipsnio 8 dalį ir ją išdėstyti taip:\n\n„8. Ūkio subjektai, atitinkantys šio įstatymo 17 straipsnio 11 dalyje nustatytas sąlygas, gali tarpusavyje keistis individualiomis žvejybos galimybėmis žemės ūkio ministro nustatyta tvarka. Jeigu ūkio subjektai keičiasi nelygiavertėmis individualiomis žvejybos galimybėmis arba perleidžia savo individualias žvejybos galimybes ar jų dalį, žemės ūkio ministro nustatyta tvarka žuvų ištekliams atkurti ir saugoti individualias žvejybos galimybes ar jų dalį perleidęs ūkio subjektas arba ūkio subjektas, kuris, apsikeitęs individualiomis žvejybos galimybėmis, gauna mažesnės vertės individualias žvejybos galimybes, negu jam buvo skirta, turi sumokėti 10 procentų atitinkamai nuo perleidžiamų individualių žvejybos galimybių vertės arba apsikeičiamų individualių žvejybos galimybių verčių skirtumo, išskyrus atvejį, kai ūkio subjektai būna iš anksto susitarę dėl apsikeičiamų individualių žvejybos galimybių verčių išlyginimo per kelis apsikeitimus.“"
    },
    {
      "provision_ref": "art9",
      "section": "9",
      "title": "9 straipsnis. 177 straipsnio pakeitimas",
      "content": "Pakeisti 177 straipsnio 5 dalies 3 punktą ir jį išdėstyti taip:\n\n„3) galutinai panaikinamas ūkio subjekto valdomo Lietuvos Respublikos žvejybos laivo liudijimas, pritaikius Reglamento (EB) Nr. 1224/2009 92 straipsnio 3 dalyje nustatytą priemonę, arba ūkio subjekto valdomas Lietuvos Respublikos žvejybos laivas įtraukiamas į Neteisėtą, nedeklaruojamą ir nereglamentuojamą žvejybą vykdančių laivų ES sąrašą, pateiktą 2010 m. gegužės 28 d. Komisijos reglamento (ES) Nr. 468/2010, kuriuo sudaromas neteisėtą, nedeklaruojamą ir nereglamentuojamą žvejybą vykdančių laivų ES sąrašas, priede, už sunkų pažeidimą, padarytą po teisės į žvejybos galimybes suteikimo. Tokiais atvejais panaikinama teisės į žvejybos galimybes dalis, pagal kurią apskaičiuotas individualias žvejybos galimybes paskutiniais iki sunkaus pažeidimo padarymo kalendoriniais metais ūkio subjektas buvo panaudojęs tuo Lietuvos Respublikos žvejybos laivu.“"
    },
    {
      "provision_ref": "art10",
      "section": "10",
      "title": "10 straipsnis. 18 straipsnio pakeitimas",
      "content": "Pakeisti 18 straipsnio 3 dalies 7 punktą ir jį išdėstyti taip:\n\n„7) nėra sustabdyta verslinė žvejyba tam tikrame geografiniame žvejybos rajone (ši sąlyga netaikoma, kai žvejybą planuojama vykdyti tik mokslinių tyrimų tikslais);“."
    },
    {
      "provision_ref": "art11",
      "section": "11",
      "title": "11 straipsnis. 21 straipsnio pakeitimas",
      "content": "1. Papildyti 21 straipsnio 2 dalį 6 punktu:\n\n„6) jeigu specialiosios žvejybos leidimas reikalingas žvejoti jūrų vandenyse mokslinių tyrimų tikslais – specialioji žvejyba bus vykdoma Lietuvos Respublikos žvejybos laivu, dėl kurio eksploatavimo yra išduotas verslinės žvejybos jūrų vandenyse leidimas (ši sąlyga netaikoma, jeigu verslinės žvejybos jūrų vandenyse leidimo nereikia pagal Reglamento (ES) Nr. 404/2011 4 straipsnio 5 dalį).“\n\n2. Pakeisti 21 straipsnio 5 dalį ir ją išdėstyti taip:\n\n„5. Specialiosios žvejybos leidimą išduoti įgaliota institucija ne vėliau kaip per 10 darbo dienų nuo dokumentų leidimui išduoti gavimo dienos išduoda specialiosios žvejybos leidimą arba informuoja apie atsisakymą jį išduoti, nurodydama atsisakymo priežastis, tokiu būdu, kokiu buvo gauti dokumentai leidimui išduoti, arba kitu pareiškėjo prašyme nurodytu būdu. Jeigu specialiąją žvejybą mokslinių tyrimų tikslais planuojama vykdyti jūrų vandenyse, į kuriuos viena ar kelios kitos Europos Sąjungos valstybės narės turi suverenias teises arba kurie priklauso jų jurisdikcijai, specialiosios žvejybos leidimo išdavimo terminas gali būti pratęstas dviem savaitėms, išskyrus atvejį, kai specialiąją žvejybą planuojama vykdyti vandens organizmų išteklių atkūrimo arba perkėlimo tikslais, – tokiu atveju terminas pratęsiamas 20 kalendorinių dienų ir specialiosios žvejybos leidimas išduodamas tik gavus suinteresuotų Europos Sąjungos valstybių narių leidimą. Jeigu specialiąją žvejybą jūrų vandenyse planuojama vykdyti daugiau kaip šešiais žvejybos laivais, specialiosios žvejybos leidimo išdavimo terminas pratęsiamas 3 mėnesiams ir specialiosios žvejybos leidimas išduodamas tik gavus Europos Komisijos pritarimą.“\n\n3. Pakeisti 21 straipsnio 8 dalį ir ją išdėstyti taip:\n\n„8. Specialiosios žvejybos leidimo galiojimas sustabdomas, jeigu yra bent viena iš šių sąlygų:\n\n1) fizinis arba juridinis asmuo yra įtariamas padaręs specialiąją žvejybą reglamentuojančių teisės aktų pažeidimą, kuriuo padaryta žala žuvų ištekliams, ir pradėta nagrinėti pažeidimo byla;\n\n2) sustabdomas verslinės žvejybos jūrų vandenyse leidimo, išduoto Lietuvos Respublikos žvejybos laivui, kuriuo vykdoma specialioji žvejyba mokslinių tyrimų tikslais jūrų vandenyse, galiojimas.“\n\n4. Pakeisti 21 straipsnio 9 dalį ir ją išdėstyti taip:\n\n„9. Specialiosios žvejybos leidimo galiojimo sustabdymas panaikinamas, kai priimamas nutarimas pažeidimo byloje ir pažeidėjas sumoka jam skirtą baudą ir atlygina žuvų ištekliams padarytą žalą arba kai pažeidimo byloje priimamas nutarimas nutraukti bylą. Jeigu specialiosios žvejybos leidimo galiojimas buvo sustabdytas dėl verslinės žvejybos jūrų vandenyse leidimo galiojimo sustabdymo, specialiosios žvejybos leidimo galiojimo sustabdymas panaikinamas panaikinus verslinės žvejybos jūrų vandenyse leidimo galiojimo sustabdymą.“\n\n5. Papildyti 21 straipsnio 10 dalį 4 punktu:\n\n„4) panaikinamas verslinės žvejybos jūrų vandenyse leidimo, išduoto Lietuvos Respublikos žvejybos laivui, kuriuo vykdoma specialioji žvejyba jūrų vandenyse mokslinių tyrimų tikslais, galiojimas.“"
    },
    {
      "provision_ref": "art12",
      "section": "12",
      "title": "12 straipsnis. 22 straipsnio pakeitimas",
      "content": "Pakeisti 22 straipsnio 2 dalį ir ją išdėstyti taip:\n\n„2. Saugomų rūšių žuvų ir jų buveinių bei migracijos kelių išsaugojimo priemones nustato ir jų vykdymą kontroliuoja Aplinkos ministerija. Saugomų rūšių žuvų veisimo, neršto ir migracijos sąlygų gerinimo darbus organizuoja žemės ūkio ministro ir (ar) aplinkos ministro įgaliotos institucijos.“"
    },
    {
      "provision_ref": "art13",
      "section": "13",
      "title": "13 straipsnis. 53 straipsnio pakeitimas",
      "content": "Pakeisti 53 straipsnio 2 dalies pirmąją pastraipą ir ją išdėstyti taip:\n\n„2. Sunkiais pažeidimais žuvininkystės srityje šio straipsnio 1 dalies 1 ir 2 punktuose nurodyti pažeidimai pripažįstami, jeigu yra atitiktis bent vienam iš šių kriterijų:“."
    },
    {
      "provision_ref": "art14",
      "section": "14",
      "title": "14 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nžuvininkystės įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2002 m. gruodžio 16 d. Tarybos reglamentas (EB) Nr. 2347/2002, nustatantis konkrečius prieinamumo reikalavimus ir susijusias sąlygas, taikomas giliavandenių žuvų išteklių žvejybai, su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812.\n\n2. 2007 m. rugsėjo 18 d. Tarybos reglamentas (EB) Nr. 1098/2007, nustatantis Baltijos jūros menkių išteklių ir jų žvejybos būdų daugiametį planą bei iš dalies keičiantis Reglamentą (EEB) Nr. 2847/93 ir panaikinantis Reglamentą (EB) Nr. 779/97, su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812.\n\n3. 2008 m. liepos 14 d. Komisijos reglamentas (EB) Nr. 665/2008, kuriuo nustatomos išsamios Tarybos reglamento (EB) Nr. 199/2008 dėl Bendrijos sistemos, skirtos duomenų rinkimui, tvarkymui ir naudojimui žuvininkystės sektoriuje bei paramai mokslinėms rekomendacijoms dėl bendros žuvininkystės politikos, sukūrimo, taikymo taisyklės.\n\n4. 2008 m. rugsėjo 29 d. Tarybos reglamentas (EB) Nr. 1005/2008, nustatantis Bendrijos sistemą, kuria siekiama užkirsti kelią neteisėtai, nedeklaruojamai ir nereglamentuojamai žvejybai, atgrasyti nuo jos ir ją panaikinti, iš dalies keičiantis reglamentus (EEB) Nr. 2847/93, (EB) Nr. 1936/2001 ir (EB) Nr. 601/2004 bei panaikinantis reglamentus (EB) Nr. 1093/94 ir (EB) Nr. 1447/1999, su paskutiniais pakeitimais, padarytais 2011 m. kovo 1 d. Komisijos reglamentu (ES) Nr. 202/2011.\n\n5. 2008 m. rugsėjo 29 d. Tarybos reglamentas (EB) Nr. 1006/2008 dėl Bendrijos žvejybos laivų žvejybos veiklos ne Bendrijos vandenyse leidimų ir trečiųjų šalių laivų žvejybos galimybių Bendrijos vandenyse, iš dalies keičiantis reglamentus (EEB) Nr. 2847/93 ir (EB) Nr. 1627/94 bei panaikinantis Reglamentą (EB) Nr. 3317/94.\n\n6. 2009 m. spalio 22 d. Komisijos reglamentas (EB) Nr. 1010/2009, kuriuo nustatomos išsamios Tarybos reglamento (EB) Nr. 1005/2008, nustatančio Bendrijos sistemą, kuria siekiama užkirsti kelią neteisėtai, nedeklaruojamai ir nereglamentuojamai žvejybai, atgrasyti nuo jos ir ją panaikinti, įgyvendinimo taisyklės, su paskutiniais pakeitimais, padarytais 2013 m. rugsėjo 9 d. Komisijos įgyvendinimo reglamentu (ES) Nr. 865/2013.\n\n7. 2009 m. lapkričio 20 d. Tarybos reglamentas (EB) Nr. 1224/2009, nustatantis Bendrijos kontrolės sistemą, kuria užtikrinamas bendrosios žuvininkystės politikos taisyklių laikymasis, iš dalies keičiantis reglamentus (EB) Nr. 847/96, (EB) Nr. 2371/2002, (EB) Nr. 811/2004, (EB) Nr. 768/2005, (EB) Nr. 2115/2005, (EB) Nr. 2166/2005, (EB) Nr. 388/2006, (EB) Nr. 509/2007, (EB) Nr. 676/2007, (EB) Nr. 1098/2007, (EB) Nr. 1300/2008, (EB) Nr. 1342/2008 ir panaikinantis reglamentus (EEB) Nr. 2847/93, (EB) Nr. 1627/94 ir (EB) Nr. 1966/2006, su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812.\n\n8. 2011 m. balandžio 8 d. Komisijos įgyvendinimo reglamentas (ES) Nr. 404/2011, kuriuo nustatomos išsamios Tarybos reglamento (EB) Nr. 1224/2009, nustatančio Bendrijos kontrolės sistemą, kuria užtikrinamas bendrosios žuvininkystės politikos taisyklių laikymasis, įgyvendinimo taisyklės.\n\n9. 2013 m. gruodžio 11 d. Europos Parlamento ir Tarybos reglamentas (ES) Nr. 1379/2013 dėl bendro žvejybos ir akvakultūros produktų rinkų organizavimo, kuriuo iš dalies keičiami Tarybos reglamentai (EB) Nr. 1184/2006 ir (EB) Nr. 1224/2009 ir panaikinamas Tarybos reglamentas (EB) Nr. 104/2000, su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812.\n\n10. 2013 m. gruodžio 11 d. Europos Parlamento ir Tarybos reglamentas (ES) Nr. 1380/2013 dėl bendros žuvininkystės politikos, kuriuo iš dalies keičiami Tarybos reglamentai (EB) Nr. 1954/2003 ir (EB) Nr. 1224/2009 bei panaikinami Tarybos reglamentai (EB) Nr. 2371/2002 ir (EB) Nr. 639/2004 bei Tarybos sprendimas 2004/585/EB, su paskutiniais pakeitimais, padarytais 2015 m. gegužės 20 d. Europos Parlamento ir Tarybos reglamentu (ES) Nr. 2015/812.\n\n11. 2019 m. birželio 20 d. Europos Parlamento ir Tarybos reglamentas (ES) 2019/1241 dėl žuvininkystės išteklių išsaugojimo ir jūrų ekosistemų apsaugos taikant technines priemones, kuriuo iš dalies keičiami Tarybos reglamentai (EB) Nr. 2019/2006, (EB) Nr. 1224/2009 ir Europos Parlamento ir Tarybos reglamentai (ES) Nr. 1380/2013, (ES) 2016/1139, (ES) 2018/973, (ES) 2019/472 ir (ES) 2019/1022 ir panaikinami Tarybos reglamentai (EB) Nr. 894/97, (EB) Nr. 850/98, (EB) Nr. 2549/2000, (EB) Nr. 254/2002, (EB) Nr. 812/2004 bei (EB) Nr. 2187/2005.“"
    },
    {
      "provision_ref": "art15",
      "section": "15",
      "title": "15 straipsnis. Įstatymo įsigaliojimas, taikymas ir įgyvendinimas",
      "content": "1. Šis įstatymas, išskyrus šio straipsnio 6 dalį, įsigalioja 2021 m. lapkričio 1 d.\n\n2. Šio įstatymo 4 straipsnio 2 dalyje išdėstytos Lietuvos Respublikos žuvininkystės įstatymo 141 straipsnio 4 dalies 4 punkto nuostatos taikomos tik nagrinėjant verslinę žvejybą vidaus vandenyse reglamentuojančių teisės aktų pažeidimus, padarytus įsigaliojus šiam įstatymui. Įsigaliojus šiam įstatymui, suteikiant perleidžiamąją teisę į žvejybos vidaus vandenyse kvotą verslinei žvejybai tam tikrame vidaus vandenų telkinyje aukciono būdu, nagrinėjant verslinę žvejybą vidaus vandenyse reglamentuojančių teisės aktų pažeidimus, padarytus iki šio įstatymo įsigaliojimo, taikomos iki šio įstatymo įsigaliojimo galiojusios Lietuvos Respublikos žuvininkystės įstatymo 141 straipsnio 4 dalies 4 punkto nuostatos.\n\n3. Jeigu iki šio įstatymo įsigaliojimo prieš perleidžiamosios teisės į žvejybos vidaus vandenyse kvotą galiojimo sustabdymą ūkio subjektui buvo nustatytas ar pratęstas įsipareigojimo skirti lėšų žuvų ištekliams atkurti ir saugoti įvykdymo terminas, jis turi įvykdyti šį įsipareigojimą Lietuvos Respublikos žemės ūkio ministro įgaliotos institucijos nustatytais terminais.\n\n4. Iki šio įstatymo įsigaliojimo išduoti verslinės žvejybos vidaus vandenyse leidimai galioja iki juose nustatytos galiojimo datos.\n\n5. Šio įstatymo 11 straipsnyje išdėstytos Žuvininkystės įstatymo 21 straipsnio 8 dalies 2 punkto, 9 dalies ir 10 dalies 4 punkto nuostatos dėl specialiosios žvejybos leidimo žvejoti jūrų vandenyse mokslinių tyrimų tikslais galiojimo sustabdymo, galiojimo sustabdymo panaikinimo ir specialiosios žvejybos leidimo galiojimo panaikinimo sustabdžius verslinės žvejybos jūrų vandenyse leidimo galiojimą, panaikinus galiojimo sustabdymą ar panaikinus verslinės žvejybos jūrų vandenyse leidimo galiojimą taikomos specialiosios žvejybos leidimams žvejoti jūrų vandenyse mokslinių tyrimų tikslais, išduotiems įsigaliojus šiam įstatymui.\n\n6. Lietuvos Respublikos žemės ūkio ministras ir Lietuvos Respublikos aplinkos ministras iki 2021 m. spalio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
