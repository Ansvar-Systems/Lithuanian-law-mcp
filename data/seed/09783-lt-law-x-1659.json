{
  "id": "lt-law-x-1659",
  "type": "statute",
  "title": "Lietuvos Respublikos dizaino įstatymo 2, 3, 10, 16, 21, 31, 35, 44 straipsnių pakeitimo ir papildymo bei Įstatymo papildymo trečiuoju-1 skirsniu įstatymas",
  "short_name": "X-1659",
  "status": "in_force",
  "issued_date": "2008-07-01",
  "in_force_date": "2008-09-26",
  "url": "https://e-tar.lt/portal/lt/legalAct/TAR.9D8E3F5DB369/OCxansLLuc",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. 2 straipsnio 13 dalyje po žodžių „Tarptautinio biuro“ įrašyti žodžius „(toliau – Tarptautinis biuras)“, vietoj žodžių „Hagos sutarties dėl tarptautinio pramoninio dizaino registravimo Ženevos aktą (toliau – Hagos sutartis)“ įrašyti žodžius „Hagos susitarimo dėl pramoninio dizaino tarptautinės registracijos Ženevos aktą (toliau – Ženevos aktas)“ ir šią dalį išdėstyti taip:\n\n„13. Tarptautinė dizaino registracija – dizaino įregistravimas Pasaulinės intelektinės nuosavybės organizacijos Tarptautinio biuro (toliau – Tarptautinis biuras) tarptautiniame registre pagal Hagos susitarimo dėl pramoninio dizaino tarptautinės registracijos Ženevos aktą (toliau – Ženevos aktas), priimtą Ženevoje 1999 m. liepos 2 d.“\n\n2. Papildyti 2 straipsnį nauja 14 dalimi:\n\n„14. Tarptautinė paraiška – paraiška tarptautinei dizaino registracijai, paduodama pagal Ženevos akto ir Bendrųjų taisyklių pagal Hagos susitarimo 1999 m., 1960 m. ir 1934 m. aktus (toliau – Hagos susitarimo taisyklės) reikalavimus šių teisės aktų nustatyta tvarka.“\n\n3. Buvusias 2 straipsnio 14, 15, 16, 17 ir 18 dalis laikyti atitinkamai 15, 16, 17, 18 ir 19 dalimis."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio 2 dalies pakeitimas",
      "content": "3 straipsnio 2 dalyje išbraukti žodžius „Hagos sutarties dėl tarptautinio pramoninio dizaino registravimo“ ir šią dalį išdėstyti taip:\n\n„2. Dizainas, kuris yra Lietuvos Respublikoje galiojančios tarptautinės dizaino registracijos objektas, saugomas pagal Ženevos akto nuostatas.“"
    },
    {
      "provision_ref": "art3",
      "section": "3",
      "title": "3 straipsnis. 10 straipsnio 2 dalies 2 punkto pakeitimas",
      "content": "10 straipsnio 2 dalies 2 punkte vietoj žodžių „įsigaliojus Hagos sutarčiai“ įrašyti žodžius „pagal Ženevos aktą“ ir šį punktą išdėstyti taip:\n\n„2) dizainas, kurio įregistravimo data pagal Ženevos aktą Lietuvos Respublikos atžvilgiu yra ankstesnė už šio straipsnio 1 dalyje nurodyto dizaino paraiškos padavimo datą, o kai prašoma prioriteto, – už suteikto prioriteto datą;“."
    },
    {
      "provision_ref": "art4",
      "section": "4",
      "title": "4 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Paraiškos padavimas\n\n1. Pareiškėjas, norintis įregistruoti dizainą, turi paduoti paraišką Valstybiniam patentų biurui. Paraiška dėl tarnybinio dizaino registravimo Valstybiniam patentų biurui paduodama darbdavio arba užsakovo vardu.\n\n2. Paraišką pareiškėjo vardu gali paduoti ir jo atstovas. Užsienio valstybių fiziniai asmenys, nuolat negyvenantys Lietuvos Respublikoje arba kitoje Europos Sąjungos valstybėje narėje, ir užsienio valstybių juridiniai asmenys, neturintys Lietuvos Respublikoje įregistruoto filialo arba atstovybės arba kitoje Europos Sąjungos valstybėje narėje savo buveinės, filialo arba atstovybės, paraiškas Valstybiniam patentų biurui paduoda ir visus su dizaino registracija susijusius veiksmus Valstybiniame patentų biure, įskaitant ir atstovavimą Apeliaciniame skyriuje, atlieka per patentinį patikėtinį, įrašytą į Lietuvos Respublikos patentinių patikėtinių registrą.\n\n3. Paraiškoje gali būti prašoma įregistruoti daugiau negu vieną, bet ne daugiau kaip 100 to paties gaminio dizaino pavyzdžių. Gaminys, išskyrus ornamentiką, kurio dizaino pavyzdžius prašoma įregistruoti paraiškoje, turi priklausyti vienai Lokarno klasifikacijos klasei.\n\n4. Paraišką dizainui įregistruoti sudaro:\n\n1) prašymas įregistruoti dizainą ir išduoti dizaino registracijos liudijimą, pasirašytas pareiškėjo ar jo atstovo;\n\n2) dizaino fotografijos ar grafiniai vaizdai;\n\n3) dokumentas, patvirtinantis, kad sumokėtas už paraiškos padavimą nustatytas mokestis;\n\n4) dizaino aprašymas;\n\n5) pareiškėjo įgaliojimas asmeniui (jeigu paraišką paduoda įgaliotas asmuo);\n\n6) pareiškimas dėl dizainerio autorystės;\n\n7) dokumentas, patvirtinantis dizainerio teisių perdavimą (jeigu reikia);\n\n8) prašymas suteikti prioritetą (jeigu reikia);\n\n9) kompetentingų institucijų išduotas leidimas pagal šio Įstatymo 9 straipsnio 3 ar 4 punktą (jeigu reikia);\n\n10) teisių savininko išduotas sutikimas pagal šio Įstatymo 10 straipsnio 1 dalies 5 ar 6 punktą (jeigu reikia);\n\n11) prašymas dėl dizaino ankstesnio paskelbimo (jeigu reikia);\n\n12) prašymas atidėti dizaino paskelbimą (jeigu reikia).\n\n5. Prašyme įregistruoti dizainą ir išduoti dizaino registracijos liudijimą nurodoma:\n\n1) pareiškėjo ir jo atstovo tapatybės nustatymo duomenys, nustatyti Taisyklėse;\n\n2) gaminio pavadinimas;\n\n3) Lokarno klasifikacijos klasė ir poklasis;\n\n4) dizainerio tapatybės nustatymo duomenys, nustatyti Taisyklėse;\n\n5) prioriteto nuoroda (jeigu reikia).\n\n6. Jeigu prašoma įregistruoti daugiau negu vieną dizaino pavyzdį, už kiekvieną kitą paraiškoje nurodytą dizaino pavyzdį mokamas nustatytas papildomas mokestis.“"
    },
    {
      "provision_ref": "art5",
      "section": "5",
      "title": "5 straipsnis. 21 straipsnio papildymas 4 dalimi",
      "content": "Papildyti 21 straipsnį 4 dalimi:\n\n„4. Pareiškėjo ar jo atstovo prašymu duomenų apie dizaino įrašymą į Lietuvos Respublikos dizaino registrą paskelbimas Valstybinio patentų biuro oficialiame biuletenyje gali būti atidėtas iki 30 mėnesių nuo paraiškos padavimo arba, jei prašoma suteikti prioriteto datą, nuo prioriteto datos.“"
    },
    {
      "provision_ref": "art6",
      "section": "6",
      "title": "6 straipsnis. 31 straipsnio 2 dalies pakeitimas",
      "content": "Pakeisti 31 straipsnio 2 dalį ir ją išdėstyti taip:\n\n„2. Įgaliojimas atstovauti pareiškėjui ar dizaino savininkui turi būti paprastos rašytinės formos. Jeigu paraišką dizainui įregistruoti paduoda pareiškėjo atstovas, bet kartu su šio Įstatymo 16 straipsnio 4 dalies 1–3 punktuose išvardytais dokumentais nepateikia įgaliojimo, jis turi būti pateiktas per 3 mėnesius nuo paraiškos padavimo datos.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas trečiuoju1 skirsniu",
      "content": "Papildyti Įstatymą trečiuoju1 skirsniu:\n\n„TREČIASIS1 SKIRSNIS\nTARPTAUTINĖ DIZAINO REGISTRACIJA"
    },
    {
      "provision_ref": "art331",
      "section": "331",
      "title": "331 straipsnis. Tarptautinės dizaino registracijos galiojimas",
      "content": "1. Tarptautinė dizaino registracija, kurioje nurodoma Lietuvos Respublika, nuo registracijos pagal Ženevos akto 10 straipsnio 2 dalį datos turi tokią pačią teisinę apsaugą kaip ir šio Įstatymo nustatyta tvarka pareikštas registruoti dizainas.\n\n2. Jeigu vadovaujantis šio Įstatymo 332 straipsnio 1 dalies nuostatomis nebuvo atsisakyta pripažinti tarptautinės dizaino registracijos galiojimą Lietuvos Respublikoje arba jeigu toks atsisakymas vėliau buvo atšauktas, nuo šio straipsnio 1 dalyje nurodytos datos tarptautinės registracijos dizainas turi tokią pačią teisinę apsaugą kaip ir dizainas, kuris būtų įregistruotas vadovaujantis šio Įstatymo nuostatomis.\n\n3. Tarptautinės dizaino registracijos duomenys skelbiami Tarptautinio biuro Tarptautinių dizainų biuletenyje.\n\n4. Valstybinis patentų biuras duomenis apie tarptautinę dizaino registraciją, kai nurodoma Lietuvos Respublika, įrašo į Lietuvos Respublikos dizaino registrą."
    },
    {
      "provision_ref": "art332",
      "section": "332",
      "title": "332 straipsnis. Tarptautinės dizaino registracijos negaliojimas",
      "content": "1. Jeigu tarptautinės dizaino registracijos visi arba dalis dizaino pavyzdžių neatitinka šio Įstatymo 9 straipsnio reikalavimų arba jeigu šio Įstatymo nustatyta tvarka yra paduotas protestas dėl tarptautinės dizaino registracijos, Valstybinis patentų biuras Hagos susitarimo taisyklių nustatytais terminais ir tvarka informuoja Tarptautinį biurą apie atsisakymą pripažinti tarptautinės dizaino registracijos galiojimą Lietuvos Respublikoje, nurodydamas atsisakymo priežastis. Valstybinis patentų biuras gali bet kuriuo metu visiškai ar iš dalies atšaukti tokį atsisakymą.\n\n2. Jeigu tarptautinė dizaino registracija dėl visų arba dalies dizaino pavyzdžių Lietuvos Respublikoje buvo pripažinta negaliojančia, Valstybinis patentų biuras apie tai praneša Tarptautiniam biurui.\n\n3. Tarptautinė dizaino registracija Lietuvos Respublikoje negalioja nuo jos pripažinimo negaliojančia Lietuvos Respublikoje dienos."
    },
    {
      "provision_ref": "art333",
      "section": "333",
      "title": "333 straipsnis. Tarptautinės paraiškos padavimas",
      "content": "1. Pareiškėjas, atitinkantis Ženevos akto 3 straipsnio reikalavimus, turi teisę paduoti tarptautinę paraišką per Valstybinį patentų biurą arba tiesiogiai Tarptautiniam biurui. Tarp tarptautinėje paraiškoje nurodomų valstybių, kuriose prašoma apsaugos, gali būti nurodyta ir Lietuvos Respublika.\n\n2. Tarptautinė paraiška paduodama pagal Ženevos akto ir Hagos susitarimo taisyklių reikalavimus ir jų nustatyta tvarka.\n\n3. Kai tarptautinė paraiška paduodama per Valstybinį patentų biurą, jis įrašo tarptautinės paraiškos gavimo datą ir per 14 dienų tarptautinę paraišką persiunčia Tarptautiniam biurui. Tarptautinės paraiškos ekspertizės Valstybinis patentų biuras neatlieka.\n\n4. Tarptautinės paraiškos padavimo per Valstybinį patentų biurą tvarką nustato Taisyklės."
    },
    {
      "provision_ref": "art334",
      "section": "334",
      "title": "334 straipsnis. Specialiosios nuostatos, taikomos tarptautinei dizaino registracijai",
      "content": "1. Jeigu tarptautinės dizaino registracijos savininkas nesutinka su Valstybinio patentų biuro sprendimu atsisakyti pripažinti tarptautinės dizaino registracijos galiojimą Lietuvos Respublikoje, nes visi arba dalis dizaino pavyzdžių neatitinka šio Įstatymo 9 straipsnio reikalavimų, jis turi teisę per 5 mėnesius nuo to sprendimo priėmimo dienos paprašyti atlikti pakartotinę dizaino ekspertizę. Nepateikus prašymo per nustatytą terminą, Valstybinio patentų biuro sprendimas laikomas galutiniu.\n\n2. Jeigu tarptautinės dizaino registracijos savininkas nesutinka su pakartotinės dizaino ekspertizės metu Valstybinio patentų biuro priimtu sprendimu, jis turi teisę per 3 mėnesius nuo šio sprendimo išsiuntimo dienos paduoti Apeliaciniam skyriui apeliaciją. Ši apeliacija priimama, nagrinėjama ir skundžiama šio Įstatymo 20 straipsnio nustatyta tvarka.\n\n3. Suinteresuotieji asmenys arba jų atstovai protestą dėl tarptautinės dizaino registracijos turi paduoti per 3 mėnesius nuo duomenų apie tarptautinę dizaino registraciją paskelbimo Tarptautinio biuro tarptautinių dizainų biuletenyje dienos. Protestas turi atitikti šio Įstatymo 23 straipsnio 1 ir 2 dalių reikalavimus.\n\n4. Užprotestuotos tarptautinės dizaino registracijos savininkas ar šio Įstatymo 16 straipsnio 2 dalies nustatyta tvarka paskirtas jo atstovas per 5 mėnesius nuo pranešime Tarptautiniam biurui apie atsisakymą pripažinti tarptautinės dizaino registracijos galiojimą Lietuvos Respublikoje nurodytos datos pateikia motyvuotą atsakymą į protestą. Motyvuoto atsakymo į protestą nepateikimas laikomas atsisakymu dalyvauti protesto nagrinėjime ir neužkerta kelio Apeliaciniam skyriui nagrinėti protestą užprotestuotos tarptautinės dizaino registracijos savininkui ar jo atstovui nedalyvaujant. Jeigu užprotestuotos tarptautinės dizaino registracijos savininkas nepaskyrė atstovo, Apeliacinio skyriaus priimtas sprendimas tarptautinės dizaino registracijos savininkui nesiunčiamas.\n\n5. Tarptautinės dizaino registracijos savininko suteikta licencija negalioja Lietuvos Respublikoje tretiesiems asmenims, jeigu duomenys apie licencinę sutartį neįrašyti į Lietuvos Respublikos dizaino registrą šio Įstatymo 41 straipsnio nustatyta tvarka.\n\n6. Tarptautinės dizaino registracijos pakeitimų, galiojimo pratęsimo, teisių perdavimo ir kitų su tarptautine dizaino registracija susijusių duomenų registravimą atlieka Tarptautinis biuras Ženevos akto nustatyta tvarka. Prašymai pateikiami tiesiogiai Tarptautiniam biurui.\n\n7. Visi Ženevos akte ir Hagos susitarimo taisyklėse nustatyti mokesčiai mokami tiesiogiai Tarptautiniam biurui.“"
    },
    {
      "provision_ref": "art8",
      "section": "8",
      "title": "8 straipsnis. 35 straipsnio pakeitimas ir papildymas",
      "content": "1. Pakeisti 35 straipsnio 3 dalį ir ją išdėstyti taip:\n\n„3. Šio straipsnio 2 dalyje nurodytus dokumentus dizaino savininkas ar jo atstovas turi pateikti per 6 paskutinius dizaino registracijos galiojimo mėnesius, išskyrus šio straipsnio 4 dalyje numatytą atvejį.“\n\n2. 35 straipsnį papildyti nauja 4 dalimi:\n\n„4. Sumokėję už dizaino registracijos galiojimo termino pratęsimą 50 procentų didesnį mokestį, dizaino savininkas ar jo atstovas per 6 mėnesius nuo dizaino registracijos galiojimo pabaigos dienos gali pateikti šio straipsnio 2 dalyje nurodytus dokumentus. Tokiu atveju laikoma, kad dizaino registracija nebuvo nustojusi galioti.“\n\n3. Buvusią 35 straipsnio 4 dalį laikyti 5 dalimi.\n\n4. Buvusią 35 straipsnio 5 dalį laikyti 6 dalimi, ją pakeisti ir išdėstyti taip:\n\n„6. Jeigu dizaino savininkas ar jo atstovas šio straipsnio 3 ir 4 dalyse nustatytais terminais nepateikia šio straipsnio 2 dalyje nurodytų dokumentų, dizaino registracijos galiojimas nepratęsiamas ir šio Įstatymo 30 straipsnyje nustatyta tvarka dizainas išregistruojamas iš Lietuvos Respublikos dizaino registro.“"
    },
    {
      "provision_ref": "art9",
      "section": "9",
      "title": "9 straipsnis. 44 straipsnio 1 ir 6 punktų pakeitimas",
      "content": "1. 44 straipsnio 1 punkte vietoj žodžių ir skaičių „1 dalies 4–6 punktuose“ įrašyti žodžius ir skaičius „3 ir 4 punktuose“ ir šį punktą išdėstyti taip:\n\n„1) asmuo, kurio teisės tiesiogiai pažeidžiamos naudojant tokį dizainą, arba kompetentingų institucijų pareigūnai – šio Įstatymo 9 straipsnio 3 ir 4 punktuose nurodytais pagrindais;“.\n\n2. 44 straipsnio 6 punkte vietoj žodžių ir skaičių „1 dalies 1–3 punktuose“ įrašyti žodžius ir skaičius „1 ir 2 punktuose“ ir šį punktą išdėstyti taip:\n\n„6) kiekvienas suinteresuotas asmuo – šio Įstatymo 9 straipsnio 1 ir 2 punktuose, 10 straipsnio 1 dalies 1 punkte nurodytais pagrindais.“"
    },
    {
      "provision_ref": "art10",
      "section": "10",
      "title": "10 straipsnis. Įstatymo įsigaliojimas",
      "content": "Šis įstatymas, išskyrus 11 straipsnį, įsigalioja Ženevos akto įsigaliojimo Lietuvos Respublikai dieną."
    },
    {
      "provision_ref": "art11",
      "section": "11",
      "title": "11 straipsnis. Pasiūlymai Vyriausybei ir Valstybiniam patentų biurui",
      "content": "Vyriausybė ir Valstybinis patentų biuras iki šio įstatymo įsigaliojimo dienos parengia ir patvirtina šiam įstatymui įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
