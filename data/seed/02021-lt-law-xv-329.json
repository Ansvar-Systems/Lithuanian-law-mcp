{
  "id": "lt-law-xv-329",
  "type": "statute",
  "title": "Lietuvos Respublikos turizmo įstatymo Nr. VIII-667 5, 6, 7, 10, 11, 12, 14, 15, 19, 21, 24, 28, 30, 30-1, 31, 33, 35, 36, 40, 41 ir 43 straipsnių pakeitimo įstatymas",
  "short_name": "XV-329",
  "status": "in_force",
  "issued_date": "2025-06-25",
  "in_force_date": "2025-11-01",
  "url": "https://e-tar.lt/portal/lt/legalAct/4ef43c4255c611f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnio 4 dalį ir ją išdėstyti taip:\n\n„4. Informacijos teikimo formas, kurios naudojamos sudarant organizuotos turistinės kelionės sutartį fiziškai dalyvaujant kelionių organizatoriui arba kelionių pardavimo agentui ir keliautojui ar nuotoliniu būdu (telefonu, elektroniniu būdu), tvirtina Lietuvos Respublikos Vyriausybės įgaliota institucija.“"
    },
    {
      "provision_ref": "art2",
      "section": "2",
      "title": "2 straipsnis. 6 straipsnio pakeitimas",
      "content": "Pakeisti 6 straipsnio 2 dalį ir ją išdėstyti taip:\n\n„2. Organizuotos turistinės kelionės sutarties standartines sąlygas tvirtina Vyriausybės įgaliota institucija.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnio 2 dalies 5 punktą ir jį išdėstyti taip:\n\n„5) kai jis yra išvykstamojo turizmo kelionių organizatorius ir (ar) atvykstamojo turizmo kelionių organizatorius, ne vėliau kaip per 30 darbo dienų nuo atitinkamo ketvirčio pabaigos Vyriausybės įgaliotai institucijai pateikti Vyriausybės įgaliotos institucijos nustatytos formos ataskaitą, kurioje pateikiami duomenys, reikalingi kelionių organizatoriaus veiklos priežiūrai atlikti, (toliau – kelionių organizatoriaus ataskaita);“."
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "1. Pakeisti 10 straipsnio 1 dalies 4 punktą ir jį išdėstyti taip:\n\n„4) kelionių organizatorius nevykdo šio įstatymo 7 straipsnio 2 dalies 5, 6 ir 7 punktuose nustatytų įpareigojimų;“.\n\n2. Pakeisti 10 straipsnio 5 dalį ir ją išdėstyti taip:\n\n„5. Vyriausybės įgaliota institucija kelionių organizatoriaus prašymu per 20 darbo dienų nuo prašymo ir visų sprendimui priimti būtinų dokumentų gavimo dienos iki 12 mėnesių sustabdo kelionių organizatoriaus pažymėjimo galiojimą, jeigu kelionių organizatorius yra įvykdęs visus savo organizuotų turistinių kelionių įsipareigojimus keliautojams, pateikia tai pagrindžiančius dokumentus ir jeigu nėra šio straipsnio 1 dalyje nurodytų aplinkybių. Kelionių organizatoriaus pažymėjimo galiojimo sustabdymas kelionių organizatoriaus prašymu pratęsiamas ne daugiau kaip vieną kartą iki 6 mėnesių. Naują prašymą sustabdyti kelionių organizatoriaus pažymėjimo galiojimą kelionių organizatorius gali pateikti praėjus ne mažiau kaip 6 mėnesiams nuo kelionių organizatoriaus pažymėjimo galiojimo sustabdymo pagal šios dalies nuostatas panaikinimo.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "1. Pakeisti 11 straipsnio 1 dalį ir ją išdėstyti taip:\n\n„1. Kai paaiškėja, kad kelionių organizatorius neatitinka šio įstatymo 7 straipsnio 2 dalies 11 punkte nustatytų reikalavimų, arba kai įstatymų, reglamentuojančių finansinę atskaitomybę, nustatytais atvejais kelionių organizatorius Juridinių asmenų registro duomenų tvarkytojui Civilinio kodekso 2.66 straipsnio 4 dalyje nustatyta tvarka nepateikė metinių finansinių ataskaitų rinkinio (metinių konsoliduotųjų finansinių ataskaitų rinkinio), vadovybės ataskaitos (konsoliduotosios vadovybės ataskaitos) ir, kai taikytina, deklaracijos, nurodytos Įmonių ir įmonių grupių atskaitomybės įstatyme, ar veiklos ataskaitos arba metinės ataskaitos, Vyriausybės įgaliota institucija raštu įspėja kelionių organizatorių apie kelionių organizatoriaus pažymėjimo galiojimo panaikinimą, jeigu kelionių organizatorius per 3 mėnesius nuo Vyriausybės įgaliotos institucijos įspėjimo gavimo dienos nepašalina šioje dalyje nurodyto trūkumo.“\n\n2. Pakeisti 11 straipsnio 2 dalies nuostatą iki dvitaškio ir ją išdėstyti taip:\n\n„2. Vyriausybės įgaliota institucija kitą darbo dieną nuo bent vienos iš šioje dalyje nurodytų aplinkybių atsiradimo momento panaikina kelionių organizatoriaus pažymėjimo galiojimą:“.\n\n3. Pakeisti 11 straipsnio 3 dalį ir ją išdėstyti taip:\n\n„3. Vyriausybės įgaliota institucija kelionių organizatoriaus prašymu per 20 darbo dienų nuo prašymo ir visų sprendimui priimti būtinų dokumentų gavimo dienos panaikina kelionių organizatoriaus pažymėjimo galiojimą, jeigu kelionių organizatorius yra įvykdęs visus savo organizuotų turistinių kelionių įsipareigojimus keliautojams ir pateikia tai pagrindžiančius dokumentus.“"
    },
    {
      "provision_ref": "art6",
      "section": "6",
      "title": "6 straipsnis. 12 straipsnio pakeitimas",
      "content": "Pakeisti 12 straipsnį ir jį išdėstyti taip:\n\n„12 straipsnis. Kelionių organizatoriaus prievolių įvykdymo užtikrinimas\n\n1. Lietuvos Respublikoje įsteigto kelionių organizatoriaus prievolių įvykdymas užtikrinamas galiojančiu draudimo įmonės prievolių įvykdymo laidavimo draudimu ir (ar) kredito įstaigos suteikiama finansine garantija. Kelionių organizatoriaus prievolių įvykdymo užtikrinimas privalo būti išduotas Lietuvos Respublikoje, kitoje Europos Sąjungos valstybėje narėje ar Europos ekonominėje erdvėje įsisteigusios kredito įstaigos ar draudimo įmonės.\n\n2. Kelionių organizatorius privalo pateikti Vyriausybės įgaliotai institucijai draudimo įmonės pasirašytą prievolių įvykdymo laidavimo draudimo sutartį ir (ar) kredito įstaigos suteiktą finansinę garantiją, pagal kurias atitinkamai draudimo įmonė arba kredito įstaiga įsipareigoja sumokėti Vyriausybės įgaliotos institucijos reikalaujamą pagrįstą sumą keliautojų nuostoliams kompensuoti, neviršijančią atitinkamai laidavimo draudimo sutartyje ir (ar) kredito įstaigos suteiktoje finansinėje garantijoje nurodytos sumos, jeigu kelionių organizatorius nevykdys šio įstatymo 15 straipsnio 1 dalyje nustatytų prievolių.\n\n3. Kelionių organizatoriaus su draudimo įmone sudarytos prievolių įvykdymo laidavimo draudimo sutarties ir (ar) kredito įstaigos suteiktos finansinės garantijos trumpiausias galiojimo terminas yra 3 mėnesiai.\n\n4. Kelionių organizatoriaus prievolių įvykdymo užtikrinimo tvarką nustato Vyriausybė ar jos įgaliota institucija.“"
    },
    {
      "provision_ref": "art7",
      "section": "7",
      "title": "7 straipsnis. 14 straipsnio pakeitimas",
      "content": "Pakeisti 14 straipsnį ir jį išdėstyti taip:\n\n„14 straipsnis. Prievolių įvykdymo užtikrinimo sumos tikslinimas\n\n1. Jeigu kelionių organizatoriaus prievolių įvykdymo užtikrinimo suma tampa mažesnė, negu nustatyta šio įstatymo 13 straipsnyje, kelionių organizatorius privalo nedelsdamas, ne vėliau kaip per vieną darbo dieną nuo šioje dalyje nurodytos aplinkybės atsiradimo, kreiptis į draudimo įmonę ar kredito įstaigą dėl prievolių įvykdymo užtikrinimo sumos patikslinimo. Draudimo įmonė ar kredito įstaiga ne vėliau kaip per 4 darbo dienas nuo kelionių organizatoriaus kreipimosi dienos priima sprendimą dėl prievolių įvykdymo užtikrinimo sumos patikslinimo. Kelionių organizatorius ne vėliau kaip per 5 darbo dienas nuo kelionių organizatoriaus kreipimosi į draudimo įmonę ar kredito įstaigą dienos privalo pateikti Vyriausybės įgaliotai institucijai prievolių įvykdymo užtikrinimą patvirtinantį dokumentą ir prievolių įvykdymo užtikrinimą patvirtinančiame dokumente nurodytą prievolių įvykdymo užtikrinimo sumą pagrindžiančius dokumentus.\n\n2. Kelionių organizatorius neturi teisės prisiimti naujų įsipareigojimų keliautojams nuo jo kreipimosi į draudimo įmonę ar kredito įstaigą dėl prievolių įvykdymo užtikrinimo sumos patikslinimo dienos iki patikslinto prievolių įvykdymo užtikrinimą patvirtinančio dokumento pateikimo Vyriausybės įgaliotai institucijai dienos.“"
    },
    {
      "provision_ref": "art8",
      "section": "8",
      "title": "8 straipsnis. 15 straipsnio pakeitimas",
      "content": "1. Pakeisti 15 straipsnio 2 dalies nuostatą iki dvitaškio ir ją išdėstyti taip:\n\n„2. Vyriausybės įgaliota institucija, veikianti kaip naudos gavėja, turi teisę gauti prievolių įvykdymo užtikrinimo sumą bent dėl vienos iš šioje dalyje nurodytų aplinkybių, atsiradusių laidavimo draudimo sutarties ir (ar) kredito įstaigos suteiktos finansinės garantijos galiojimo laikotarpiu:“.\n\n2. Pakeisti 15 straipsnio 6 dalį ir ją išdėstyti taip:\n\n„6. Prievolių įvykdymo laidavimo draudimo išmoka arba finansinėje garantijoje nustatyta suma mokama laikantis šių terminų:\n\n1) draudimo įmonė laidavimo draudimo išmoką ir (ar) kredito įstaiga suteiktoje finansinėje garantijoje nurodytą sumą, skirtą keliautojo grąžinimui, įskaitant būtiną organizuotos turistinės kelionės sutartyje numatytą apgyvendinimą tol, kol keliautojas grąžinamas, išmoka nedelsdama, ne vėliau kaip per vieną darbo dieną nuo Vyriausybės įgaliotos institucijos rašytinio reikalavimo ir jį patvirtinančių dokumentų gavimo dienos; šiuo atveju dokumentus ir su jais susijusią informaciją draudimo įmonei ir (ar) kredito įstaigai Vyriausybės įgaliota institucija pateikia nedelsdama, ne vėliau kaip per vieną darbo dieną nuo rašytinio reikalavimo ir jį patvirtinančių dokumentų gavimo dienos;\n\n2) draudimo įmonė laidavimo draudimo išmoką ir (ar) kredito įstaiga suteiktoje finansinėje garantijoje nurodytą sumą, skirtą kitiems šiame straipsnyje nurodytiems nuostoliams kompensuoti, išmoka ne vėliau kaip per 10 darbo dienų nuo Vyriausybės įgaliotos institucijos rašytinio reikalavimo ir jį patvirtinančių dokumentų gavimo dienos.“\n\n3. Pakeisti 15 straipsnio 7 dalį ir ją išdėstyti taip:\n\n„7. Draudimo įmonė laidavimo draudimo išmokos ir (ar) kredito įstaiga suteiktoje finansinėje garantijoje nurodytos sumos turi teisę nemokėti, kai turėtus nuostolius visiškai kompensuoja kelionių organizatorius, turizmo paslaugų rinkinio pardavėjas arba trečiasis asmuo, arba sumažinti laidavimo draudimo išmoką proporcingai kelionių organizatoriaus, turizmo paslaugų rinkinio pardavėjo arba trečiojo asmens atlygintų nuostolių sumos dydžiui. Trečiajam asmeniui, atlyginusiam nuostolius, pereina reikalavimo teisė į laidavimo draudimo išmoką ar jos dalį Civilinio kodekso nustatyta tvarka.“"
    },
    {
      "provision_ref": "art9",
      "section": "9",
      "title": "9 straipsnis. 19 straipsnio pakeitimas",
      "content": "1. Pakeisti 19 straipsnio 2 dalį ir ją išdėstyti taip:\n\n„2. Asmuo, norintis vykdyti kelionių pardavimo agento veiklą, Vyriausybės įgaliotai institucijai pateikia Vyriausybės įgaliotos institucijos nustatytos formos kelionių pardavimo agento deklaraciją, kurioje patvirtina, kad atitinka šio straipsnio 3 dalies 4 punkte nustatytą reikalavimą, pateikia pelno (nuostolių) ataskaitą ir balansą, jeigu jie nėra pateikti Juridinių asmenų registro duomenų tvarkytojui (išskyrus fizinius asmenis), arba ūkinės veiklos pradžios balansą, parengtą vadovaujantis Įmonių ir įmonių grupių atskaitomybės įstatymu, jeigu kelionių pardavimo agentas nevykdė veiklos. Kelionių pardavimo agentas veiklą gali vykdyti kitą dieną nuo kelionių pardavimo agento deklaracijos pateikimo Vyriausybės įgaliotai institucijai dienos arba nuo kelionių pardavimo agento deklaracijoje nurodytos dienos, jeigu ši diena vėlesnė negu kita diena po deklaracijos pateikimo dienos.“\n\n2. Pakeisti 19 straipsnio 3 dalies 3 punktą ir jį išdėstyti taip:\n\n„3) pasibaigus kalendoriniams metams, ne vėliau kaip per 110 darbo dienų nuo paskutinės kalendorinių metų dienos, pateikti Vyriausybės įgaliotai institucijai šios institucijos nustatytos formos ataskaitą, kurioje pateikiami duomenys, reikalingi kelionių pardavimo agento veiklos priežiūrai atlikti (toliau – kelionių pardavimo agento ataskaita);“.\n\n3. Pakeisti 19 straipsnio 4 dalį ir ją išdėstyti taip:\n\n„4. Kai paaiškėja, kad kelionių pardavimo agentas neatitinka šio straipsnio 3 dalies 4 punkte nustatytų reikalavimų, arba kai įstatymų, reglamentuojančių finansinę atskaitomybę, nustatytais atvejais kelionių pardavimo agentas Juridinių asmenų registro duomenų tvarkytojui Civilinio kodekso 2.66 straipsnio 4 dalyje nustatyta tvarka nepateikė metinių finansinių ataskaitų rinkinio (metinių konsoliduotųjų finansinių ataskaitų rinkinio), vadovybės ataskaitos (konsoliduotosios vadovybės ataskaitos) ir, kai taikytina, deklaracijos, nurodytos Įmonių ir įmonių grupių atskaitomybės įstatyme, ar veiklos ataskaitos arba metinės ataskaitos, Vyriausybės įgaliota institucija raštu įspėja kelionių pardavimo agentą apie jo teisės teikti kelionių pardavimo paslaugas panaikinimą, jeigu kelionių pardavimo agentas per 3 mėnesius nuo Vyriausybės įgaliotos institucijos įspėjimo gavimo dienos nepašalina šioje dalyje nurodyto trūkumo.“\n\n4. Papildyti 19 straipsnio 6 dalį 4  punktu:\n\n„4) kuris yra fizinis asmuo – miršta, o kelionių pardavimo agentas – juridinis asmuo – likviduojamas arba pasibaigia kitais įstatymų, reglamentuojančių juridinių asmenų veiklą, nustatytais pagrindais;“.\n\n5. Papildyti 19 straipsnio 6 dalį 5 punktu:\n\n„5) nesilaiko šio įstatymo 28 straipsnio 2 dalyje nurodytų reikalavimų.“"
    },
    {
      "provision_ref": "art10",
      "section": "10",
      "title": "10 straipsnis. 21 straipsnio pakeitimas",
      "content": "1. Pakeisti 21 straipsnio 1 dalies 2 punktą ir jį išdėstyti taip:\n\n„2) galiojantį draudimo įmonės prievolių įvykdymo laidavimo draudimą ir (ar) kredito įstaigos suteiktą finansinę garantiją pagal šio įstatymo 24 straipsnyje nustatytus reikalavimus.“\n\n2. Pakeisti 21 straipsnio 3 dalies 2 punktą ir jį išdėstyti taip:\n\n„2) pasibaigus kalendoriniams metams, ne vėliau kaip per 110 darbo dienų nuo paskutinės kalendorinių metų dienos pateikti Vyriausybės įgaliotai institucijai šios institucijos nustatytos formos ataskaitą, kurioje pateikiami duomenys, reikalingi turizmo paslaugų rinkinio pardavėjo veiklos priežiūrai atlikti (toliau – turizmo paslaugų rinkinio pardavėjo ataskaita);“.\n\n3. Pakeisti 21 straipsnio 4 dalį ir ją išdėstyti taip:\n\n„4. Kai paaiškėja, kad turizmo paslaugų rinkinio pardavėjas neatitinka šio straipsnio 3 dalies 3 punkte nustatytų reikalavimų, arba kai įstatymų, reglamentuojančių finansinę atskaitomybę, nustatytais atvejais turizmo paslaugų rinkinio pardavėjas Juridinių asmenų registro duomenų tvarkytojui Civilinio kodekso 2.66 straipsnio 4 dalyje nustatyta tvarka nepateikė metinių finansinių ataskaitų rinkinio (metinių konsoliduotųjų finansinių ataskaitų rinkinio), vadovybės ataskaitos (konsoliduotosios vadovybės ataskaitos) ir, kai taikytina, deklaracijos, nurodytos Įmonių ir įmonių grupių atskaitomybės įstatyme, ar veiklos ataskaitos arba metinės ataskaitos, Vyriausybės įgaliota institucija raštu įspėja turizmo paslaugų rinkinio pardavėją apie jo teisės vykdyti turizmo paslaugų rinkinio pardavėjo veiklą panaikinimą, jeigu turizmo paslaugų rinkinio pardavėjas per 3 mėnesius nuo Vyriausybės įgaliotos institucijos įspėjimo gavimo dienos nepašalina nurodytų trūkumų. Kai paaiškėja, kad turizmo paslaugų rinkinio pardavėjas neatitinka šio straipsnio 3 dalies 4 punkte nustatytų reikalavimų, Vyriausybės įgaliota institucija raštu įspėja turizmo paslaugų rinkinio pardavėją apie jo teisės vykdyti turizmo paslaugų rinkinio pardavėjo veiklą panaikinimą, jeigu turizmo paslaugų rinkinio pardavėjas per 10 darbo dienų nuo Vyriausybės įgaliotos institucijos įspėjimo gavimo dienos nepašalina nurodytų trūkumų. Vyriausybės įgaliota institucija gali turizmo paslaugų rinkinio pardavėjo motyvuotu prašymu pratęsti šį terminą ne ilgiau kaip 10 darbo dienų ir ne daugiau kaip vieną kartą.“\n\n4. Papildyti 21 straipsnio 6 dalį 5 punktu:\n\n„5) turizmo paslaugų rinkinio pardavėjas – fizinis asmuo – miršta, o turizmo paslaugų rinkinio pardavėjas – juridinis asmuo – likviduojamas arba pasibaigia kitais įstatymų, reglamentuojančių juridinių asmenų veiklą, nustatytais pagrindais.“"
    },
    {
      "provision_ref": "art11",
      "section": "11",
      "title": "11 straipsnis. 24 straipsnio pakeitimas",
      "content": "1. Pakeisti 24 straipsnio 1 dalį ir ją išdėstyti taip:\n\n„1. Turizmo paslaugų rinkinio pardavėjo prievolių įvykdymas užtikrinamas galiojančiu draudimo įmonės prievolių įvykdymo laidavimo draudimu ir (ar) kredito įstaigos suteikiama finansine garantija.“\n\n2. Pakeisti 24 straipsnio 2 dalį ir ją išdėstyti taip:\n\n„2. Turizmo paslaugų rinkinio pardavėjas privalo pateikti Vyriausybės įgaliotai institucijai draudimo įmonės pasirašytą prievolių įvykdymo laidavimo draudimo sutartį ir (ar) kredito įstaigos suteiktą finansinę garantiją, pagal kurias atitinkamai draudimo įmonė arba kredito įstaiga įsipareigoja sumokėti Vyriausybės įgaliotos institucijos reikalaujamą pagrįstą sumą keliautojų nuostoliams kompensuoti, neviršijančią atitinkamai laidavimo draudimo sutartyje ir (ar) kredito įstaigos suteiktoje finansinėje garantijoje nurodytos sumos, jeigu turizmo paslaugų rinkinio pardavėjas nevykdys šio straipsnio 5 dalyje nustatytų prievolių.“\n\n3. Pakeisti 24 straipsnio 3 dalies nuostatą iki dvitaškio ir ją išdėstyti taip:\n\n„3. Vyriausybės įgaliota institucija, veikianti kaip naudos gavėja, turi teisę gauti prievolių įvykdymo užtikrinimo sumą bent dėl vienos iš šioje dalyje nurodytų aplinkybių, atsiradusių laidavimo draudimo sutarties ir (ar) kredito įstaigos suteiktos finansinės garantijos galiojimo laikotarpiu:“.\n\n4. Pakeisti 24 straipsnio 8 dalį ir ją išdėstyti taip:\n\n„8. Turizmo paslaugų rinkinio pardavėjo su draudimo įmone sudarytos prievolių įvykdymo laidavimo draudimo sutarties ir (ar) kredito įstaigos suteiktos finansinės garantijos trumpiausias galiojimo terminas yra 3 mėnesiai.“"
    },
    {
      "provision_ref": "art12",
      "section": "12",
      "title": "12 straipsnis. 28 straipsnio pakeitimas",
      "content": "Pakeisti 28 straipsnio 2 dalį ir ją išdėstyti taip:\n\n„2. Kelionių pardavimo agentui, kuris parduoda kelionių organizatoriaus, neatitinkančio šio straipsnio 1 dalyje nustatytų reikalavimų, organizuotas turistines keliones, mutatis mutandis taikomi Civilinio kodekso 6.748, 6.7521, 6.7541 straipsniuose, šio įstatymo 7 straipsnio 2 dalyje, II skyriaus trečiajame skirsnyje ir 20 straipsnyje nustatyti reikalavimai.“"
    },
    {
      "provision_ref": "art13",
      "section": "13",
      "title": "13 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Turizmo informacijos centras\n\n1. Turizmo informacijos centras privalo naudoti turizmo informacijos ženklą („i“ raidė žalios spalvos stačiakampyje, užrašas „Turizmo informacija“) ekonomikos ir inovacijų ministro nustatyta tvarka.\n\n2. Turizmo informacijos centras atlieka šias funkcijas:\n\n1) įgyvendina žinomumo ir patrauklumo didinimo priemones, skatinančias atvykstamojo ir vietinio turizmo plėtrą vienos arba kelių savivaldybių teritorijose;\n\n2) užtikrina efektyvią turizmo informacijos sklaidą vienos arba kelių savivaldybių teritorijose – informuoja keliautojus, turistus, lankytojus ir verslo subjektus apie turizmo paslaugas, turizmo išteklius, viešąją turizmo ir poilsio infrastruktūrą;\n\n3) nustato svarbiausius spręstinus vienos arba kelių savivaldybių teritorijose turizmo sektoriaus uždavinius, rengia įžvalgas, atlieka aktualių užsienio turizmo rinkų analizę, turizmo stebėseną ir stebėsenos metu surinktų duomenų analizę, teikia informaciją valstybės institucijoms, įstaigoms ir tarptautinėms organizacijoms;\n\n4) įgyvendina vienos arba kelių savivaldybių teritorijose strateginiuose planavimo dokumentuose numatytas priemones, siekdamas užtikrinti turizmo paslaugų ir turizmo išteklių plėtrą;\n\n5) atlieka kitas funkcijas, susijusias su konkrečios savivaldybės, kaip turistinės vietovės, žinomumo didinimu, atvykstamojo ir vietinio turizmo plėtra vienos arba kelių savivaldybių teritorijose.\n\n3. Turizmo informacijos centras bendradarbiauja su šio įstatymo 40 straipsnyje nurodytu Vyriausybės įgaliotu viešuoju juridiniu asmeniu ir teikia jam informaciją apie vienos arba kelių savivaldybių teritorijose teikiamas turizmo paslaugas, turizmo išteklius ir lankytojų skaičių.“"
    },
    {
      "provision_ref": "art14",
      "section": "14",
      "title": "14 straipsnis. 301 straipsnio pakeitimas",
      "content": "1. Pakeisti 301 straipsnio 3 dalį ir ją išdėstyti taip:\n\n„3. Pasibaigus turizmo informacijos centro vadovo penkerių metų kadencijai, jis mero arba, kai turizmo informacijos centras yra viešoji įstaiga, kurios dalininkės yra kelios savivaldybės, visuotinio dalininkų susirinkimo sprendimu gali būti be konkurso skiriamas antrajai penkerių metų kadencijai: turizmo informacijos centro – biudžetinės įstaigos – vadovu – vadovas, kurio eitos penkerių metų kadencijos kiekvienų metų veikla buvo įvertinta kaip viršijanti lūkesčius arba atitinkanti lūkesčius, o turizmo informacijos centro – viešosios įstaigos – vadovu – vadovas, kurio pirmosios kadencijos laikotarpiu turizmo informacijos centras pasiekė visus jam iškeltus veiklos tikslus. Sprendimas dėl turizmo informacijos centro vadovo skyrimo be konkurso antrajai penkerių metų kadencijai turi būti priimtas likus ne mažiau kaip 2 mėnesiams iki šio vadovo kadencijos pabaigos.“\n\n2. Pakeisti 301 straipsnio 5 dalį ir ją išdėstyti taip:\n\n„5. Likus ne mažiau kaip 2 mėnesiams iki turizmo informacijos centro vadovo kadencijos pabaigos, meras arba, kai turizmo informacijos centras yra viešoji įstaiga, kurios dalininkės yra kelios savivaldybės, visuotinis dalininkų susirinkimas skelbia konkursą turizmo informacijos centro vadovo pareigoms eiti, išskyrus šio straipsnio 3 dalyje nustatytą atvejį, kai turizmo informacijos centro vadovas antrajai penkerių metų kadencijai paskiriamas be konkurso.“\n\n3. Pakeisti 301 straipsnio 6 dalį ir ją išdėstyti taip:\n\n„6. Jeigu konkurso metu pretendentas eiti turizmo informacijos centro vadovo pareigas nebuvo atrinktas, meras arba, kai turizmo informacijos centras yra viešoji įstaiga, kurios dalininkės yra kelios savivaldybės, visuotinis dalininkų susirinkimas gali paskirti laikinai eiti šias pareigas iki kadencijos pabaigos turizmo informacijos centro vadovo pareigas ėjusį ar kitą asmenį, iki konkurso būdu bus paskirtas naujas turizmo informacijos centro vadovas, bet ne ilgesniam negu vienų metų laikotarpiui. Asmuo, paskirtas laikinai eiti turizmo informacijos centro vadovo pareigas, turi būti nepriekaištingos reputacijos, kaip nustatyta šio straipsnio 8 dalyje.“\n\n4. Pakeisti 301 straipsnio 9 dalį ir ją išdėstyti taip:\n\n„9. Paaiškėjus, kad turizmo informacijos centro vadovas neatitinka nepriekaištingos reputacijos kriterijų, nurodytų šio straipsnio 8 dalyje, meras arba, kai turizmo informacijos centras yra viešoji įstaiga, kurios dalininkės yra kelios savivaldybės, visuotinis dalininkų susirinkimas priima sprendimą nutraukti su turizmo informacijos centro vadovu sudarytą darbo sutartį.“"
    },
    {
      "provision_ref": "art15",
      "section": "15",
      "title": "15 straipsnis. 31 straipsnio pakeitimas",
      "content": "Pakeisti 31 straipsnio 2 dalį ir ją išdėstyti taip:\n\n„2. Klasifikuojamąsias apgyvendinimo paslaugas gali teikti apgyvendinimo paslaugų teikėjas, turintis šio įstatymo 33 straipsnyje nustatyta tvarka išduotą galiojantį apgyvendinimo paslaugų klasifikavimo pažymėjimą. Minimalus klasifikuojamųjų apgyvendinimo paslaugų klasifikuojamo objekto (toliau – klasifikuojamas objektas) kambarių (numerių) ar aikštelių skaičius – ne mažiau kaip 5 kambariai (numeriai) ar aikštelės.“"
    },
    {
      "provision_ref": "art16",
      "section": "16",
      "title": "16 straipsnis. 33 straipsnio pakeitimas",
      "content": "Pakeisti 33 straipsnio 3 dalies 2 punktą ir jį išdėstyti taip:\n\n„2) pripažinti prašymą išduoti apgyvendinimo paslaugų klasifikavimo pažymėjimą ir klasifikavimo anketą tinkamais ir išduoti tų pačių klasifikuojamųjų apgyvendinimo paslaugų ir kokybės lygio apgyvendinimo paslaugų klasifikavimo pažymėjimą ta pačia galiojimo pabaigos data neatlikus klasifikuojamo objekto apžiūros tais atvejais, kai apgyvendinimo paslaugų klasifikavimo pažymėjimo galiojimo laikotarpiu pasikeičia apgyvendinimo paslaugų teikėjas, ir nuo apgyvendinimo paslaugų klasifikavimo pažymėjimo išdavimo dienos yra praėję ne daugiau kaip 2 metai;“."
    },
    {
      "provision_ref": "art17",
      "section": "17",
      "title": "17 straipsnis. 35 straipsnio pakeitimas",
      "content": "Pakeisti 35 straipsnio 2 dalies 1 punktą ir jį išdėstyti taip:\n\n„1) gauti iš valstybės ir savivaldybės institucijų bei įstaigų ir organizacijų, registrų informacinių sistemų, kitų fizinių ir juridinių asmenų informaciją, duomenis, įskaitant asmens duomenis, reikalingus turizmo paslaugų teikėjų priežiūros funkcijoms atlikti;“."
    },
    {
      "provision_ref": "art18",
      "section": "18",
      "title": "18 straipsnis. 36 straipsnio pakeitimas",
      "content": "1. Pakeisti 36 straipsnio 2 dalies 6 punktą ir jį išdėstyti taip:\n\n„6) klasifikuojamųjų apgyvendinimo paslaugų teikėjus: apgyvendinimo paslaugų teikėjo – fizinio asmens – vardą, pavardę ar juridinio asmens pavadinimą, juridinio asmens kodą, apgyvendinimo paslaugą, apgyvendinimo paslaugų kokybės lygį (žvaigždučių skaičių), klasifikuojamo objekto pavadinimą, apgyvendinimo paslaugų teikimo adresą, apgyvendinimo paslaugų klasifikavimo pažymėjimo numerį ir jo galiojimo datą, bendrą klasifikuojamo objekto kambarių (numerių) ar aikštelių ir vietų skaičių;“.\n\n2. Pakeisti 36 straipsnio 2 dalies 7 punktą ir jį išdėstyti taip:\n\n„7) neklasifikuojamųjų apgyvendinimo paslaugų teikėjus: apgyvendinimo paslaugų teikėjo – fizinio asmens – vardą, pavardę ar juridinio asmens pavadinimą, juridinio asmens kodą, apgyvendinimo paslaugą, neklasifikuojamųjų apgyvendinimo paslaugų objekto pavadinimą, apgyvendinimo paslaugų teikimo adresą, licencijos numerį, bendrą neklasifikuojamųjų apgyvendinimo paslaugų objekto kambarių (numerių) ar aikštelių ir vietų skaičių.“"
    },
    {
      "provision_ref": "art19",
      "section": "19",
      "title": "19 straipsnis. 40 straipsnio pakeitimas",
      "content": "Papildyti 40 straipsnio 1 dalį 81 punktu:\n\n„81) įgyvendina konferencijų organizavimą Lietuvos Respublikoje skatinančias veiklas;“."
    },
    {
      "provision_ref": "art20",
      "section": "20",
      "title": "20 straipsnis. 41 straipsnio pakeitimas",
      "content": "Pakeisti 41 straipsnio 4 punktą ir jį išdėstyti taip:\n\n„4) steigia savivaldybių turizmo informacijos centrus, dalyvauja steigiant turizmo informacijos centrus, teikia savivaldybės turizmo informacijos centrams dotacijas šio įstatymo 30 straipsnio 2 dalyje nustatytoms funkcijoms atlikti;“."
    },
    {
      "provision_ref": "art21",
      "section": "21",
      "title": "21 straipsnis. 43 straipsnio pakeitimas",
      "content": "Pakeisti 43 straipsnio 1 dalį ir ją išdėstyti taip:\n\n„1. Nacionalinė turizmo informacinė sistema yra valstybės informacinė sistema, skirta keliautojų ir turistų asmens duomenims, turizmo išteklių duomenims, informacijai ir dokumentams rinkti, kaupti, saugoti, sisteminti, analizuoti, vertinti, taip pat su jais susijusioms viešosioms paslaugoms teikti. Nacionalinės turizmo informacinės sistemos valdytoja ir duomenų, įskaitant asmens duomenis, valdytoja yra Ekonomikos ir inovacijų ministerija.“"
    },
    {
      "provision_ref": "art22",
      "section": "22",
      "title": "22 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio įstatymo 19 straipsnį ir šio straipsnio 2 dalį, įsigalioja 2025 m. lapkričio 1 d.\n\n2. Ekonomikos ir inovacijų ministras ir Lietuvos Respublikos Vyriausybės įgaliota institucija iki 2025 m. rugpjūčio 1 d. priima šio įstatymo įgyvendinamuosius teisės aktus.\n\n3. Kelionių organizatorių prievolių įvykdymo užtikrinimai, pateikti Vyriausybės įgaliotai institucijai iki 2025 m. spalio 31 d., yra laikomi tinkamais iki jų galiojimo termino pabaigos.\n\n4. Prašymai, skundai, pranešimai, deklaracijos, ataskaitos, įplaukų lentelės, pateikti Vyriausybės įgaliotai institucijai iki 2025 m. spalio 31 d., nagrinėjami pagal iki 2025 m. spalio 31d. galiojusias Lietuvos Respublikos turizmo įstatymo nuostatas.\n\n5. Sprendimas nutraukti su turizmo informacijos centro vadovu iki 2025 m. spalio 31 d. sudarytą darbo sutartį priimamas pagal iki 2025 m. spalio 31 d. galiojusias Turizmo įstatymo nuostatas.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
