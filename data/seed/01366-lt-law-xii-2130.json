{
  "id": "lt-law-xii-2130",
  "type": "statute",
  "title": "Lietuvos Respublikos pluoštinių kanapių įstatymo Nr. XII-336 2, 3, 4, 6, 9 ir 10 straipsnių pakeitimo įstatymas",
  "short_name": "XII-2130",
  "status": "in_force",
  "issued_date": "2015-12-03",
  "in_force_date": "2016-04-01",
  "url": "https://e-tar.lt/portal/lt/legalAct/3499e1109e6a11e58fd1fc0b9bba68a7/gtSgpWAlVn",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį nauja 5 dalimi:\n\n„5. Pluoštinės kanapės sodininkystei – pluoštinės kanapės, agrotechniniais ar fitosanitariniais tikslais auginamos tarp kitų sodo ar daržo augalų arba šalia jų.“\n\n2. Buvusias 2 straipsnio 5, 6 ir 7 dalis laikyti atitinkamai 6, 7 ir 8 dalimis.\n\n3. Papildyti 2 straipsnį nauja 9 dalimi:\n\n„9. Pluoštinių kanapių sėjomainos laukas (toliau – sėjomainos laukas) – vieno ar kelių sklypų laukas, kuriame pluoštinių kanapių augintojas pagal sėjomainos rotaciją augina pluoštines kanapes.“\n\n4. Buvusias 2 straipsnio 8 ir 9 dalis laikyti atitinkamai 10 ir 11 dalimis.\n\n5. Papildyti 2 straipsnį nauja 12 dalimi:\n\n„12. Sėjomainos rotacija – panašių biologinių ir agrotechninių savybių žemės ūkio augalų ar jų grupių kaitymo tvarka sėjomainos laukuose.“\n\n6. Buvusias 2 straipsnio 10 ir 11 dalis laikyti atitinkamai 13 ir 14 dalimis."
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "1. Pakeisti 3 straipsnio 2 dalies 2 punktą ir jį išdėstyti taip:\n\n„2) auginti tik įteisintų veislių augalus, sėjai naudodami tik žemės ūkio ministro patvirtintus aliejinių ir pluoštinių augalų sėklos privalomuosius kokybės reikalavimus atitinkančią pluoštinių kanapių sėklą. Ši nuostata netaikoma auginant pluoštines kanapes mokslo, selekcijos ir naujai sukurtų veislių ūkinio vertingumo tyrimo, siekiant jas įrašyti į Nacionalinį augalų veislių sąrašą, tikslais;“.\n\n2. Pakeisti 3 straipsnio 5 dalį ir ją išdėstyti taip:\n\n„5. Tarnyba žemės ūkio ministro nustatyta tvarka privalo iš kiekvieno pluoštinių kanapių sėjomainos lauko, išskyrus pluoštines kanapes sodininkystei, kiekvienos atskiros veislės imti mėginius THC kiekiui kanapėse tirti, vadovaudamasi patvirtinta mėginių ėmimo metodika. Jeigu sėjomainos lauko sklypai atskirti valstybinės ir vietinės reikšmės keliais, išskyrus vidaus kelius, nurodytus Lietuvos Respublikos kelių įstatyme, ar platesniais negu 8 m barjerais (melioracijos grioviu, vandens telkiniu, miško juosta ar kt.), iš tokių laukų imami atskiri mėginiai.“\n\n3. Papildyti 3 straipsnį 6 dalimi:\n\n„6. Pluoštinių kanapių sodininkystei augintojas gali auginti pluoštinių kanapių augalus ne didesniame kaip 0,1 ha žemės valdos plote, sėdamas iki 20 šių augalų vienetų į 0,01 ha, turi pateikti Tarnybai sėklų pakuotės etiketes, laikytis šio straipsnio 2 dalies, išskyrus 2 dalies 4, 5 ir 6 punktus, reikalavimų. Reikalavimus pluoštinių kanapių auginimui sodininkystei nustato žemės ūkio ministras.“\n\n4. Papildyti 3 straipsnį 7 dalimi:\n\n„7. Tarnyba pluoštinių kanapių vegetacinius bandymus turi atlikti pagal šio straipsnio 2 dalies 1, 2 ir 4 punktų reikalavimus, o naujai sukurtų veislių ūkinio vertingumo tyrimus, siekiant jas įrašyti į Nacionalinį augalų veislių sąrašą, – pagal šio straipsnio 2 dalies 1, 4 ir 8 punktų reikalavimus.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "1. Pakeisti 4 straipsnio 2 dalį ir ją išdėstyti taip:\n\n„2. Tiekiamos rinkai pluoštinių kanapių sėklos pakuotės etiketėje, jeigu sėkla tiekiama iš kitų Europos Sąjungos valstybių narių, Europos ekonominės erdvės valstybių, ir (arba) sertifikate, jeigu sėkla importuojama, turi būti nurodomas veislės pavadinimas.“\n\n2. Pakeisti 4 straipsnio 3 dalį ir ją išdėstyti taip:\n\n„3. Importuojamos sėjai neskirtos pluoštinių kanapių sėklos ir jų produktai, žaliavinės ar mirkytos kanapės ir jų šiaudeliai turi turėti atsakingos institucijos pažymą, kuria patvirtinama, kad THC kiekis juose neviršija 0,2 procento.“"
    },
    {
      "provision_ref": "art4",
      "section": "4",
      "title": "4 straipsnis. 6 straipsnio pakeitimas",
      "content": "Pakeisti 6 straipsnio 1 dalies 4 punktą ir jį išdėstyti taip:\n\n„4) per pastaruosius metus nustatyta tvarka pripažintas padaręs administracinį nusižengimą, nurodytą Lietuvos Respublikos administracinių nusižengimų kodekso 65, 67, 71, 339 ir 340 straipsniuose.“"
    },
    {
      "provision_ref": "art5",
      "section": "5",
      "title": "5 straipsnis. 9 straipsnio pakeitimas",
      "content": "Pripažinti netekusia galios 9 straipsnio 8 dalį."
    },
    {
      "provision_ref": "art6",
      "section": "6",
      "title": "6 straipsnis. 10 straipsnio pakeitimas",
      "content": "Pripažinti netekusia galios 10 straipsnio 9 dalį."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 4 straipsnį ir šio straipsnio 3 dalį, įsigalioja 2016 m. balandžio 1 d.\n\n2. Šio įstatymo 4 straipsnis įsigalioja 2017 m. sausio 1 d.\n\n3. Lietuvos Respublikos Vyriausybė ar jos įgaliotos institucijos iki 2016 m. gruodžio 31 d. priima šio įstatymo įgyvendinamuosius teisės aktus.\n\nStraipsnio pakeitimai:\nNr. XII-2285, 2016-03-25, paskelbta TAR 2016-03-29, i. k. 2016-06437\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
