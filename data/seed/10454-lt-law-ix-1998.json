{
  "id": "lt-law-ix-1998",
  "type": "statute",
  "title": "Lietuvos Respublikos Lietuvos banko įstatymo 1, 3, 6, 7, 10, 11, 12, 14, 16, 17, 18, 19, 20, 21, 23, 24, 37, 49, 50 straipsnių pakeitimo ir papildymo, įstatymo papildymo 18(1), 46(1) , 54(1) straipsniais, trečiojo skirsnio pavadinimo pakeitimo ir įstatymo papildymo priedu įstatymas",
  "short_name": "IX-1998",
  "status": "in_force",
  "issued_date": "2004-02-05",
  "in_force_date": "2004-05-01",
  "url": "https://e-tar.lt/portal/lt/legalAct/TAR.BD7270B1038C",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 1 dalies papildymas",
      "content": "Papildyti 1 straipsnio 1 dalį antru ir trečiu sakiniais ir ją išdėstyti taip:\n\n„1. Lietuvos Respublikoje centrinis bankas yra Lietuvos bankas, kuris nuosavybės teise priklauso Lietuvos valstybei. Lietuvos bankas yra Europos centrinių bankų sistemos dalis. Lietuvos banko veiklos reglamentavimas suderintas su šio įstatymo priede nurodytais Europos Sąjungos teisės aktais.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Lietuvos banko nepriklausomumas\n\n1. Lietuvos bankas vadovaujasi Europos Bendrijos steigimo sutartimi, taip pat Europos Bendrijos steigimo sutarties Protokolu dėl Europos centrinių bankų sistemos ir Europos centrinio banko statuto bei kitais Europos Sąjungos teisės aktais. Lietuvos bankas taip pat vadovaujasi Lietuvos Respublikos įstatymais ir kitais teisės aktais tiek, kiek jie neprieštarauja Europos Bendrijos steigimo sutarčiai, taip pat Europos Bendrijos steigimo sutarties Protokolui dėl Europos centrinių bankų sistemos ir Europos centrinio banko statuto. Esant prieštaravimų tarp Lietuvos Respublikos teisės aktų ir tarptautinių sutarčių, vadovaujamasi Lietuvos Respublikos tarptautinėmis sutartimis.\n\n2. Įgyvendindamas tikslus ir atlikdamas savo funkcijas bei vykdydamas tam reikalingą veiklą, Lietuvos bankas, Lietuvos banko valdybos pirmininkas, jo pavaduotojai, valdybos nariai ir kiti Lietuvos banko tarnautojai (toliau – Lietuvos banko tarnautojai) turi nesiekti nurodymų ir jų nepriimti iš Europos Sąjungos institucijų ir organų, Europos Sąjungos valstybių narių vyriausybių ar iš jokios kitos institucijos ar organo. Lietuvos Respublikos Vyriausybė ir valstybės institucijos privalo gerbti Lietuvos banko nepriklausomumą ir nesiekti daryti įtaką Lietuvos bankui ir Lietuvos banko tarnautojams, kai jie vykdo savo pareigas.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio pakeitimas ir papildymas",
      "content": "Pakeisti 6 straipsnio 1 dalies 2 punktą, papildyti straipsnį 2 dalimi ir visą straipsnį išdėstyti taip:\n\n„6 straipsnis. Išimtinė Lietuvos banko teisė leisti pinigus\n\n1. Pinigų emisijos teisę turi tik Lietuvos bankas. Jis:\n\n1) įstatymų nustatyta tvarka išleidžia į apyvartą ir išima iš apyvartos Lietuvos Respublikos pinigus;\n\n2) nustato Lietuvos Respublikos pinigų nominalus, skiriamuosius, apsaugos ir mokumo požymius, išima iš apyvartos banknotus ir monetas, pakeičia juos kitais ir apie tai paskelbia viešai, organizuoja pinigų gaminimą, gabenimą bei saugojimą, nustato susidėvėjusių ir sugadintų pinigų išėmimo iš apyvartos, jų keitimo bei naikinimo tvarką, Lietuvos Respublikos banknotų ir monetų atvaizdų naudojimo tvarką, sudaro atsarginius banknotų ir monetų fondus, atlieka Lietuvos Respublikos pinigų ir Europos Sąjungos bendros valiutos banknotų ir monetų ekspertizę.\n\n2. Lietuvos bankas yra nacionalinis analizės centras ir nacionalinis monetų analizės centras Lietuvos Respublikoje.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio 1 dalies pakeitimas",
      "content": "7 straipsnio 1 dalyje vietoj žodžių „siekti kainų stabilumo“ įrašyti žodžius „palaikyti kainų stabilumą“ ir šią dalį išdėstyti taip:\n\n„1. Pagrindinis Lietuvos banko tikslas – palaikyti kainų stabilumą.“"
    },
    {
      "provision_ref": "art5",
      "section": "5",
      "title": "5 straipsnis. 10 straipsnio 1, 3 ir 6 dalių pakeitimas",
      "content": "1. 10 straipsnio 1 dalyje vietoj žodžio „trys“ įrašyti žodį „du“, vietoj žodžio „septyni“ įrašyti žodžius „du valdybos“ ir šią dalį išdėstyti taip:\n\n„1. Lietuvos bankui vadovauja Lietuvos banko valdyba. Valdybą sudaro Lietuvos banko valdybos pirmininkas, du jo pavaduotojai ir du valdybos nariai.“\n\n2. Pakeisti 10 straipsnio 3 dalį ir ją išdėstyti taip:\n\n„3. Lietuvos banko valdybos pirmininkas, jo pavaduotojai ir valdybos nariai gali dalyvauti valdant tarptautines finansų institucijas, kurių narė yra Lietuvos Respublika ar Lietuvos bankas.“\n\n3. Pakeisti 10 straipsnio 6 dalį ir ją išdėstyti taip:\n\n„6. Lietuvos banko valdybos pirmininkas į šias pareigas gali būti skiriamas neribojant kadencijų skaičiaus. Valdybos pirmininko pavaduotojai ir valdybos nariai į šias pareigas gali būti skiriami ne daugiau kaip dvi kadencijas iš eilės.“"
    },
    {
      "provision_ref": "art6",
      "section": "6",
      "title": "6 straipsnis. 11 straipsnio 1 dalies 11, 15, 16 punktų ir 2 dalies pakeitimas",
      "content": "1. 11 straipsnio 1 dalies 11 punkte išbraukti žodžius „etatų sąrašą ir“ ir šį punktą išdėstyti taip:\n\n„11) tvirtina Lietuvos banko struktūrą;“.\n\n2. 11 straipsnio 1 dalies 15 punkte išbraukti žodžius „metinę kapitalinių investicijų sąmatą“ ir šį punktą išdėstyti taip:\n\n„15) tvirtina Lietuvos banko biudžetą;“.\n\n3. 11 straipsnio 1 dalies 16 punkte išbraukti žodį „ir“, po žodžio „ataskaitą“ įrašyti žodžius „ir finansinių metų pelno paskirstymą“ ir šį punktą išdėstyti taip:\n\n„16) nustato Lietuvos banko finansinės apskaitos politiką, tvirtina metinę finansinę ataskaitą ir finansinių metų pelno paskirstymą;“.\n\n4. 11 straipsnio 2 dalyje išbraukti skaičių „17“ ir šią dalį išdėstyti taip:\n\n„2. Lietuvos banko valdyba gali dalį savo funkcijų pavesti vykdyti valdybos pirmininkui, išskyrus šio straipsnio 1 dalies 1, 2, 3, 4, 6, 7, 9, 10, 12, 13, 14, 15, 16, 18 ir 19 punktuose numatytas funkcijas.“"
    },
    {
      "provision_ref": "art7",
      "section": "7",
      "title": "7 straipsnis. 12 straipsnio papildymas 4 dalimi",
      "content": "Papildyti 12 straipsnį 4 dalimi:\n\n„4. Lietuvos banko valdybos pirmininkas sprendimą dėl atleidimo prieš terminą turi teisę per du mėnesius nuo sprendimo paskelbimo dienos arba nuo pranešimo apie jį gavimo dienos, arba, jei to nebuvo padaryta, nuo tos dienos, kurią ieškovas apie jį sužinojo, apskųsti Europos Teisingumo Teismui, motyvuodamas Europos Bendrijos steigimo sutarties ar kitos teisės normos, susijusios su minėtos sutarties taikymu, pažeidimu. Lietuvos banko valdybos pirmininko pavaduotojai ir valdybos nariai sprendimą dėl atleidimo prieš terminą turi teisę apskųsti Lietuvos Respublikos įstatymų nustatyta tvarka.“"
    },
    {
      "provision_ref": "art8",
      "section": "8",
      "title": "8 straipsnis. 14 straipsnio 2 dalies pakeitimas",
      "content": "14 straipsnio 2 dalyje vietoj žodžio „septyni“ įrašyti žodį „trys“ ir šią dalį išdėstyti taip:\n\n„2. Lietuvos banko valdybos posėdžiai yra teisėti, kai juose dalyvauja ne mažiau kaip trys valdybos nariai. Lietuvos banko valdybos sprendimai priimami paprasta balsų dauguma. Balsams pasidalijus po lygiai, lemia valdybos posėdžio pirmininko balsas.“"
    },
    {
      "provision_ref": "art9",
      "section": "9",
      "title": "9 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Lietuvos banko valdybos narių veiklos apribojimas\n\n1. Lietuvos banko valdybos pirmininkas, jo pavaduotojai ir valdybos nariai gali dirbti tik Lietuvos banke, tik šiose pareigose ir negali verstis jokia kita veikla, kuri sukeltų viešųjų ir privačių interesų konfliktą. Lietuvos banko valdyba gali jiems duoti sutikimą dirbti mokslinį ar pedagoginį darbą.\n\n2. Lietuvos banko valdybos pirmininkas, jo pavaduotojai ir valdybos nariai vienerius metus po to, kai nustoja eiti savo pareigas, privalo vengti viešųjų ir privačių interesų konflikto, kuris kiltų dėl jų naujos veiklos. Ketindami imtis tokios veiklos, kuri, jų manymu, galėtų kelti viešųjų ir privačių interesų konfliktą, prieš įsipareigodami jos imtis, jie raštu apie tai informuoja Lietuvos banko valdybą ir prašo jos nuomonės.\n\n3. Lietuvos banko valdybos pirmininkui, jo pavaduotojams ir valdybos nariams nustojus eiti pareigas išmokama išeitinė kompensacija. Ši kompensacija išmokama tiek jų vidutinių mėnesinių atlyginimų dydžio, kiek metų nepertraukiamai truko jų kadencija Lietuvos banke, bet ne daugiau kaip šešių vidutinių mėnesinių atlyginimų. Išeitinė kompensacija nemokama nustojus eiti pareigas dėl pripažinimo kaltu padarius sunkų nusižengimą.“"
    },
    {
      "provision_ref": "art10",
      "section": "10",
      "title": "10 straipsnis. 17 straipsnio 1 dalies 4 punkto ir 4 dalies pakeitimas",
      "content": "1. Pakeisti 17 straipsnio 1 dalies 4 punktą ir jį išdėstyti taip:\n\n„4) tvirtina valdybos pirmininko, jo pavaduotojų ir valdybos narių pasiskirstymą pareigomis;“.\n\n2. 17 straipsnio 4 dalyje vietoj žodžio „keturiems“ įrašyti žodį „šešiems“ ir šią dalį išdėstyti taip:\n\n„4. Lietuvos banko valdybos pirmininko atlyginimas lygus šešiems piniginio tarpininkavimo įstaigų tarnautojų vidutiniams mėnesiniams darbo užmokesčiams, skelbiamiems Statistikos departamento prie Lietuvos Respublikos Vyriausybės.“"
    },
    {
      "provision_ref": "art11",
      "section": "11",
      "title": "11 straipsnis. 18 straipsnio pakeitimas",
      "content": "1. Pakeisti 18 straipsnį ir jį išdėstyti taip:\n\n„18 straipsnis. Lietuvos banko tarnautojai\n\n1. Lietuvos banko tarnautojai šio įstatymo nustatytas Lietuvos banko funkcijas atlieka vykdydami Lietuvos banko valdybos nutarimus ir pirmininko įsakymus, vadovaudamiesi atitinkamo struktūrinio padalinio nuostatais ir darbo sutartimi.\n\n2. Lietuvos banko tarnautojams taikomi darbo santykius reglamentuojantys įstatymai.\n\n3. Lietuvos banko tarnautojai gali dirbti tik šiame banke. Lietuvos banko valdybos sutikimu galima dirbti ir kitur.\n\n4. Lietuvos banko valdyba turi teisę Lietuvos banko tarnautojo prašymu ar savo iniciatyva Lietuvos banko tarnautojo sutikimu laikinai deleguoti tarnautoją darbui į Europos Sąjungos, tarptautines, kitos valstybės institucijas ir organus, nenutraukiant su juo darbo sutarties ir nesustabdant tarnybos Lietuvos banke stažo skaičiavimo, nekeičiant arba darbo sutarties šalims pakeičiant darbo sutartimi nustatytas darbo apmokėjimo sąlygas. Lietuvos banko tarnautojas paties prašymu ir Lietuvos banko valdybos sutikimu gali vykti tam tikram laikui dirbti į šioje dalyje išvardytas institucijas ir organus, suteikus nemokamų atostogų ir nesustabdžius tarnybos Lietuvos banke stažo skaičiavimo.\n\n5. Lietuvos banko tarnautojams gali būti suteikiamos finansinės paslaugos Lietuvos banko valdybos nustatyta tvarka ir sąlygomis.\n\n6. Informaciją apie tarnautoją Lietuvos bankas teikia tik įstatymų nustatytais atvejais ir tvarka.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo papildymas 181 straipsniu",
      "content": "Papildyti Įstatymą 181 straipsniu:\n\n„181 straipsnis.   Reikalavimai Lietuvos banko tarnautojams, siekiant išvengti viešųjų ir privačių interesų konflikto\n\n1. Lietuvos banko tarnautojai privalo vengti veiklos, kuri sukeltų viešųjų ir privačių interesų konfliktą.\n\n2. Lietuvos banko valdyba, užtikrindama Lietuvos banko interesus ir siekdama įsitikinti, kad Lietuvos banko tarnautojai vengia viešųjų ir privačių interesų konflikto, nepasinaudoja valstybės, tarnybos ir banko paslaptį sudarančia informacija ir nesudaro galimybių kitiems asmenims pasinaudoti ja savo ar kitų asmenų interesams, gali nustatyti, kokią informaciją apie asmeninę ir šeimos finansinę veiklą jie privalo pateikti Lietuvos bankui, taip pat gali nustatyti apribojimus sudaryti atitinkamus finansinius sandorius ir verstis tam tikra veikla.“"
    },
    {
      "provision_ref": "art13",
      "section": "13",
      "title": "13 straipsnis. 19 straipsnio pakeitimas",
      "content": "Pakeisti 19 straipsnį ir jį išdėstyti taip:\n\n„19 straipsnis. Pareiga saugoti paslaptis\n\n1. Lietuvos banko tarnautojai bei kiti asmenys, kuriems suteikta teisė susipažinti su valstybės, tarnybos ir banko paslaptis sudarančia informacija arba kurie sužino ją be tokios teisės, privalo saugoti valstybės, tarnybos ir banko paslaptis sudarančią informaciją. Ši pareiga išlieka ir pasibaigus Lietuvos banko tarnautojų darbo santykiams su Lietuvos banku ar kitų asmenų bet kokiems kitiems ryšiams, susijusiems su Lietuvos banku.\n\n2. Banko paslaptis – tai Lietuvos banko veikloje naudojama informacija, kuri pagal savo svarbą nesudaro valstybės ir tarnybos paslapties, tačiau kurios neteisėtas atskleidimas arba praradimas gali turėti neigiamų padarinių Lietuvos banko funkcionavimui ir jo vykdomai veiklai, pakenkti teisėtiems kitų asmenų interesams.\n\n3. Valstybės, tarnybos ir banko paslaptis sudarančios informacijos detalius sąrašus tvirtina Lietuvos banko valdybos pirmininkas. Valstybės ir tarnybos paslaptis sudarančios informacijos detalūs sąrašai tvirtinami ir keičiami Lietuvos Respublikos valstybės ir tarnybos paslapčių įstatymo nustatyta tvarka.\n\n4. Susipažinimo su banko paslaptį sudarančia informacija bei jos naudojimo tvarką tvirtina Lietuvos banko valdybos pirmininkas.\n\n5. Nagrinėjant bylas teismuose, banko paslaptį sudarančios informacijos apsaugai taikomos Lietuvos Respublikos įstatymų nuostatos, užtikrinančios komercinės paslapties apsaugą.“"
    },
    {
      "provision_ref": "art14",
      "section": "14",
      "title": "14 straipsnis. Įstatymo trečiojo skirsnio pavadinimo pakeitimas",
      "content": "Įstatymo trečiojo skirsnio pavadinime vietoj žodžio „kapitalas“ įrašyti žodį „finansai“ ir pavadinimą išdėstyti taip:\n\n„TREČIASIS SKIRSNIS\nLIETUVOS BANKO FINANSAI“."
    },
    {
      "provision_ref": "art15",
      "section": "15",
      "title": "15 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Lietuvos banko kapitalas\n\n1. Lietuvos banko kapitalą sudaro įstatinis kapitalas ir atsargos kapitalas.\n\n2. Įstatinis kapitalas – 200 mln. litų. Jis sudaromas iš Lietuvos valstybės lėšų ir (ar) Lietuvos banko pelno.\n\n3. Atsargos kapitalas sudaromas iš Lietuvos banko pelno.“"
    },
    {
      "provision_ref": "art16",
      "section": "16",
      "title": "16 straipsnis. 21 straipsnio pakeitimas",
      "content": "Pakeisti 21 straipsnį ir jį išdėstyti taip:\n\n„21 straipsnis. Lietuvos banko biudžetas\n\nLietuvos bankas planuoja savo metinį biudžetą atsižvelgdamas į poreikius, susijusius su šiame įstatyme numatytų tikslų įgyvendinimu ir funkcijų atlikimu bei veikla. Biudžete numatomos operacinės išlaidos bei investicijos į materialųjį ir nematerialųjį turtą.“"
    },
    {
      "provision_ref": "art17",
      "section": "17",
      "title": "17 straipsnis. 23 straipsnio pakeitimas",
      "content": "Pakeisti 23 straipsnį ir jį išdėstyti taip:\n\n„23 straipsnis. Lietuvos banko nuostolio padengimas ir pelno paskirstymas\n\n1. Operacijos, susijusios su Lietuvos banko nuostolio padengimu ir pelno paskirstymu, atliekamos po metinės finansinės ataskaitos patvirtinimo.\n\n2. Finansinių metų nuostolis dengiamas Lietuvos banko atsargos kapitalu.\n\n3. Finansinių metų pelnas skirstomas šia eilės tvarka:\n\n1) praėjusių finansinių metų nepadengtiems nuostoliams dengti;\n\n2) į valstybės biudžetą įmokama Lietuvos banko pelno įmoka, lygi 50 procentų Lietuvos banko finansinių metų pelno ar jo dalies, likusios po pelno dalies skyrimo pagal šios dalies 1 punkto nuostatas;\n\n3) pelno dalis, likusi po pelno paskirstymo pagal šios dalies 1 ir 2 punktų nuostatas, skiriama lygiomis dalimis įstatiniam ir (arba) atsargos kapitalui. Kai įstatiniam kapitalui iki šio Įstatymo 20 straipsnyje nustatyto dydžio reikia mažiau, skiriama reikiama suma, o likusi suma skiriama atsargos kapitalui.“"
    },
    {
      "provision_ref": "art18",
      "section": "18",
      "title": "18 straipsnis. 24 straipsnio pakeitimas",
      "content": "24 straipsnyje vietoj žodžių „dalis, likusi po pelno skyrimo įstatiniam ir (arba) atsargos kapitalams“ įrašyti žodį „įmoka“ ir visą straipsnį išdėstyti taip:\n\n„24 straipsnis. Lietuvos banko ir valstybės biudžeto santykis\n\nLietuvos banko pelno įmoka įmokama į valstybės biudžetą vieną kartą per metus, ne vėliau kaip iki kitų metų gegužės 1 dienos.“"
    },
    {
      "provision_ref": "art19",
      "section": "19",
      "title": "19 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Skolinimo teisės apribojimas ir draudimas teikti privilegijas\n\n1. Lietuvos bankui draudžiama leisti pereikvoti lėšas sąskaitose ar teikti bet kuriuos kitus kreditus Europos Sąjungos institucijoms ar organams, Lietuvos Respublikos ir kitų valstybių narių centrinėms vyriausybėms, regioninėms, vietos ar kitoms valstybinės valdžios ar valdymo įstaigoms, kitoms viešosios teisės reglamentuojamoms įstaigoms arba valstybės ir savivaldybių įmonėms. Lietuvos bankui taip pat draudžiama tiesiogiai pirkti iš šių institucijų skolos priemones. Šie draudimai netaikomi valstybei ar viešosioms įstaigoms nuosavybės teise priklausančioms kredito įstaigoms, kurios Europos centrinio banko ir valstybių Europos Sąjungos narių nacionalinių centrinių bankų atsargų pasiūlos atžvilgiu vertinamos taip pat kaip ir privačios kredito įstaigos.\n\n2. Lietuvos bankas negali refinansuoti Europos Sąjungos, jos institucijų ir organų, valstybių Europos Sąjungos narių, kitų viešosios teisės subjektų ar kredito įstaigų šioje dalyje nurodytų teisės subjektų vardu prisiimtų finansinių įsipareigojimų, išskyrus atvejus, kai tokį refinansavimą numato Europos Sąjungos teisės aktai.“"
    },
    {
      "provision_ref": "art20",
      "section": "20",
      "title": "20 straipsnis. Įstatymo papildymas 461 straipsniu",
      "content": "Papildyti Įstatymą 461 straipsniu:\n\n„461 straipsnis.   Lietuvos banko ir Lietuvos banko tarnautojų neteisėtais veiksmais padarytos žalos atlyginimas ir kompensacija Lietuvos banko tarnautojams dėl išlaidų, susijusių su jiems iškeltomis bylomis ar pareikštais ieškiniais\n\n1. Žala, atsiradusi dėl Lietuvos banko ar Lietuvos banko tarnautojų neteisėtų veiksmų, susijusių su kredito įstaigų priežiūros funkcijų atlikimu, atlyginama tik tuo atveju, jei nukentėjęs asmuo įrodo, kad žala padaryta dėl Lietuvos banko ar Lietuvos banko tarnautojų kaltės.\n\n2. Lietuvos bankas jame dirbantiems bei dirbusiems Lietuvos banko tarnautojams išmoka kompensaciją, lygią jų išlaidoms, turėtoms dėl iškeltų baudžiamųjų ar administracinių teisės pažeidimų bylų ar kitų su tokiomis veikomis susijusių teisėsaugos institucijų veiksmų, arba dėl jiems pareikštų civilinių ieškinių už vykdant tarnybos pareigas, susijusias su priežiūros funkcijų atlikimu, atliktas veikas. Kompensacijos išmokėjimo tvarką nustato Lietuvos banko valdyba.\n\n3. Lietuvos banke dirbantis ar dirbęs Lietuvos banko tarnautojas privalo grąžinti Lietuvos banko jam išmokėtą šio straipsnio 1 dalyje nustatytą kompensaciją šiais atvejais:\n\n1) kai jis, išnagrinėjus baudžiamąją ar administracinių teisės pažeidimų bylą, pripažintas kaltu padaręs nusikalstamą veiką ar administracinį teisės pažeidimą arba teismo sprendimu pripažintas kaltu dėl žalos padarymo;\n\n2) kai jo turėtas ir teismo iš kito asmens jam priteistas išlaidas sumoka asmuo, iš kurio priteistos išlaidos. Kompensacija grąžinama tokio dydžio, kokią sumą sumoka asmuo, iš kurio priteistos išlaidos.“"
    },
    {
      "provision_ref": "art21",
      "section": "21",
      "title": "21 straipsnis. 49 straipsnio 1 dalies pakeitimas",
      "content": "49 straipsnio 1 dalyje išbraukti žodžius „tarptautiniais apskaitos standartais ir“, po žodžio „rekomendacijomis“ įrašyti žodžius „nustatytomis Europos centrinių bankų sistemoje dalyvaujantiems centriniams bankams“ ir šią dalį išdėstyti taip:\n\n„1. Lietuvos bankas finansinę apskaitą tvarko ir metinę finansinę ataskaitą parengia vadovaudamasis Europos centrinio banko rekomendacijomis, nustatytomis Europos centrinių bankų sistemoje dalyvaujantiems centriniams bankams.“"
    },
    {
      "provision_ref": "art22",
      "section": "22",
      "title": "22 straipsnis. 50 straipsnio pakeitimas",
      "content": "Pakeisti 50 straipsnį ir jį išdėstyti taip:\n\n„50 straipsnis. Lietuvos banko metinės finansinės ataskaitos auditas\n\nLietuvos banko metinį auditą atlieka audito įmonė, kurią parenka Lietuvos bankas.“"
    },
    {
      "provision_ref": "art23",
      "section": "23",
      "title": "23 straipsnis. Įstatymo papildymas 541 straipsniu",
      "content": "Papildyti Įstatymą 541 straipsniu:\n\n„541 straipsnis. Poveikio priemonės, susijusios su statistinės informacijos pateikimo pažeidimais\n\nLietuvos bankas turi teisę skirti baudas ir delspinigius finansų įstaigoms už Lietuvos banko nustatytos statistinės informacijos pateikimo pažeidimus. Baudų ir delspinigių dydį, jų taikymo tvarką ir su tuo susijusios medžiagos saugojimo terminus nustato Lietuvos bankas, vadovaudamasis tuo, kad poveikio priemonės turi būti objektyviai pagrįstos, nediskriminacinės ir proporcingos siekiamam tikslui bei pažeidimo pobūdžiui.“"
    },
    {
      "provision_ref": "art24",
      "section": "24",
      "title": "24 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\n1994 m. gruodžio 1 d.\nįstatymo Nr. I-678\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 1957 m. kovo 25 d. Europos Bendrijos steigimo sutartis.\n\n2. 1992 m. vasario 7 d. Europos Bendrijos steigimo sutarties Protokolas Nr. 18 dėl Europos centrinių bankų sistemos ir Europos centrinio banko statuto.\n\n3. 1993 m. gruodžio 13 d. Tarybos reglamentas (EB) 3603/93, kuriame pateikti apibrėžimai, susiję su sutarties 104 ir 104b (1) straipsniuose numatytų uždraudimų taikymu.\n\n4. 1993 m. gruodžio 13 d. Tarybos reglamentas (EB) 3604/93, kuriame pateikiami apibrėžimai, susiję su sutarties 104a straipsnyje numatytos privilegijuotos teisės naudotis finansinių institucijų teikiama parama, uždraudimo taikymu.\n\n5. 2001 m. birželio 28 d. Tarybos reglamentas (EB) 1338/2001, nustatantis priemones, būtinas euro apsaugai nuo padirbinėjimo.\n\n6. 2001 m. birželio 28 d. Tarybos reglamentas (EB) 1339/2001, išplečiantis Reglamento (EB) Nr. 1338/2001, nustatančio priemones, būtinas euro apsaugai nuo klastojimo, veikimą toms valstybėms, kurios nėra priėmusios euro kaip savo bendros valiutos.“"
    },
    {
      "provision_ref": "art25",
      "section": "25",
      "title": "25 straipsnis. Įstatymo įsigaliojimas",
      "content": "1. Šis Įstatymas įsigalioja nuo 2004 m. gegužės 1 d.\n\n2. Įsigaliojus šiam Įstatymui, Lietuvos bankas turimus rezervus perveda į atsargos kapitalą.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
