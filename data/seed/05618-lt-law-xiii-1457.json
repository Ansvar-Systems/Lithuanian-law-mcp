{
  "id": "lt-law-xiii-1457",
  "type": "statute",
  "title": "Lietuvos Respublikos gamtinių dujų įstatymo Nr. VIII-1973 2, 13-3 ir 37 straipsnių pakeitimo įstatymas",
  "short_name": "XIII-1457",
  "status": "in_force",
  "issued_date": "2018-06-30",
  "in_force_date": "2019-01-01",
  "url": "https://e-tar.lt/portal/lt/legalAct/dde0cde084d811e8ae2bfd1913d66d57/hCQGOsdNpl",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 69 dalį ir ją išdėstyti taip:\n\n„69. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos energetikos įstatyme (toliau – Energetikos įstatymas), Lietuvos Respublikos statybos įstatyme ir kituose teisės aktuose.“"
    },
    {
      "provision_ref": "art2",
      "section": "2",
      "title": "2 straipsnis. 133 straipsnio pakeitimas",
      "content": "1. Pakeisti 133 straipsnio 1 dalį ir ją išdėstyti taip:\n\n„1. Būti mažo ir (ar) vidutinio slėgio dujotiekių įrengimo rangovu turi teisę:\n\n1) Lietuvos Respublikos juridinis asmuo, kita organizacija ar jų padalinys, turintys Valstybinės energetikos inspekcijos prie Energetikos ministerijos Energetikos įstatymo nustatyta tvarka išduotą gamtinių dujų įrenginių įrengimo veiklos atestatą;\n\n2) valstybės narės juridinis asmuo, kita organizacija ar jų padalinys, turintys Valstybinės energetikos inspekcijos prie Energetikos ministerijos Energetikos įstatymo nustatyta tvarka išduotą gamtinių dujų įrenginių įrengimo veiklos atestatą.“\n\n2. Pakeisti 133 straipsnio 2 dalį ir ją išdėstyti taip:\n\n„2. Įrengti mažo ir (ar) vidutinio slėgio kriterijus atitinkančias vartotojo sistemas, išskyrus mažo ir (ar) vidutinio slėgio kriterijus atitinkančias vartotojo sistemas ypatinguosiuose statiniuose, turi teisę šio straipsnio 1 dalies 1 ir 2 punktuose nurodyti asmenys ir Lietuvos Respublikos ar kitos valstybės narės fiziniai asmenys, turintys Valstybinės energetikos inspekcijos prie Energetikos ministerijos Energetikos įstatymo nustatyta tvarka išduotą gamtinių dujų įrenginių įrengimo veiklos atestatą.“\n\n3. Papildyti 133 straipsnį nauja 3 dalimi:\n\n„3. Įrengti mažo ir (ar) vidutinio slėgio kriterijus atitinkančias dujų sistemas statiniuose turi teisę Lietuvos Respublikos statybos įstatyme nurodyti asmenys, kuriems suteikta teisė būti ypatingųjų statinių statybos rangovais ir vykdyti statinio dujų inžinerinių sistemų įrengimo darbus.“\n\n4. Buvusias 133 straipsnio 3, 4 ir 5 dalis laikyti atitinkamai 4, 5 ir 6 dalimis."
    },
    {
      "provision_ref": "art3",
      "section": "3",
      "title": "3 straipsnis. 37 straipsnio pakeitimas",
      "content": "Pakeisti 37 straipsnio 6 dalį ir ją išdėstyti taip:\n\n„6. Perdavimo ar skirstymo sistemos operatoriai padengia ekonomiškai pagrįstas sistemos plėtros ir prie perdavimo ar skirstymo sistemos prijungiamų vartotojų prijungimo išlaidas. Prie perdavimo ar skirstymo sistemos prijungiami vartotojai padengia ekonomiškai pagrįstas prijungimo išlaidas viršijančias išlaidas. Prie skirstymo sistemos prijungiamas nebuitinis vartotojas turi teisę, suderinęs su skirstymo sistemos operatoriumi, Energetikos ministerijos nustatyta tvarka savo lėšomis organizuoti skirstymo sistemos įrengimo darbus ir ją įrengti, jeigu įrengiamos skirstymo sistemos pajėgumas yra ne mažesnis kaip 40 MWh/val. Šiuo atveju nebuitinio vartotojo atlikti skirstymo sistemos įrengimo darbai laikomi nebuitinio vartotojo prijungimo prie skirstymo sistemos paslaugos dalimi ir ši nebuitinio vartotojo įrengta skirstymo sistema yra skirstymo sistemos operatoriaus nuosavybė. Prie šios skirstymo sistemos prijungiant kitus vartotojus, už jos įrengimą ir (ar) naudojimą įrengimą atlikusiam nebuitiniam vartotojui neatlyginama.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos energetikos ministras ir Valstybinė kainų ir energetikos kontrolės komisija iki 2018 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                          Dalia Grybauskaitė"
    }
  ],
  "definitions": []
}
