{
  "id": "lt-law-x-1611",
  "type": "statute",
  "title": "Lietuvos Respublikos piniginės socialinės paramos nepasiturinčioms šeimoms ir vieniems gyvenantiems asmenims įstatymo 15 ir 22 straipsnių pakeitimo įstatymas",
  "short_name": "X-1611",
  "status": "in_force",
  "issued_date": "2008-06-17",
  "in_force_date": "2008-10-01",
  "url": "https://e-tar.lt/portal/lt/legalAct/TAR.24EE37CFF6E7/xGMCVHlPrk",
  "provisions": [
    {
      "provision_ref": "art1",
      "section": "1",
      "title": "1 straipsnis. 15 straipsnio 1 dalies 1, 3 ir 11 punktų pakeitimas",
      "content": "1. Pakeisti 15 straipsnio 1 dalies 1 punktą ir jį išdėstyti taip:\n\n„1) su darbo santykiais susijusios pajamos, išskyrus mokinių, kurie mokosi dieninėse bendrojo lavinimo mokyklose ar profesinio mokymo įstaigose pagal bendrojo lavinimo programą ir (ar) pagal profesinio mokymo programą pirmajai kvalifikacijai įgyti, su darbo santykiais susijusias pajamas;“.\n\n2. Pakeisti 15 straipsnio 1 dalies 3 punktą ir jį išdėstyti taip:\n\n„3) pensijos ir (ar) pensijų išmokos, šalpos išmokos, išskyrus slaugos ar priežiūros (pagalbos) išlaidų tikslines kompensacijas ir tikslinį priedą;“.\n\n3. Pakeisti 15 straipsnio 1 dalies 11 punktą ir jį išdėstyti taip:\n\n„11) kas mėnesį gaunamos socialinio pobūdžio pajamos, išskyrus: transporto išlaidų kompensacijas neįgaliesiems; kompensacijas donorams; išmoką vaikui, mokamą pagal Išmokų vaikams įstatymą; socialinę stipendiją; pagalbos pinigus, mokamus pagal Socialinių paslaugų įstatymą;“."
    },
    {
      "provision_ref": "art2",
      "section": "2",
      "title": "2 straipsnis. 22 straipsnio 1 dalies 3 punkto pakeitimas",
      "content": "Pakeisti 22 straipsnio 1 dalies 3 punktą ir jį išdėstyti taip:\n\n„3) kompensacijas šeimai arba vienam gyvenančiam asmeniui, įsiskolinusiems už būsto šildymą, karštą ar šaltą vandenį, teikti šio įstatymo 21 straipsnio 2 dalies 2 punkte nustatytu būdu, jei šeima arba vienas gyvenantis asmuo atitinka šio įstatymo 6 straipsnio 6 punkto reikalavimą;“."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "1. Šis įstatymas, išskyrus 1 straipsnio 1 dalį ir 2 straipsnį, įsigalioja 2008 m. spalio 1 d.\n\n2. Šio įstatymo 1 straipsnio 1 dalis įsigalioja 2008 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS"
    }
  ],
  "definitions": []
}
