{
  "id": "lt-law-xv-361",
  "type": "statute",
  "title": "Lietuvos Respublikos civilinio proceso kodekso 649, 702, 704 ir 746 straipsnių pakeitimo įstatymas",
  "short_name": "XV-361",
  "status": "in_force",
  "issued_date": "2025-06-26",
  "in_force_date": "2025-09-01",
  "url": "https://e-tar.lt/portal/lt/legalAct/1db6ab6155ce11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 649 straipsnio pakeitimas",
      "content": "Pakeisti 649 straipsnio 1 dalį ir ją išdėstyti taip:\n\n„1. Jeigu vykdomasis raštas prarastas, tai išieškotojo ar antstolio prašymu išduodamas popierinės ar elektroninės formos vykdomojo rašto dublikatas. Išieškotojo prašymu, grąžinus anksčiau išduotą popierinės formos vykdomąjį raštą, išduodamas elektroninės formos vykdomojo rašto dublikatas. Prašymas išduoti vykdomojo rašto dublikatą paduodamas bylą nagrinėjusiam pirmosios instancijos teismui.“"
    },
    {
      "provision_ref": "art2",
      "section": "2",
      "title": "2 straipsnis. 702 straipsnio pakeitimas",
      "content": "Pakeisti 702 straipsnį ir jį išdėstyti taip:\n\n„702 straipsnis. Turto perdavimo išieškotojui aktas\n\n1. Išieškotojui pareiškus norą pasiimti neparduotą iš varžytynių turtą natūra ar įkeistą turtą perduodant įkeitimo kreditoriui, jeigu, vadovaujantis įkeitimo sandoriu, išieškojimas iš įkeisto turto vykdomas šį turtą perduodant įkeitimo kreditoriui, turtas perduodamas surašant Sprendimų vykdymo instrukcijoje nustatytos formos turto perdavimo išieškotojui aktą, kuris yra nuosavybės teisę patvirtinantis dokumentas. Šį aktą antstolis surašo įkeistą turtą perduodamas įkeitimo kreditoriui, o tais atvejais, kai išieškotojui perduodamas iš varžytynių neparduotas turtas, – praėjus dvidešimt dienų nuo antstolio pasiūlymo paimti turtą išsiuntimo išieškotojui dienos. Kai išieškotojas ar įkeitimo kreditorius privalo sumokėti perduodamo turto kainos ir jam priklausančių lėšų sumos skirtumą, turto perdavimo išieškotojui aktą antstolis surašo per tris darbo dienas nuo visos skirtumo sumos sumokėjimo, bet ne anksčiau kaip po dvidešimt dienų nuo antstolio pasiūlymo paimti turtą išsiuntimo išieškotojui ar įkeitimo kreditoriui dienos.\n\n2. Turtas išieškotojui ar įkeitimo kreditoriui perduodamas po to, kai išieškotojas antstoliui sumoka šio Kodekso 720 straipsnio 1 dalyje ar 722 straipsnio 2 dalyje nurodytas sumas, o įkeitimo kreditorius – 746 straipsnio 5 dalies 1 punkte nurodytą sumą.\n\n3. Nuo turto perdavimo išieškotojui akto surašymo momento laikoma, kad yra tinkamai įvykdyta pareiga perduoti turtą išieškotojui ir jam pereina nuosavybės teisė. Kai išieškotojui perduodamas nekilnojamasis turtas, turto perdavimo išieškotojui aktas elektroninių ryšių priemonėmis perduodamas Nekilnojamojo turto registro tvarkytojui.“"
    },
    {
      "provision_ref": "art3",
      "section": "3",
      "title": "3 straipsnis. 704 straipsnio pakeitimas",
      "content": "Pakeisti 704 straipsnio 6 dalį ir ją išdėstyti taip:\n\n„6. Areštuotas turtas skolininko pasiūlytam pirkėjui parduodamas surašant Sprendimų vykdymo instrukcijoje nustatytos formos aktą, kuris yra nuosavybės teisę patvirtinantis dokumentas. Šį turto pardavimo skolininko pasiūlytam pirkėjui aktą antstolis surašo per tris darbo dienas nuo visos kainos už parduotą turtą sumokėjimo, bet ne anksčiau kaip po dvidešimt dienų nuo skolininko pasiūlyto pirkėjo sutikimo pirkti turtą pateikimo antstoliui dienos. Kai skolininko pasiūlytam pirkėjui parduodamas nekilnojamasis turtas, turto pardavimo skolininko pasiūlytam pirkėjui aktas elektroninių ryšių priemonėmis perduodamas Nekilnojamojo turto registro tvarkytojui.“"
    },
    {
      "provision_ref": "art4",
      "section": "4",
      "title": "4 straipsnis. 746 straipsnio pakeitimas",
      "content": "Pakeisti 746 straipsnį ir jį išdėstyti taip:\n\n„746 straipsnis. Išieškojimo iš hipoteka ar įkeitimu įkeisto turto tvarkos ypatumai\n\n1. Priėmęs vykdyti vykdomąjį įrašą, antstolis skolininkui išsiunčia raginimą įvykdyti hipoteka ar įkeitimu užtikrintą įsipareigojimą per vieną mėnesį nuo raginimo įteikimo dienos, o raginimo kopiją išsiunčia įkaito davėjui (kai jis nėra skolininkas) ir kitiems viešame registre nurodytiems kreditoriams. Šiame raginime turi būti nurodyta skolininko teisė pateikti duomenis apie įvykdytą hipoteka ar įkeitimu užtikrintą įsipareigojimą ar jo dalį. Raginimo turiniui ir įteikimui mutatis mutandis taikomos šio Kodekso XLVI skyriaus normos.\n\n2. Išsiuntęs ar įteikęs raginimą įvykdyti hipoteka ar įkeitimu užtikrintą įsipareigojimą, išskyrus atvejus, kai, vadovaujantis įkeitimo sandoriu, išieškojimas iš įkeisto turto vykdomas įkeistą turtą perduodant įkeitimo kreditoriui, antstolis areštuoja įkaito davėjo turtą šio Kodekso XLVIII skyriaus nustatyta tvarka.\n\n3. Jeigu skolininkas, gavęs antstolio raginimą įvykdyti hipoteka ar įkeitimu užtikrintą įsipareigojimą, per raginime nurodytą terminą neįvykdo hipoteka ar įkeitimu užtikrinto skolinio įsipareigojimo, antstolis nustato įkeisto turto administravimą arba įkeistą turtą realizuoja priverstine tvarka, arba įkeistą turtą perduoda įkeitimo kreditoriui, jeigu, vadovaujantis įkeitimo sandoriu, išieškojimas iš įkeisto turto vykdomas šį turtą perduodant įkeitimo kreditoriui.\n\n4. Kai įkeitimo sandoryje nustatyta, kad perdavus įkeistą turtą įkeitimo kreditoriui skolininko prievolė pasibaigia ir vykdant vykdomąjį dokumentą dėl įkeisto turto perdavimo įkeitimo kreditoriui šis turtas nėra areštuotas vykdant išieškojimą iš šio skolininko kitų kreditorių naudai, antstolis įkeistą turtą perduoda įkeitimo kreditoriui.\n\n5. Kai įkeitimo sandoryje nustatyta, kad įkeitimu užtikrintos prievolės pabaiga priklauso nuo įkeitimo kreditoriui perduoto įkeisto turto vertės, taip pat tais atvejais, kai vykdant vykdomąjį dokumentą dėl įkeisto turto perdavimo įkeitimo kreditoriui šis turtas yra areštuotas vykdant išieškojimą iš šio skolininko kitų kreditorių naudai, antstolis įkeistą turtą įkainoja laikydamasis šio Kodekso 681 straipsnio nuostatų ir išieškojimą iš įkeisto turto perduodant šį turtą įkeitimo kreditoriui vykdo šia tvarka:\n\n1) jeigu įkeisto turto vertė viršija įkeitimu užtikrinto pagrindinio reikalavimo ir iš šio reikalavimo atsirandančių palūkanų dydį, įkeitimo kreditorius šio Kodekso 720 straipsnyje nustatyta tvarka privalo sumokėti perduodamo turto kainos ir įkeitimo kreditoriui priklausančios sumos skirtumą;\n\n2) jeigu įkeisto turto vertė mažesnė negu įkeitimu užtikrinto pagrindinio reikalavimo ir iš šio reikalavimo atsirandančių palūkanų suma, įkeitimo kreditorius turi teisę išieškoti trūkstamą sumą iš skolininko kito turto. Šiuo atveju įkeitimo kreditorius neturi pirmenybės prieš kitus kreditorius.\n\n6. Jeigu įkeisto turto nėra (jis sunaikintas, prarastas ar sužalotas) arba įkeitimo kreditorius atsisako priimti įkeistą turtą, jis turi teisę įkeitimu užtikrintą pagrindinį reikalavimą ir iš šio reikalavimo atsirandančių palūkanų dydį išieškoti iš skolininko kito turto. Šiuo atveju įkeitimo kreditorius neturi pirmenybės prieš kitus kreditorius.\n\n7. Hipotekos ar įkeitimo kreditoriaus prašymu skolininko pasiūlytam pirkėjui ar varžytynėse pardavęs įkeistą turtą ir surašęs turto pardavimo skolininko pasiūlytam pirkėjui ar turto pardavimo iš varžytynių aktą arba įkeistą turtą perdavęs hipotekos ar įkeitimo kreditoriui ir surašęs turto perdavimo išieškotojui aktą, antstolis nedelsdamas apie tai praneša viešam registrui ir pateikia tai patvirtinančius dokumentus.\n\n8. Kai išieškoma pagal įmonės hipotekos sandorį, vykdomąjį įrašą priėmęs vykdyti antstolis šio Kodekso 677 straipsnyje nustatyta tvarka sudaro hipotekos objektu esančios įmonės turto aprašą ir priima patvarkymą paskirti hipotekos kreditorių arba kreditoriaus sutikimu kitą asmenį įmonės turto administratoriumi. Šiuo atveju įkeistos įmonės valdymo organai iš administruojamo įmonės turto gaunamas pajamas perveda į antstolio depozitinę sąskaitą, iš kurios lėšos paskirstomos hipotekos kreditoriams atsižvelgiant į jų reikalavimų tenkinimo eilę.\n\n9. Kai skolininkui (įkeisto turto savininkui) pradėtas bankroto ar restruktūrizavimo procesas, įkeistas turtas parduodamas ir hipotekos ar įkeitimo kreditorių reikalavimai tenkinami atitinkamai Juridinių asmenų nemokumo įstatymo ar Lietuvos Respublikos fizinių asmenų bankroto įstatymo nustatyta tvarka, atsižvelgiant į Lietuvos Respublikos pakeitimo vertybiniais popieriais ir padengtųjų obligacijų įstatyme nustatytas sąlygas dėl užtikrinamojo turto valdymo, disponavimo juo, specialiųjų kreditorių ir investuotojų teisių į užtikrinamąjį turtą.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. rugsėjo 1 d.\n\n2. Lietuvos Respublikos Vyriausybė ar jos įgaliota institucija ir teisingumo ministras iki 2025 m. rugpjūčio 31 d. priima šio įstatymo įgyvendinamuosius teisės aktus.\n\n3. Šio įstatymo 2 straipsnyje išdėstyto Lietuvos Respublikos civilinio proceso kodekso 702 straipsnio nuostatos taikomos įkeistą turtą perduodant įkeitimo kreditoriui ar iš varžytynių neparduotą turtą perduodant išieškotojui nuo 2025 m. rugsėjo 1 d.\n\n4. Šio įstatymo 3 straipsnyje išdėstytos Civilinio proceso kodekso 704 straipsnio 6 dalies nuostatos taikomos turtą parduodant skolininko pasiūlytam pirkėjui nuo 2025 m. rugsėjo 1 d.\n\n5. Šio įstatymo 4 straipsnyje išdėstyto Civilinio proceso kodekso 746 straipsnio nuostatos taikomos vykdomosioms byloms dėl išieškojimo iš įkeisto turto, pradėtoms nuo 2025 m. rugsėjo 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
