{
  "id": "lt-law-xiv-1915",
  "type": "statute",
  "title": "Lietuvos Respublikos Šventosios jūrų uosto įstatymo Nr. X-910 4, 5, 7 ir 10 straipsnių pakeitimo įstatymas",
  "short_name": "XIV-1915",
  "status": "in_force",
  "issued_date": "2023-04-27",
  "in_force_date": "2024-01-01",
  "url": "https://e-tar.lt/portal/lt/legalAct/ecfb9b30eb1b11ed9978886e85107ab2/yPcRYnSVTJ",
  "provisions": [
    {
      "provision_ref": "art1",
      "section": "1",
      "title": "1 straipsnis. 4 straipsnio pakeitimas",
      "content": "Pakeisti 4 straipsnio 2 dalį ir ją išdėstyti taip:\n\n„2. Uosto naudotojai ir uosto žemės naudotojai, sudarę sutartį su šio įstatymo 7 straipsnio 1 dalyje nurodyta savivaldybės įmone atitinkamai dėl veiklos uoste arba dėl uosto žemės nuomos, uosto teritorijoje gali vykdyti tik tokią veiklą, kuri atitinka uosto paskirtį.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnį ir jį išdėstyti taip:\n\n„5 straipsnis. Uosto žemė, akvatorija ir uosto infrastruktūra\n\n1. Uosto žemė, akvatorija ir uosto infrastruktūra yra Lietuvos valstybės turtas, kuris Vyriausybės nutarimu perduodamas valdyti, naudoti ir disponuoti juo patikėjimo teise šio įstatymo 7 straipsnio 1 dalyje nurodytai savivaldybės įmonei šio įstatymo 4 straipsnio 1 dalyje ir 7 straipsnio 2 dalyje nurodytoms reikmėms.\n\n2. Uosto žemė, akvatorija ir uosto infrastruktūra neprivatizuojamos.\n\n3. Šio straipsnio 1 dalyje nurodytas Lietuvos valstybės turtas negali būti perduotas nuosavybės teise kitiems asmenims, įkeistas ar negali būti kitaip suvaržytos daiktinės teisės į jį, negalima juo garantuoti, laiduoti ar kitu būdu juo užtikrinti savo ir kitų asmenų prievolių įvykdymo.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio pakeitimas",
      "content": "Pakeisti 7 straipsnį ir jį išdėstyti taip:\n\n„7 straipsnis. Uosto valdymas\n\n1. Uosto žemę, akvatoriją ir uosto infrastruktūrą patikėjimo teise valdo, naudoja ir jomis disponuoja Šventosios jūrų uosto direkcija šiame įstatyme, Šventosios jūrų uosto direkcijos įstatuose, jos veiklą reglamentuojančiuose teisės aktuose nustatyta tvarka ir sąlygomis. Šventosios jūrų uosto direkcija yra Palangos miesto savivaldybės tarybos sprendimu įsteigta savivaldybės įmonė (toliau – savivaldybės įmonė). Jos savininko teises ir pareigas įgyvendina Palangos miesto savivaldybės vykdomoji institucija.\n\n2. Pagrindinės savivaldybės įmonės funkcijos:\n\n1) koordinuoti uosto žemės naudotojų vykdomą uosto teritorijos apsaugą;\n\n2) užtikrinti saugią laivybą uoste;\n\n3) nuomoti uosto žemę;\n\n4) rinkti atlyginimą už uosto paslaugas;\n\n5) organizuoti uosto akvatorijoje žmonių ir laivų gelbėjimo darbus;\n\n6) rengti uosto plėtros krypčių projektus, organizuoti jų įgyvendinimą, mokslinių tyrimų darbus, reklamuoti uostą;\n\n7) įgyvendinti uosto apsaugos nuo taršos prevencijos priemones ir organizuoti taršos padarinių likvidavimą;\n\n8) stebėti ir išlaikyti projektinius gylius uosto akvatorijoje, prie krantinių ir pirsų;\n\n9) statyti, remontuoti, rekonstruoti, griauti ir atnaujinti (modernizuoti) uosto infrastruktūrą;\n\n10) organizuoti ir vykdyti uosto aplinkos apsaugą;\n\n11) užtikrinti neišnuomotos uosto žemės (teritorijos) priežiūrą;\n\n12) vykdyti kitą jos įstatuose nustatytą veiklą.“"
    },
    {
      "provision_ref": "art4",
      "section": "4",
      "title": "4 straipsnis. 10 straipsnio pakeitimas",
      "content": "Pakeisti 10 straipsnį ir jį išdėstyti taip:\n\n„10 straipsnis. Uosto žemės nuoma\n\n1. Savivaldybės įmonė turi teisę išnuomoti uosto žemę tik su uosto paskirtimi susijusiai veiklai, nurodytai šio įstatymo 4 straipsnio 1 dalyje, vykdyti.\n\n2. Savivaldybės įmonė uosto žemę gali išnuomoti tik konkurso tvarka. Šios tvarkos aprašą Palangos miesto savivaldybės tarybos teikimu tvirtina Vyriausybė.\n\n3. Uosto žemės nuomos sutarties formą ir uosto žemės nuomos mokesčio apskaičiavimo tvarkos aprašą Palangos miesto savivaldybės tarybos teikimu tvirtina Vyriausybė.\n\n4. Uosto žemė gali būti perduodama laikinai neatlygintinai naudotis valstybės institucijoms, kurių veikla uoste privaloma pagal Lietuvos Respublikos įstatymus. Sprendimą perduoti uosto žemę neatlygintinai naudotis priima Palangos miesto savivaldybės taryba. Uosto žemė perduodama laikinai neatlygintinai naudotis Vyriausybės nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. sausio 1 d.\n\n2. Lietuvos Respublikos Vyriausybė, Palangos miesto savivaldybės institucijos iki 2023 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\npart_899bfa522d1547a586610e074ab16dbb_end"
    }
  ],
  "definitions": []
}
