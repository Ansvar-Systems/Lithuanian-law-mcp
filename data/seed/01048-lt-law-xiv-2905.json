{
  "id": "lt-law-xiv-2905",
  "type": "statute",
  "title": "Lietuvos Respublikos elektroninių ryšių įstatymo Nr. IX-2135 3, 8, 23, 36, 44, 45, 51, 74, 82, 98 straipsnių ir priedo pakeitimo įstatymas",
  "short_name": "XIV-2905",
  "status": "in_force",
  "issued_date": "2024-07-11",
  "in_force_date": "2024-10-18",
  "url": "https://e-tar.lt/portal/lt/legalAct/28bb929049be11efbdaea558de59136c/WjkMmMdeaH",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pripažinti netekusiomis galios 3 straipsnio 87 ir 88 dalis."
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "Pakeisti 8 straipsnio 2 dalies 8 punktą ir jį išdėstyti taip:\n\n„8) užtikrinti, kad viešųjų elektroninių ryšių tinklų teikėjai įgyvendintų tinkamas technines ir organizacines priemones savo viešaisiais elektroninių ryšių tinklais teikiamų viešųjų elektroninių ryšių paslaugų nepertraukiamam teikimui užtikrinti.“"
    },
    {
      "provision_ref": "art3",
      "section": "3",
      "title": "3 straipsnis. 23 straipsnio pakeitimas",
      "content": "Pakeisti 23 straipsnio 10 dalį ir ją išdėstyti taip:\n\n„10. Šio straipsnio 2 dalyje nurodytu atveju ūkio subjektas gali atsisakyti suteikti prieigą, vienašališkai sustabdyti jos teikimą ar ją nutraukti tik tais atvejais, kai tai yra pagrįsta objektyviais kriterijais, įskaitant techninių galimybių nebuvimą arba būtinybę užtikrinti tinklo saugumą.“"
    },
    {
      "provision_ref": "art4",
      "section": "4",
      "title": "4 straipsnis. 36 straipsnio pakeitimas",
      "content": "Pakeisti 36 straipsnio 2 dalies 15 punktą ir jį išdėstyti taip:\n\n„15) viešųjų elektroninių ryšių paslaugų nepertraukiamo teikimo užtikrinimu, įskaitant sąlygas, užkertančias kelią elektromagnetiniams trukdžiams tarp elektroninių ryšių tinklų ir (arba) elektroninių ryšių paslaugų;“."
    },
    {
      "provision_ref": "art5",
      "section": "5",
      "title": "5 straipsnis. 44 straipsnio pakeitimas",
      "content": "Pakeisti 44 straipsnio 8 dalies 1 punktą ir jį išdėstyti taip:\n\n„1) informacijos pateikimas sukeltų grėsmę elektroninių ryšių infrastruktūros ir (arba) tinkamos paskirties fizinės infrastruktūros saugumui, visuomenės saugumui ir (arba) sveikatai;“."
    },
    {
      "provision_ref": "art6",
      "section": "6",
      "title": "6 straipsnis. 45 straipsnio pakeitimas",
      "content": "1. Pakeisti 45 straipsnio 3 dalies 3 punktą ir jį išdėstyti taip:\n\n„3) sutarties dėl bendro infrastruktūros naudojimo sudarymas ir (arba) jos vykdymas sukeltų grėsmę viešųjų elektroninių ryšių tinklų saugumui, visuomenės saugumui ir (arba) sveikatai;“.\n\n2. Pakeisti 45 straipsnio 11 dalį ir ją išdėstyti taip:\n\n„11. Šio straipsnio 9 ir 10 dalys netaikomos informacijai, kurios pateikimas galėtų sukelti ar sukels grėsmę nacionaliniam saugumui, elektroninių ryšių infrastruktūros ir (arba) tinkamos paskirties fizinės infrastruktūros saugumui, visuomenės saugumui ir (arba) sveikatai. Atsisakymas infrastruktūros naudotojui pateikti šio straipsnio 9 ir (arba) 10 dalyse nurodytą informaciją turi būti motyvuotas ir pagrįstas.“"
    },
    {
      "provision_ref": "art7",
      "section": "7",
      "title": "7 straipsnis. 51 straipsnio pakeitimas",
      "content": "Pakeisti 51 straipsnį ir jį išdėstyti taip:\n\n„51 straipsnis. Viešųjų elektroninių ryšių paslaugų nepertraukiamas teikimas\n\n1. Viešųjų elektroninių ryšių tinklų teikėjai privalo įgyvendinti tinkamas technines ir organizacines priemones, kuriomis užtikrintų savo viešaisiais elektroninių ryšių tinklais teikiamų viešųjų elektroninių ryšių paslaugų nepertraukiamą teikimą.\n\n2. Ryšių reguliavimo tarnyba nustato techninius ir organizacinius reikalavimus viešųjų elektroninių ryšių paslaugų nepertraukiamam teikimui užtikrinti.\n\n3. Ryšių reguliavimo tarnyba, siekdama užtikrinti viešųjų elektroninių ryšių paslaugų nepertraukiamą teikimą, turi teisę duoti privalomus nurodymus ir nustatyti nurodymų įvykdymo terminą viešųjų elektroninių ryšių tinklų ir (arba) viešųjų elektroninių ryšių paslaugų teikėjams. Ryšių reguliavimo tarnybos nurodymai turi būti motyvuoti, pagrįsti ir proporcingi tikslui pasiekti.\n\n4. Įvykus viešųjų elektroninių ryšių paslaugų teikimo nutraukimui, atitinkančiam Ryšių reguliavimo tarnybos nustatytus masto vertinimo kriterijus, viešųjų elektroninių ryšių tinklų ir (arba) viešųjų elektroninių ryšių paslaugų teikėjas privalo nedelsdamas apie šį įvykį informuoti Ryšių reguliavimo tarnybą jos nustatyta tvarka ir sąlygomis. Nustatant viešųjų elektroninių ryšių paslaugų teikimo nutraukimo mastą, atsižvelgiama į paslaugų gavėjų, kuriuos paveikė šis įvykis, skaičių, viešųjų elektroninių ryšių paslaugų teikimo nutraukimo trukmę, teritoriją, poveikio viešųjų elektroninių ryšių paslaugų teikimui mastą, poveikio ekonominei ir visuomeninei veiklai mastą. Ryšių reguliavimo tarnyba nustato konkrečius viešųjų elektroninių ryšių paslaugų teikimo nutraukimo masto vertinimo kriterijus.“"
    },
    {
      "provision_ref": "art8",
      "section": "8",
      "title": "8 straipsnis. 74 straipsnio pakeitimas",
      "content": "Pripažinti netekusia galios 74 straipsnio 3 dalį."
    },
    {
      "provision_ref": "art9",
      "section": "9",
      "title": "9 straipsnis. 82 straipsnio pakeitimas",
      "content": "Pakeisti 82 straipsnio 3 dalies 9 punktą ir jį išdėstyti taip:\n\n„9) viešųjų elektroninių ryšių paslaugų nepertraukiamo teikimo įvertinimu;“."
    },
    {
      "provision_ref": "art10",
      "section": "10",
      "title": "10 straipsnis. 98 straipsnio pakeitimas",
      "content": "Pakeisti 98 straipsnio 5 dalį ir ją išdėstyti taip:\n\n„5. Institucija, davusi privalomus nurodymus blokuoti interneto domeno vardą, identifikuojantį interneto svetainę ar jos kopiją, privalomų nurodymų davimo dieną įtraukia šį interneto domeno vardą į interneto domenų vardų, naudojamų vykdant veiklą, kuria pažeidžiami teisės aktų reikalavimai, sąrašą vadovaudamasi Kibernetinio saugumo įstatymo 19 straipsnio 3 dalimi.“"
    },
    {
      "provision_ref": "art11",
      "section": "11",
      "title": "11 straipsnis. Įstatymo priedo pakeitimas",
      "content": "Pakeisti Įstatymo priedo 14 punktą ir jį išdėstyti taip:\n\n„14. 2018 m. gruodžio 11 d. Europos Parlamento ir Tarybos direktyva (ES) 2018/1972, kuria nustatomas Europos elektroninių ryšių kodeksas (nauja redakcija), su pakeitimais, padarytais 2022 m. gruodžio 14 d. Europos Parlamento ir Tarybos direktyva (ES) 2022/2555.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "Šis įstatymas įsigalioja 2024 m. spalio 18 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
