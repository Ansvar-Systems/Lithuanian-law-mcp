{
  "id": "lt-law-viii-366",
  "type": "statute",
  "title": "Lietuvos Respublikos žalos atlyginimo dėl nelaimingų atsitikimų darbe ar susirgimų profesine liga laikinasis įstatymas",
  "short_name": "VIII-366",
  "status": "in_force",
  "issued_date": "1997-07-01",
  "in_force_date": "1997-09-01",
  "url": "https://e-tar.lt/portal/lt/legalAct/TAR.AB0E44DE47D8/ErrBFvNhVF",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "Šis įstatymas nustato žalos atlyginimo dėl nelaimingų atsitikimų darbe ar susirgimų profesine liga, kai žala atsirado dėl nelaimingo atsitikimo darbe, įvykusio iki 1999 m. gruodžio 31 d. įskaitytinai, ar profesinės ligos, nustatytos iki 1999 m. gruodžio 31 d. įskaitytinai, bei profesinės ligos, nustatytos po šios datos, bet ne vėliau kaip iki 2023 m. gruodžio 31 d. įskaitytinai, asmenims, kurie nebuvo draudžiami nelaimingų atsitikimų darbe ir profesinių ligų socialiniu draudimu, tvarką, dydį bei asmenis, turinčius teisę į šį atlyginimą.\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Neteko galios nuo 2010 m. balandžio 27 d.\n\n2. Ūkininkas - asmuo, besiverčiantis prekine žemės ūkio produkcijos gamyba ir naudojantis šiai veiklai žemės ūkio paskirties žemę.\n\n3. Nelaimingas atsitikimas darbe - ūmus darbuotojo sveikatos pakenkimas dėl trumpalaikio darbo aplinkos pavojingo, kenksmingo veiksnio (veiksnių) poveikio, kai darbuotojas netenka darbingumo nors vienai dienai arba dėl to miršta.\n\n4. Profesinė liga - darbuotojo sveikatos sutrikimas dėl darbo aplinkos kenksmingo veiksnio (veiksnių) poveikio, nustatyta tvarka pripažintas profesine liga.\n\n5. Darbo vieta - vieta, kur darbuotojas dirba arba privalo dirbti darbo sutartyje sulygtą darbą.\n\n6. Žalos atlyginimo mokėtojai - juridiniai ir fiziniai asmenys, pagal šį įstatymą ir kitus teisės aktus privalantys mokėti nukentėjusiajam žalos atlyginimą dėl sveikatos sužalojimo darbe, susirgimo profesine liga ar jo mirties.\n\n7. Nukentėjusysis - asmuo, nukentėjęs dėl nelaimingo atsitikimo darbe ar susirgimo profesine liga, jeigu jis pagal šį įstatymą turi teisę gauti žalos atlyginimą.\n\n8. Netektas dalyvumas – procentais išreiškiamas sumažėjęs asmens pajėgumas veiksmingai dalyvauti visuomenės gyvenime dėl nelaimingo atsitikimo darbe arba dėl susirgimo profesine liga. Jeigu nukentėjusysis miršta dėl nelaimingo atsitikimo darbe ar dėl profesinės ligos, laikoma, kad netekta 100 procentų dalyvumo. Dėl nelaimingo atsitikimo darbe ar susirgimo profesine liga netekto dalyvumo procentą nustato Asmens su negalia teisių apsaugos agentūra prie Lietuvos Respublikos socialinės apsaugos ir darbo ministerijos. Nukentėjusiajam dėl kelių įvykių nustatomas netekto dalyvumo procentas dėl kiekvieno įvykio atskirai.\nStraipsnio dalies pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\n9. Netekto dalyvumo koeficientas (d) – vieneto dalimis išreiškiamas dydis, apskaičiuojamas netekto dalyvumo procentą dalijant iš 100.\nStraipsnio dalies pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\n10. Vidutinis šalies darbo užmokestis (D) – ši sąvoka suprantama taip, kaip ji apibrėžta Lietuvos Respublikos valstybinio socialinio draudimo įstatyme.\nStraipsnio dalies pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026\n\n11. Kompensavimo koeficientas (k) – nukentėjusiojo vidutinio darbo užmokesčio (šio įstatymo 11 straipsnis) santykis su mėnesių, pagal kuriuos apskaičiuotas vidutinis darbo užmokestis, einamųjų metų draudžiamųjų pajamų vidurkiu. Tuo atveju, kai nukentėjusiojo dėl susirgimo profesine liga asmens draudžiamųjų pajamų koeficientas, nustatytas socialinio draudimo pensijos byloje, didesnis negu kompensavimo koeficientas, taikomas asmens draudžiamųjų pajamų koeficientas, nustatytas socialinio draudimo pensijos byloje. Iki 1995 metų kompensavimo koeficientui apskaičiuoti vietoj draudžiamųjų pajamų imamas Socialinio draudimo pensijų skyrimo ir mokėjimo nuostatuose nurodytas atitinkamo mėnesio vidutinis mėnesinis darbo užmokestis, o iki 1991 metų – vidutinis atitinkamų metų mėnesinis darbo užmokestis. Jei nukentėjusiojo vidutinio darbo užmokesčio nėra ar jo negalima nustatyti arba taip apskaičiuotas kompensavimo koeficientas yra mažesnis už 0,35, laikoma, kad kompensavimo koeficientas lygus 0,35. Kompensavimo koeficientas negali būti didesnis už 3.\nStraipsnio dalies pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026\n\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. IX-1247, 2002-12-10, Žin., 2002, Nr. 123-5535 (2002-12-24)\nNr. X-211, 2005-05-19, Žin., 2005, Nr. 71-2557 (2005-06-07)\nNr. XI-752, 2010-04-13, Žin., 2010, Nr. 48-2302 (2010-04-27)"
    },
    {
      "provision_ref": "art3",
      "section": "3",
      "title": "3 straipsnis. Įstatymo taikymas",
      "content": "1. Šis įstatymas taikomas:\n\n1) visų rūšių įmonėms, įstaigoms, organizacijoms, esančioms Lietuvos Respublikos teritorijoje, taip pat užsienyje esančioms įmonėms, įstaigoms, organizacijoms, priklausančioms Lietuvos Respublikos jurisdikcijai;\n\n2) užsienio kapitalo įmonėms, įstaigoms, organizacijoms, esančioms Lietuvos Respublikos teritorijoje, taip pat įmonėms, įstaigoms, organizacijoms, kurių įstatinio kapitalo dalis priklauso užsienio investuotojui (bendroms įmonėms, įstaigoms, organizacijoms) ir kurios yra Lietuvos Respublikos teritorijoje, jeigu kitaip nenumatyta tarptautinėse sutartyse ar šių įmonių, įstaigų, organizacijų steigimo dokumentuose.\n\n2. Lietuvos Respublikos nuolatiniams gyventojams, kurių sveikata buvo sužalota arba kurie dėl to mirė ar susirgo profesine liga dirbdami užsienyje esančiose įmonėse, Lietuvos Respublikai prisijungus prie tarptautinių konvencijų arba sudarius tarptautines sutartis dėl žalos atlyginimo, žala atlyginama tarptautinėse sutartyse nustatyta tvarka.\nStraipsnio dalies pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026\n\nANTRASIS SKIRSNIS\nŽALOS ATLYGINIMO PAGRINDAI. ŽALOS ATLYGINIMAS NETEKUS MAITINTOJO\nPakeistas skirsnio pavadinimas:\nNr. XIII-829, 2017-12-05, paskelbta TAR 2017-12-13, i. k. 2017-20026"
    },
    {
      "provision_ref": "art4",
      "section": "4",
      "title": "4 straipsnis. Atsakomybė už padarytą žalą",
      "content": "1. Įmonės, įstaigos, organizacijos, ūkinės bendrijos, žemės ūkio bendrovės, kooperatinės organizacijos (toliau - įmonė), ūkininkai, dėl kurių kaltės buvo sužalota nukentėjusiojo sveikata arba dėl to jis mirė, susirgo profesine liga, privalo atlyginti šiame įstatyme nustatytą žalą, jeigu tai įvyksta:\n\n1) nukentėjusiojo darbo vietoje, įmonės patalpose, įmonės teritorijoje arba už jos ribų, kai jis dirba darbo sutartyje sulygtą darbą arba veikia darbdavio pavedimu ar jo interesais;\n\n2) kai darbuotojas savo iniciatyva dirba įmonėje darbo sutartyje nesulygtą darbą darbdavio naudai ar jo interesais;\n\n3) kai asmuo darbdavio, jo įgalioto asmens sutikimu dirba įmonėje bet kurį darbą darbdavio naudai ar jo interesais, nors darbo sutartis su juo nustatyta tvarka nesudaryta;\n\n4) kai darbuotojas dirba pas ūkininką darbo sutartyje sulygtą darbą.\n\n2. Nelaimingas atsitikimas, įvykęs ne dėl darbuotojo kaltės, įprastiniu, tiesioginiu maršrutu jam vykstant į darbą arba grįžtant iš darbo, prilyginamas nelaimingam atsitikimui darbe. Išlaidas, patirtas išmokant žalos atlyginimą, įmonė ar ūkininkas atgręžtinio reikalavimo teise išreikalauja iš atsakingo už padarytą žalą juridinio ar fizinio asmens – nelaimingo atsitikimo kaltininko.\n\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)"
    },
    {
      "provision_ref": "art5",
      "section": "5",
      "title": "5 straipsnis. Teisė į žalos atlyginimą",
      "content": "Teisę į žalos atlyginimą turi nukentėjusieji, kurių sveikata dėl nelaimingo atsitikimo darbe ar susirgimo profesine liga buvo sužalota šio įstatymo 4 straipsnyje nurodytomis aplinkybėmis."
    },
    {
      "provision_ref": "art6",
      "section": "6",
      "title": "6 straipsnis. Žalos atlyginimas",
      "content": "1. Juridiniai ir fiziniai asmenys, atsakingi už žalos atlyginimą dėl nukentėjusiojo sveikatos sužalojimo darbe, susirgimo profesine liga ar jo mirties, privalo atlyginti su darbo užmokesčio ar jo dalies netekimu susijusią žalą, apskaičiuotą šio įstatymo nustatyta tvarka, taip pat atlyginti nukentėjusiajam kitus nuostolius (papildomas išlaidas), turėtus dėl sveikatos sužalojimo ar susirgimo profesine liga (pagerintas maitinimas, protezavimas, slauga, gydymo išlaidos ir kt.).\n\n2. Šiame straipsnyje nurodytas žalos atlyginimas mokamas nepaisant nukentėjusiojo gaunamų kitų pajamų."
    },
    {
      "provision_ref": "art7",
      "section": "7",
      "title": "7 straipsnis. Žalos atlyginimas netekus maitintojo",
      "content": "1. Jeigu nukentėjusysis dėl nelaimingo atsitikimo darbe ar profesinės ligos miršta, teisę į žalos atlyginimą turi asmenys, kurie buvo mirusiojo išlaikomi arba jo mirties dieną turėjo teisę gauti iš jo išlaikymą, taip pat mirusiojo vaikas (vaikai), gimęs (gimę) po jo mirties. Žala atlyginama:\n\n1) nepilnamečiams – iki jiems sukanka 18 metų, o jeigu jie mokosi pagal bendrojo ugdymo programas ar formaliojo profesinio mokymo programas ir studijuoja pagal nuolatinės studijų formos programas, – iki mokymosi ar studijų pagal šias programas baigimo, bet ne ilgiau, iki jiems sukanka 24 metai;\n\n2) asmenims, sukakusiems Lietuvos Respublikos socialinio draudimo pensijų įstatyme nustatytą socialinio draudimo senatvės pensijos amžių, – iki gyvos galvos;\n\n3) asmenims su negalia (iki 2023 m. gruodžio 31 d. – neįgaliesiems asmenims, iki 2005 m. liepos 1 d. – invalidams) – laikotarpiu, kuriuo jiems nustatyta negalia;\n\n4) mirusiojo sutuoktiniui ar tėvui (motinai), įtėviui (įmotei), nepaisant amžiaus ir dalyvumo, jeigu jis nedirba ir prižiūri mirusiojo vaikus (įvaikius), vaikaičius, brolius ar seseris, – iki šiems sukanka 8 metai.\n\n2. Šio straipsnio 1 dalyje nurodytiems asmenims žalos atlyginimas, kuris lygus periodinei netekto dalyvumo kompensacijai (šio įstatymo 13 straipsnis), padalytai iš vienetu padidinto šio straipsnio 1 dalyje nustatytų asmenų skaičiaus, mokamas kas mėnesį.\n\n3. Šiame straipsnyje nurodyta žala atlyginama nepaisant žalos atlyginimo gavėjų gaunamų kitų pajamų.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\nNr. XI-752, 2010-04-13, Žin., 2010, Nr. 48-2302 (2010-04-27)\nNr. XI-1645, 2011-11-10, Žin., 2011, Nr. 144-6754 (2011-11-29)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art8",
      "section": "8",
      "title": "8 straipsnis. Neteko galios nuo 2010 m. balandžio 27 d.",
      "content": "Straipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)"
    },
    {
      "provision_ref": "art9",
      "section": "9",
      "title": "9 straipsnis. Nelaimingo atsitikimo darbe, susirgimo profesine liga ar mirties priežasties įrodymas",
      "content": "1. Pagrindiniu nelaimingo atsitikimo darbe, susirgimo profesine liga ar mirties dėl nelaimingo atsitikimo darbe priežasties įrodymu gali būti:\n\n1) nelaimingo atsitikimo darbe ar susirgimo profesine liga tyrimo aktai;\n\n2) teismo nuosprendžiai, sprendimai;\n\n3) profesinės rizikos įvertinimo dokumentai;\n\n4) kiti dokumentai, kuriuose yra žinių apie nelaimingą atsitikimą darbe, susirgimą profesine liga arba apie mirties dėl nelaimingo atsitikimo darbe priežastį.\n\n2. Pagrindiniu mirties dėl profesinės ligos priežasties įrodymu yra Vyriausybės įgaliotos institucijos išvada.\n\nStraipsnio pakeitimai:\nNr. XI-752, 2010-04-13, Žin., 2010, Nr. 48-2302 (2010-04-27)"
    },
    {
      "provision_ref": "art10",
      "section": "10",
      "title": "10 straipsnis. Žalos atlyginimas atsižvelgiant į nukentėjusiojo kaltę",
      "content": "1. Jeigu paties nukentėjusiojo didelis neatsargumas padėjo žalai atsirasti arba jai padidėti, atsižvelgiant į nukentėjusiojo kaltės laipsnį, žalos atlyginimas turi būti sumažinamas arba reikalavimas atlyginti žalą turi būti atmetamas, jei Lietuvos Respublikos įstatymai nenumato kitaip.\n\n2. Žala visais atvejais neatlyginama, jeigu:\n\n1) nelaimingo atsitikimo priežastis yra su technologiniu procesu nesusijęs apsvaigimas nuo alkoholio, narkotinių ar toksinių priemonių;\n\n2) ji atsirado nukentėjusiajam darant tyčinį baudžiamąjį nusikaltimą;\n\n3) ji atsirado nukentėjusiajam dirbant darbą savavališkai be darbdavio, ūkininko leidimo (sutikimo) arba atliekant darbą ne darbdavio, ūkininko naudai;\n\n4) nukentėjusysis sąmoningai siekė, kad įvyktų nelaimingas atsitikimas.\n\nTREČIASIS SKIRSNIS\nŽALOS ATLYGINIMO IR JO DYDŽIO NUSTATYMAS  BEI MOKĖJIMO TVARKA"
    },
    {
      "provision_ref": "art11",
      "section": "11",
      "title": "11 straipsnis. Vidutinis darbo užmokestis",
      "content": "1. Nukentėjusiojo vidutinis darbo užmokestis apskaičiuojamas vadovaujantis Vyriausybės tvirtinamu Darbuotojo, valstybės tarnautojo ir žvalgybos pareigūno vidutinio darbo užmokesčio skaičiavimo tvarkos aprašu pagal darbo užmokestį, gautą iki nelaimingo atsitikimo darbe arba susirgimo profesine liga nustatymo.\n\n2. Profesinės ligos atveju nukentėjusiojo pageidavimu vidutinis darbo užmokestis apskaičiuojamas pagal nukentėjusiojo pasirinktų paeiliui einančių 6 mėnesių iš 24 mėnesių, einančių iki susirgimo profesine liga nustatymo, laikotarpio darbo užmokestį, vadovaujantis Vyriausybės tvirtinamu Darbuotojo, valstybės tarnautojo ir žvalgybos pareigūno vidutinio darbo užmokesčio skaičiavimo tvarkos aprašu.\n\n3. Tuo atveju, kai nustatoma, kad susirgimą profesine liga sukėlė darbas darbovietėje, kurioje nukentėjusysis dirbo iki jo atleidimo iš šios darbovietės ar perkėlimo į kitą mažiau apmokamą darbą toje pačioje darbovietėje, vidutinis darbo užmokestis nukentėjusiojo pageidavimu apskaičiuojamas pagal toje darbovietėje, kurioje darbas sukėlė profesinę ligą, gautą darbo užmokestį iš nukentėjusiojo pasirinktų paeiliui einančių 6 mėnesių per 24 mėnesių laikotarpį iki jo perkėlimo į kitą mažiau apmokamą darbą ar atleidimo iš tos darbovietės dienos, vadovaujantis Vyriausybės tvirtinamu Darbuotojo, valstybės tarnautojo ir žvalgybos pareigūno vidutinio darbo užmokesčio skaičiavimo tvarkos aprašu.\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. X-211, 2005-05-19, Žin., 2005, Nr. 71-2557 (2005-06-07)\nNr. XI-752, 2010-04-13, Žin., 2010, Nr. 48-2302 (2010-04-27)\n\nStraipsnio pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026"
    },
    {
      "provision_ref": "art12",
      "section": "12",
      "title": "12 straipsnis. Vienkartinė netekto dalyvumo kompensacija",
      "content": "1. Jeigu nukentėjusysis neteko iki 20 procentų (imtinai) dalyvumo, jam išmokama 10 procentų jo 24 mėnesių kompensuojamojo uždarbio dydžio vienkartinė netekto dalyvumo kompensacija; jeigu nukentėjusysis neteko daugiau negu 20, bet mažiau negu 30 procentų dalyvumo, jam išmokama 20 procentų jo 24 mėnesių kompensuojamojo uždarbio dydžio vienkartinė netekto dalyvumo kompensacija.\n\n2. Kompensuojamasis uždarbis apskaičiuojamas dauginant nukentėjusiojo kompensavimo koeficientą (k) (šio įstatymo 2 straipsnio 11 dalis) iš 50,43 procento vidutinio šalies darbo užmokesčio (D) (šio įstatymo 2 straipsnio 10 dalis), galiojusio teisės į vienkartinę netekto dalyvumo kompensaciją atsiradimo mėnesį, t. y. pagal formulę k × 0,5043 × D.\n\n3. Jeigu nukentėjusiajam netektas dalyvumas nustatytas neterminuotai, jam išmokama trigubai didesnė vienkartinė netekto dalyvumo kompensacija, negu nurodyta šio straipsnio 1 ir 2 dalyse.\n\n4. Vienkartinė netekto dalyvumo kompensacija gali būti išmokama lygiomis dalimis, bet ne ilgiau kaip per metus. Nuo neišmokėtos per vienkartinės netekto dalyvumo kompensacijos mokėjimo dalimis laikotarpį sumos skaičiuojami ir mokami delspinigiai Lietuvos Respublikos darbo kodekso nustatyta tvarka ir dydžiais.\n\n5. Jeigu nukentėjusiajam, kuriam jau buvo išmokėta vienkartinė netekto dalyvumo kompensacija (iki 2023 m. gruodžio 31 d. – vienkartinė netekto darbingumo kompensacija) (toliau kartu – vienkartinė netekto dalyvumo (darbingumo) kompensacija), netekto dalyvumo (iki 2023 m. gruodžio 31 d. – darbingumo) procentai pasikeičia, bet neviršija šiame straipsnyje nustatytų dydžių, o naujai apskaičiuota vienkartinė netekto dalyvumo kompensacija yra didesnė už gautąją, išmokamas iš naujo apskaičiuotos ir jau išmokėtos netekto dalyvumo (darbingumo) kompensacijos skirtumas.\n\n6. Šiame straipsnyje nurodyta vienkartinė netekto dalyvumo kompensacija mokama nepaisant nukentėjusiojo gaunamų kitų pajamų.\n\n7. Vienkartinė netekto dalyvumo kompensacija skiriama pasibaigus Asmens su negalia teisių apsaugos agentūros prie Lietuvos Respublikos socialinės apsaugos ir darbo ministerijos (toliau – Agentūra) sprendimo dėl dalyvumo lygio (iki 2023 m. gruodžio 31 d. – Neįgalumo ir darbingumo nustatymo tarnybos prie Socialinės apsaugos ir darbo ministerijos sprendimo dėl darbingumo lygio) dėl nelaimingo atsitikimo darbe arba profesinės ligos nustatymo apskundimo terminui. Jeigu šis sprendimas yra apskundžiamas Agentūrai Asmens su negalia teisių apsaugos pagrindų įstatyme nustatyta tvarka, Agentūra ne vėliau kaip per 5 darbo dienas nuo skundo gavimo dienos apie tai raštu praneša (arba šie duomenys teikiami elektroniniu būdu pagal asmens duomenų teikimo sutartį) Valstybinio socialinio draudimo fondo valdybai prie Socialinės apsaugos ir darbo ministerijos (toliau – Fondo valdyba).\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. X-211, 2005-05-19, Žin., 2005, Nr. 71-2557 (2005-06-07)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art13",
      "section": "13",
      "title": "13 straipsnis. Periodinė netekto dalyvumo kompensacija",
      "content": "1. Jeigu nustatoma, kad nukentėjusysis neteko 30 ar daugiau procentų  dalyvumo, jam mokama periodinė netekto dalyvumo kompensacija.\n\n2. Periodinė netekto dalyvumo kompensacija nukentėjusiajam mokama kas mėnesį žalos atlyginimo mokėtojo nustatytomis dienomis, ne vėliau kaip mėnesio paskutinę darbo dieną. Periodinė netekto dalyvumo kompensacija apskaičiuojama kaip netekto dalyvumo koeficiento (d) (šio įstatymo 2 straipsnio 9 dalis), kompensavimo koeficiento (k) (šio įstatymo 2 straipsnio 11 dalis) ir 50,43 procento vidutinio šalies darbo užmokesčio (D) (šio įstatymo 2 straipsnio 10 dalis), galiojančio šios kompensacijos mokėjimo mėnesį, sandaugos pusė, t. y. pagal formulę 0,5 × d × k × 0,5043 × D.\n\n3. Laiku neišmokėjus periodinės netekto dalyvumo kompensacijos, skaičiuojami ir mokami delspinigiai Darbo kodekso nustatyta tvarka ir dydžiais.\n\n4. Šiame straipsnyje nurodyta periodinė netekto dalyvumo kompensacija nukentėjusiajam mokama nepaisant jo gaunamų kitų pajamų.\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. IX-1247, 2002-12-10, Žin., 2002, Nr. 123-5535 (2002-12-24)\n\nStraipsnio pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art14",
      "section": "14",
      "title": "14 straipsnis. Žalos atlyginimas pasikeitus netekto dalyvumo procentams",
      "content": "1. Jeigu nukentėjusiajam, turėjusiam teisę gauti vienkartinę netekto dalyvumo (darbingumo) kompensaciją, Agentūra iš naujo nustato, kad jis neteko 30 ar daugiau procentų dalyvumo, periodinė netekto dalyvumo kompensacija mokama šio įstatymo 13 straipsnyje nustatyta tvarka nuo netekto dalyvumo pasikeitimo dienos, o vienkartinės netekto dalyvumo (darbingumo) kompensacijos (šio įstatymo 12 straipsnis) mokėjimas nutraukiamas, išskyrus šios kompensacijos įsiskolinimą, kuris susidarė dėl jos neišmokėjimo laiku.\n\n2. Jeigu nukentėjusiajam, turėjusiam teisę gauti periodinę netekto dalyvumo kompensaciją (iki 2023 m. gruodžio 31 d. – periodinę netekto darbingumo kompensaciją) (toliau kartu – periodinė netekto dalyvumo (darbingumo) kompensacija) (šio įstatymo 13 straipsnis), Agentūra iš naujo nustato, kad jis neteko mažiau negu 30 procentų dalyvumo ir jo netektas dalyvumas atitinka šio įstatymo 12 straipsnio 1 dalyje nustatytus dydžius, jam išmokama šio įstatymo 12 straipsnyje nustatyta vienkartinė netekto dalyvumo kompensacija, o periodinės netekto dalyvumo (darbingumo) kompensacijos mokėjimas nutraukiamas.\n\n3. Jeigu nukentėjusiajam, gaunančiam periodinę netekto dalyvumo (darbingumo) kompensaciją, netekto dalyvumo procentai pakartotinai sumažėja iki šio įstatymo 12 straipsnio 1 dalyje nustatyto dydžio, vienkartinė netekto dalyvumo kompensacija išmokama šio įstatymo 12 straipsnio 5 dalyje nustatyta tvarka.\n\n4. Jeigu nukentėjusiojo, gavusio periodinę ir vienkartinę netekto dalyvumo (darbingumo) kompensacijas (ar iš naujo apskaičiuotos ir jau išmokėtos vienkartinės netekto dalyvumo (darbingumo) kompensacijos skirtumą), netektas dalyvumas, nepraėjus 24 mėnesiams nuo teisės į vienkartinę netekto dalyvumo kompensaciją atsiradimo dienos, pakartotinai padidėja iki 30 ar daugiau procentų, iš apskaičiuotos periodinės netekto dalyvumo kompensacijos sumos išskaičiuojama išmokėtos vienkartinės netekto dalyvumo (darbingumo) kompensacijos (ar jos skirtumo) dalis už likusį iki 24 mėnesių laikotarpį.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\nNr. XI-752, 2010-04-13, Žin., 2010, Nr. 48-2302 (2010-04-27)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art15",
      "section": "15",
      "title": "15 straipsnis. Periodinės netekto dalyvumo kompensacijos mokėjimo trukmė",
      "content": "Periodinė netekto dalyvumo kompensacija mokama iki Agentūros nustatytų netekto dalyvumo procentų (iki 2023 m. gruodžio 31 d. – Neįgalumo ir darbingumo nustatymo tarnybos prie Socialinės apsaugos ir darbo ministerijos nustatyto netekto darbingumo procentų) termino pabaigos.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art16",
      "section": "16",
      "title": "16 straipsnis. Žalos atlyginimo dydžio pakeitimas žalos atlyginimo mokėtojo  reikalavimu",
      "content": "Žalos atlyginimo mokėtojas turi teisę atitinkamai sumažinti nukentėjusiajam žalos atlyginimą dėl nelaimingo atsitikimo darbe ar susirgimo profesine liga, jeigu Agentūra iš naujo nustato, kad nukentėjusiojo netekto dalyvumo procentai sumažėjo. Jeigu žalos atlyginimas buvo nustatytas teismo sprendimu, jis šiame straipsnyje nustatytu atveju gali būti atitinkamai sumažintas tik teismine tvarka.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art17",
      "section": "17",
      "title": "17 straipsnis. Žalos atlyginimo dydžio pakeitimas nukentėjusiojo reikalavimu, pasikeitus netekto dalyvumo procentams",
      "content": "Iš dalies netekęs dalyvumo dėl nelaimingo atsitikimo darbe ar susirgimo profesine liga asmuo turi teisę bet kada reikalauti, kad žalos atlyginimo mokėtojas atitinkamai padidintų žalos atlyginimą, jeigu Agentūra iš naujo nustato, kad jo netekto dalyvumo procentai padidėjo.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art18",
      "section": "18",
      "title": "18 straipsnis. Žalos atlyginimo mokėjimas reorganizavus ar likvidavus įmonę",
      "content": "1. Jeigu įmonė, įpareigota atlyginti nukentėjusiajam žalą dėl nelaimingo atsitikimo darbe ar susirgimo profesine liga arba kai dėl nelaimingo atsitikimo darbe ar dėl profesinės ligos asmuo miršta, reorganizuojama, reikalavimai atlyginti žalą pereina tos įmonės teisių perėmėjui.\n\n2. Jeigu įmonė, kuri turėjo mokėti nukentėjusiajam šiame įstatyme nustatytą žalos atlyginimą, likviduojama ne Juridinių asmenų nemokumo įstatymo nustatyta tvarka, žalos atlyginimo klausimas sprendžiamas Civilinio kodekso nustatyta tvarka.\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. XI-752, 2010-04-13, Žin., 2010, Nr. 48-2302 (2010-04-27)\n\nStraipsnio pakeitimai:\nNr. XIII-2233, 2019-06-13, paskelbta TAR 2019-06-27, i. k. 2019-10350\n\n18(1) straipsnis. Žalos atlyginimo mokėjimo prievolės perėjimas valstybei\n\n1. Šiame įstatyme nurodyta žalos atlyginimo mokėjimo prievolė pereina valstybei šiais atvejais:\n\n1) kai įmonei ar fiziniam asmeniui iškelta bankroto byla ar įmonės bankroto procesas vykdomas ne teismo tvarka, taip pat kai įmonė neveikia ir jos bankroto procesas nevykdomas bei dėl lėšų ir turto stokos įmonėje antstolis grąžino nukentėjusiajam vykdomuosius dokumentus arba teismas priima nutartį atsisakyti iškelti nemokaus juridinio asmens bankroto bylą ir pavesti inicijuoti juridinio asmens likvidavimą Juridinių asmenų registro tvarkytojo iniciatyva;\nStraipsnio punkto pakeitimai:\nNr. XIII-2233, 2019-06-13, paskelbta TAR 2019-06-27, i. k. 2019-10350\n\n2) kai įmonė yra likviduota ir (ar) išregistruota, kai nėra jos teisių ir pareigų perėmėjo, tačiau žalos atlyginimas nebuvo nei išmokėtas, nei kapitalizuotas, nei perduota ši prievolė aukštesniajai organizacijai;\n\n3) kai nukentėjusieji susirgo profesine liga arba buvo sužaloti dėl nelaimingo atsitikimo darbe, dirbdami buvusiose valstybinėse įmonėse ir buvusiose žemės ūkio įmonėse (kolūkiuose, valstybiniuose ūkiuose) iki jų privatizavimo (valstybinių, valstybinių akcinių įmonių ir buvusių žemės ūkio įmonių, reorganizuotų į akcines bendroves, uždarąsias akcines bendroves ar žemės ūkio bendroves, – įregistravimo įmonių rejestre datos). Nustačius profesinę ligą po įmonės privatizavimo, nukentėjusiesiems, dirbantiems toje pačioje ar kitoje įmonėje, kurioje darbo aplinka dėl jos kenksmingo veiksnio (veiksnių) poveikio taip pat turėjo įtakos darbuotojo sveikatos sutrikimui, valstybė atlygina tą netekto dalyvumo dalį, kurios nukentėjusysis neteko dirbdamas buvusioje valstybinėje įmonėje iki jos privatizavimo, atsižvelgdama į darbo sąlygas ir toje  įmonėje dirbtą laiką. Kitą netekto dalyvumo dalį atlygina įmonė, kurioje darbas po įmonės privatizavimo turėjo įtakos susirgimui profesine liga. Netekto dalyvumo dalį, kurios nukentėjusysis neteko dirbdamas buvusioje valstybinėje įmonėje iki jos privatizavimo, nustato Agentūra. Kilus ginčui, netekto dalyvumo ir žalos atlyginimo dalis kiekvienu atveju nustato teismas;\nStraipsnio punkto pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\n4) kai nuolatinis Lietuvos Respublikos gyventojas, turintis teisę gauti žalos atlyginimą tarptautinėje sutartyje nustatyta tvarka iš užsienyje esančios už žalą atsakingos įmonės, jo negauna.\n\n2. Šiame straipsnyje nurodytą žalos atlyginimo mokėjimo prievolės perėjimo valstybei tvarką nustato Vyriausybė.\nStraipsnio dalies pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\n3. Nutraukus įmonės ar fizinio asmens bankroto procesą, valstybės perimta žalos atlyginimo mokėjimo prievolė grąžinama įmonei ar fiziniam asmeniui.\nPapildyta straipsnio dalimi:\nNr. XIII-2233, 2019-06-13, paskelbta TAR 2019-06-27, i. k. 2019-10350\n\nĮstatymas papildytas straipsniu:\nNr. VIII-1403, 1999 11 11, Žin., 1999, Nr. 102-2918 (1999 12 01)\nStraipsnio pakeitimai:\nNr. IX-336, 2001 05 22, Žin., 2001, Nr. 48-1660 (2001 06 06)\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. IX-1540, 2003-04-29, Žin., 2003, Nr. 47-2064 (2003-05-14)\nNr. X-211, 2005-05-19, Žin., 2005, Nr. 71-2557 (2005-06-07)"
    },
    {
      "provision_ref": "art19",
      "section": "19",
      "title": "19 straipsnis. Laidojimo išlaidų atlyginimas",
      "content": "Jeigu dėl nelaimingo atsitikimo darbe arba profesinės ligos nukentėjusysis miršta, įmonė, ūkininkas, atsakingi už su nukentėjusiojo mirtimi susijusią žalą, jo laidojimo išlaidas atlygina mirusiojo šeimos nariams arba kitiems jį laidojusiems asmenims tiek, kiek jos viršija laidojimo pašalpas, gautas pagal kitus teisės aktus, tačiau bendra laidojimo išlaidų atlyginimo suma negali būti didesnė kaip dvigubas vidutinis šalies darbo užmokestis (D) (šio įstatymo 2 straipsnio 10 dalis), galiojęs nukentėjusiojo mirties mėnesį.\nStraipsnio pakeitimai:\nNr. XI-752, 2010-04-13, Žin., 2010, Nr. 48-2302 (2010-04-27)\nNr. XI-1096, 2010-11-04, Žin., 2010, Nr. 137-6997 (2010-11-23)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\nKETVIRTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art20",
      "section": "20",
      "title": "20 straipsnis. Žalos atlyginimo mokėjimas ir jo kontrolė",
      "content": "1. Šiame įstatyme nustatytą žalos atlyginimą apskaičiuoja ir moka darbdaviai, įmonės, įstaigos, organizacijos, ūkininkai, atsakingi už žalos atlyginimo mokėjimą.\n\n2. Žalos atlyginimas jo gavėjams pristatomas, persiunčiamas ar pervedamas į jų sąskaitą Lietuvos Respublikoje, kitoje Europos Sąjungos valstybėje narėje ar Europos ekonominės erdvės valstybėje įregistruotoje kredito įstaigoje (filiale) įmonės, ūkininko, privalančių mokėti šias išmokas, lėšomis.\nStraipsnio dalies pakeitimai:\nNr. XII-1967, 2015-10-20, paskelbta TAR 2015-10-30, i. k. 2015-17119\n\n3. Kai žalos atlyginimą moka darbdaviai, įmonės, įstaigos, organizacijos, ūkininkai, žalos atlyginimo apskaičiavimą ir mokėjimą kontroliuoja Valstybinė darbo inspekcija. Kai žalos atlyginimo mokėjimo prievolę vykdo Valstybinio socialinio draudimo fondo valdybos teritoriniai skyriai, žalos atlyginimo apskaičiavimo ir mokėjimo kontrolę vykdo Valstybinio socialinio draudimo fondo valdyba prie Socialinės apsaugos ir darbo ministerijos.\n\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. IX-2540, 2004-11-04, Žin., 2004, Nr. 171-6300 (2004-11-26)"
    },
    {
      "provision_ref": "art21",
      "section": "21",
      "title": "21 straipsnis. Kreipimosi dėl žalos atlyginimo tvarka",
      "content": "1. Dėl žalos atlyginimo nukentėjusieji kreipiasi į įmonę, įstaigą, organizaciją ar ūkininką su pareiškimu pridėdami turimus dokumentus, būtinus žalos atlyginimui apskaičiuoti. Jeigu nukentėjusysis visų reikiamų dokumentų neturi, juos išreikalauja įmonė, įstaiga, organizacija ar ūkininkas. Pareiškimas dėl žalos atlyginimo turi būti išnagrinėtas ne vėliau kaip per 10 kalendorinių dienų nuo gavimo dienos ir ne vėliau kaip per 5 kalendorines dienas nuo jo išnagrinėjimo apie rezultatus turi būti pranešta nukentėjusiajam.\n\n2. Nukentėjusieji, kuriems iki šio įstatymo įsigaliojimo dienos žalos atlyginimas nebuvo apskaičiuotas arba kurie dėl žalos atlyginimo nesikreipė, pareiškimus pateikia ir šie turi būti išnagrinėti šio straipsnio 1 dalyje nustatyta tvarka.\n\n3. Nukentėjusysis, laiku negavęs atsakymo ar nesutikdamas su pareiškimo nagrinėjimo rezultatais, gali kreiptis į teismą įstatymų nustatyta tvarka."
    },
    {
      "provision_ref": "art22",
      "section": "22",
      "title": "22 straipsnis. Žalos atlyginimo mokėjimo ypatumai ir mokėjimo terminai",
      "content": "1. Žalos atlyginimas nukentėjusiajam mokamas nuo netekto dalyvumo procentų (dėl nelaimingo atsitikimo darbe ar susirgimo profesine liga) nustatymo dienos, jeigu dėl netekto dalyvumo kompensacijos skyrimo kreipiamasi per 3 metus nuo teisės į šią kompensaciją atsiradimo dienos.\n\n2. Jeigu nukentėjusysis dėl žalos atlyginimo kreipėsi praėjus 3 metams nuo teisės į žalos atlyginimą atsiradimo dienos, žalos atlyginimas mokamas nuo kreipimosi dienos.\n\n3. Periodinės netekto dalyvumo (darbingumo) kompensacijos ar žalos atlyginimo netekus maitintojo mokėjimas išmokos mokėtojo sprendimu stabdomas, kai šių išmokų gavėjas įsiteisėjusiu teismo sprendimu yra pripažintas nežinia kur esančiu arba gauti duomenys apie aplinkybes, sudarančias pagrindą nuspręsti, kad asmuo prarado teisę gauti išmoką. Periodinės netekto dalyvumo (darbingumo) kompensacijos ar žalos atlyginimo netekus maitintojo mokėjimas sustabdomas nuo mėnesio, einančio po to mėnesio, kurį atsirado šioje dalyje nurodytos aplinkybės, pirmos dienos. Išnykus šioje dalyje nustatytoms aplinkybėms, periodinės netekto dalyvumo (darbingumo) kompensacijos ar žalos atlyginimo netekus maitintojo mokėjimas išmokos mokėtojo sprendimu pratęsiamas nuo mokėjimo sustabdymo dienos, jeigu teisė gauti šias išmokas asmeniui buvo išlikusi. Jeigu paaiškėja, kad asmuo, kuriam periodinės netekto dalyvumo (darbingumo) kompensacijos ar žalos atlyginimo netekus maitintojo mokėjimas buvo sustabdytas, yra miręs (paskelbtas mirusiu), jo įpėdiniams, kuriems paveldėjimo tvarka pereina mirusio (paskelbto mirusiu) asmens turtas, pateikusiems paveldėjimo teisės liudijimą, o mirusį (paskelbtą mirusiu) kompensacijos gavėją pergyvenusiam sutuoktiniui, pateikusiam nuosavybės teisės į sutuoktinių bendro turto dalį liudijimą, išmokama mirusiam (paskelbtam mirusiu) asmeniui priklausiusi periodinės netekto dalyvumo (darbingumo) kompensacijos ar žalos atlyginimo netekus maitintojo suma nuo mokėjimo sustabdymo dienos iki jo mirties (paskelbimo mirusiu) dienos, bet ne daugiau kaip už 3 metus.\nStraipsnio pakeitimai:\nNr. X-211, 2005-05-19, Žin., 2005, Nr. 71-2557 (2005-06-07)\n\nStraipsnio pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617"
    },
    {
      "provision_ref": "art23",
      "section": "23",
      "title": "23 straipsnis. Įstatymo įsigaliojimas ir įgyvendinimas",
      "content": "1. Šis įstatymas įsigalioja nuo 1997 m. rugsėjo 1 d.\n\n2. Pagal šį įstatymą žala atlyginama ir tiems asmenims, kurių sveikata dėl nelaimingo atsitikimo darbe buvo sužalota, kurie dėl šios priežasties neteko maitintojo (šio įstatymo 7 straipsnis) ar susirgo profesine liga iki šio įstatymo įsigaliojimo.\n\n3. Neteko galios nuo 2010 m. balandžio 27 d.\n\n4. Asmenims, kurių teisė į žalos atlyginimą atsirado iki šio įstatymo įsigaliojimo, žalos atlyginimo mokėjimas anksčiau galiojusia tvarka nutraukiamas nuo 1997 m. rugsėjo 1 d. Asmenims pagal šį įstatymą priklausančios vienkartinės netekto darbingumo kompensacijos turi būti apskaičiuotos pagal 1997 m. rugsėjo 1 d. galiojančias draudžiamąsias pajamas ir išmokamos šio įstatymo nustatyta tvarka. Asmenims pagal šį įstatymą priklausančios vienkartinės netekto darbingumo kompensacijos turi būti pradėtos mokėti nuo 1997 m. rugsėjo 1 d. šio įstatymo nustatyta tvarka.\n\n5. Jeigu asmenims, pagal šį įstatymą turintiems teisę gauti netekto darbingumo periodinę kompensaciją, ji būtų mažesnė negu iki šio įstatymo įsigaliojimo mokėtas žalos atlyginimas, mokama 1997 metų rugpjūčio mėnesį išmokėto žalos atlyginimo dydžio periodinė kompensacija. Ši išmoka nedidinama, jei pasikeičia einamųjų metų draudžiamosios pajamos ar kitais atvejais tol, kol pagal šį įstatymą mokėtina periodinė netekto darbingumo kompensacija ims viršyti 1997 metų rugpjūčio mėnesį mokėtą žalos atlyginimą.\n\n6. Vyriausybė iki 1997 m. rugsėjo 1 d.:\n\n1) (neteko galios nuo 2010 m. balandžio 27 d.);\n\n2) patvirtina Žalos atlyginimo nukentėjusiesiems dėl sveikatos sužalojimo darbe ar susirgimo profesine liga, kai ši prievolė pereina valstybei, tvarką.\n\n7. Šis įstatymas taikomas žalai atlyginti:\n\n1) dėl nelaimingų atsitikimų darbe, įvykusių iki 1999 m. gruodžio 31 d. įskaitytinai, ir susirgimų profesine liga, kurie nustatyta tvarka buvo pripažinti profesinėmis ligomis iki 1999 m. gruodžio 31 d. įskaitytinai;\n\n2) dėl susirgimų profesine liga, nustatyta tvarka pripažintų profesinėmis ligomis po 2000 m. sausio 1 d., bet ne vėliau kaip iki 2023 m. gruodžio 31 d. įskaitytinai, tiems nukentėjusiesiems, kurie po 2000 m. sausio 1 d. nebuvo drausti pagal Nelaimingų atsitikimų darbe ir profesinių ligų socialinio draudimo įstatymo nuostatas.\nStraipsnio punkto pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617\n\nStraipsnio pakeitimai:\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. IX-1247, 2002-12-10, Žin., 2002, Nr. 123-5535 (2002-12-24)\nNr. IX-1591, 2003-05-29, Žin., 2003, Nr. 57-2536 (2003-06-13)\nNr. XI-752, 2010-04-13, Žin., 2010, Nr. 48-2302 (2010-04-27)\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                      ALGIRDAS BRAZAUSKAS"
    }
  ],
  "definitions": [
    {
      "term": "Ūkininkas",
      "definition": "asmuo, besiverčiantis prekine žemės ūkio produkcijos gamyba ir naudojantis šiai veiklai žemės ūkio paskirties žemę.",
      "source_provision": "art2"
    },
    {
      "term": "Nelaimingas atsitikimas darbe",
      "definition": "ūmus darbuotojo sveikatos pakenkimas dėl trumpalaikio darbo aplinkos pavojingo, kenksmingo veiksnio (veiksnių) poveikio, kai darbuotojas netenka darbingumo nors vienai dienai arba dėl to miršta.",
      "source_provision": "art2"
    },
    {
      "term": "Profesinė liga",
      "definition": "darbuotojo sveikatos sutrikimas dėl darbo aplinkos kenksmingo veiksnio (veiksnių) poveikio, nustatyta tvarka pripažintas profesine liga.",
      "source_provision": "art2"
    },
    {
      "term": "Darbo vieta",
      "definition": "vieta, kur darbuotojas dirba arba privalo dirbti darbo sutartyje sulygtą darbą.",
      "source_provision": "art2"
    },
    {
      "term": "Žalos atlyginimo mokėtojai",
      "definition": "juridiniai ir fiziniai asmenys, pagal šį įstatymą ir kitus teisės aktus privalantys mokėti nukentėjusiajam žalos atlyginimą dėl sveikatos sužalojimo darbe, susirgimo profesine liga ar jo mirties.",
      "source_provision": "art2"
    },
    {
      "term": "Nukentėjusysis",
      "definition": "asmuo, nukentėjęs dėl nelaimingo atsitikimo darbe ar susirgimo profesine liga, jeigu jis pagal šį įstatymą turi teisę gauti žalos atlyginimą.",
      "source_provision": "art2"
    },
    {
      "term": "Netektas dalyvumas",
      "definition": "procentais išreiškiamas sumažėjęs asmens pajėgumas veiksmingai dalyvauti visuomenės gyvenime dėl nelaimingo atsitikimo darbe arba dėl susirgimo profesine liga. Jeigu nukentėjusysis miršta dėl nelaimingo atsitikimo darbe ar dėl profesinės ligos, laikoma, kad netekta 100 procentų dalyvumo. Dėl nelaimingo atsitikimo darbe ar susirgimo profesine liga netekto dalyvumo procentą nustato Asmens su negalia teisių apsaugos agentūra prie Lietuvos Respublikos socialinės apsaugos ir darbo ministerijos. Nukentėjusiajam dėl kelių įvykių nustatomas netekto dalyvumo procentas dėl kiekvieno įvykio atskirai.\nStraipsnio dalies pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617",
      "source_provision": "art2"
    },
    {
      "term": "Netekto dalyvumo koeficientas (d)",
      "definition": "vieneto dalimis išreiškiamas dydis, apskaičiuojamas netekto dalyvumo procentą dalijant iš 100.\nStraipsnio dalies pakeitimai:\nNr. XIV-2364, 2023-12-14, paskelbta TAR 2023-12-28, i. k. 2023-25617",
      "source_provision": "art2"
    },
    {
      "term": "Vidutinis šalies darbo užmokestis (D)",
      "definition": "ši sąvoka suprantama taip, kaip ji apibrėžta Lietuvos Respublikos valstybinio socialinio draudimo įstatyme.\nStraipsnio dalies pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026",
      "source_provision": "art2"
    },
    {
      "term": "Kompensavimo koeficientas (k)",
      "definition": "nukentėjusiojo vidutinio darbo užmokesčio (šio įstatymo 11 straipsnis) santykis su mėnesių, pagal kuriuos apskaičiuotas vidutinis darbo užmokestis, einamųjų metų draudžiamųjų pajamų vidurkiu. Tuo atveju, kai nukentėjusiojo dėl susirgimo profesine liga asmens draudžiamųjų pajamų koeficientas, nustatytas socialinio draudimo pensijos byloje, didesnis negu kompensavimo koeficientas, taikomas asmens draudžiamųjų pajamų koeficientas, nustatytas socialinio draudimo pensijos byloje. Iki 1995 metų kompensavimo koeficientui apskaičiuoti vietoj draudžiamųjų pajamų imamas Socialinio draudimo pensijų skyrimo ir mokėjimo nuostatuose nurodytas atitinkamo mėnesio vidutinis mėnesinis darbo užmokestis, o iki 1991 metų – vidutinis atitinkamų metų mėnesinis darbo užmokestis. Jei nukentėjusiojo vidutinio darbo užmokesčio nėra ar jo negalima nustatyti arba taip apskaičiuotas kompensavimo koeficientas yra mažesnis už 0,35, laikoma, kad kompensavimo koeficientas lygus 0,35. Kompensavimo koeficientas negali būti didesnis už 3.\nStraipsnio dalies pakeitimai:\nNr. XIII-829, 2017-12-05, paskelbta TAR 2017-12-13, i. k. 2017-20026\n\nStraipsnio pakeitimai:\nNr. VIII-1403, 1999 11 11, Žin., 1999, Nr. 102-2918 (1999 12 01)\nNr. IX-1121, 2002-10-08, Žin., 2002, Nr. 102-4546 (2002-10-25)\nNr. IX-1247, 2002-12-10, Žin., 2002, Nr. 123-5535 (2002-12-24)\nNr. X-211, 2005-05-19, Žin., 2005, Nr. 71-2557 (2005-06-07)\nNr. XI-752, 2010-04-13, Žin., 2010, Nr. 48-2302 (2010-04-27)",
      "source_provision": "art2"
    }
  ]
}
