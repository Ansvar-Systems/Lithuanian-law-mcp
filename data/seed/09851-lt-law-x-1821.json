{
  "id": "lt-law-x-1821",
  "type": "statute",
  "title": "Lietuvos Respublikos viešojo sektoriaus atskaitomybės įstatymo 1, 2, 4, 15, 19, 21, 22, 23, 25, 30, 31, 32, 33, 36, 37 straipsnių pakeitimo ir papildymo įstatymas",
  "short_name": "X-1821",
  "status": "in_force",
  "issued_date": "2008-11-14",
  "in_force_date": "2008-11-29",
  "url": "https://e-tar.lt/portal/lt/legalAct/TAR.9A9825575BCD",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 ir 3 dalių pakeitimas",
      "content": "1. Pakeisti 1 straipsnio 2 dalį ir ją išdėstyti taip:\n\n„2. Šis įstatymas nustato reikalavimus atskiro viešojo sektoriaus subjekto ataskaitų rinkiniams, viešojo sektoriaus subjektų grupės konsoliduotųjų finansinių ir viešojo sektoriaus subjektų grupės konsoliduotųjų biudžeto vykdymo ataskaitų rinkiniams, valstybės konsoliduotųjų ataskaitų rinkiniui, savivaldybės konsoliduotųjų ataskaitų rinkiniui ir nacionaliniam ataskaitų rinkiniui, taip pat Valstybinio socialinio draudimo fondo konsoliduotųjų ir Privalomojo sveikatos draudimo fondo konsoliduotųjų ataskaitų rinkiniams.“\n\n2. Pakeisti 1 straipsnio 3 dalį ir ją išdėstyti taip:\n\n„3. Šis įstatymas taikomas viešojo sektoriaus subjektams. Lietuvos bankas, kiti juridiniai asmenys, kurių akcininkai (dalininkai) yra viešojo sektoriaus subjektai, ir valstybės bei savivaldybių įmonės viešojo sektoriaus apskaitos ir finansinės atskaitomybės standartų nustatyta tvarka teikia savo finansines ataskaitas, parengtas pagal jų finansinę atskaitomybę reglamentuojančius teisės aktus.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas ir papildymas",
      "content": "1. Pakeisti 2 straipsnio 5 dalį ir ją išdėstyti taip:\n\n„5. Biudžeto pajamos – teisės aktuose nustatytos piniginės įplaukos į atitinkamą biudžetą: valstybės, savivaldybių, Valstybinio socialinio draudimo fondo, Privalomojo sveikatos draudimo fondo, Privatizavimo fondo, Rezervinio (stabilizavimo) fondo, valstybės įmonės Ignalinos atominės elektrinės eksploatavimo nutraukimo fondo, Garantinio fondo ar kito išteklių fondo.“\n\n2. Pakeisti 2 straipsnio 9 dalį ir ją išdėstyti taip:\n\n„9. Finansavimo sumos – viešojo sektoriaus subjekto iš valstybės ir savivaldybių biudžetų, Valstybinio socialinio draudimo fondo, Privalomojo sveikatos draudimo fondo, kitų išteklių fondų, Europos Sąjungos, Lietuvos ir užsienio paramos fondų gauti arba gautini pinigai arba kitas turtas, skirti viešojo sektoriaus subjekto įstatuose (nuostatuose) nustatytiems tikslams pasiekti ir funkcijoms atlikti bei vykdomoms programoms įgyvendinti. Finansavimo sumos apima ir viešojo sektoriaus subjekto gautus arba gautinus pinigus, ir kitą turtą pavedimams vykdyti, kitas lėšas viešojo sektoriaus subjekto išlaidoms dengti ir kaip paramą gautą turtą.“\n\n3. Pakeisti 2 straipsnio 15 dalį ir ją išdėstyti taip:\n\n„15. Privalomojo sveikatos draudimo fondo konsoliduotųjų ataskaitų rinkinys – Privalomojo sveikatos draudimo fondo administravimo įstaigų, Privalomojo sveikatos draudimo fondo ir šio fondo administravimo įstaigų kontroliuojamų viešojo sektoriaus subjektų finansinių ataskaitų rinkinys, parengtas kaip vieno viešojo sektoriaus subjekto finansinių ataskaitų rinkinys, ir Privalomojo sveikatos draudimo fondo biudžeto vykdymo ataskaitų rinkinys, kuriame pateikiami šio fondo biudžeto vykdymo duomenys.“\n\n4. Pakeisti 2 straipsnio 18 dalį ir ją išdėstyti taip:\n\n„18. Savivaldybės konsoliduotųjų ataskaitų rinkinys – savivaldybės biudžetinių įstaigų, savivaldybės išteklių fondų ir kitų savivaldybės kontroliuojamų viešojo sektoriaus subjektų finansinių ataskaitų rinkinys, parengtas kaip vieno viešojo sektoriaus subjekto finansinių ataskaitų rinkinys, ir savivaldybės biudžeto vykdymo ataskaitų rinkinys, kuriame pateikiami savivaldybės biudžeto vykdymo duomenys.“\n\n5. Pakeisti 2 straipsnio 20 dalį ir ją išdėstyti taip:\n\n„20. Išteklių fondas – pagal atskirą įstatymą arba savivaldybės tarybos sprendimu įsteigtas juridinio asmens teisių neturintis fondas valstybės arba savivaldybių ištekliams kaupti, valdyti (paskirstyti) ir (arba) naudoti, kuris laikomas atskiru viešojo sektoriaus subjektu, jei atitinka visus šiuos kriterijus:\n\n1) įsteigtas tam tikroms valstybės arba savivaldybės funkcijoms atlikti;\n\n2) jo pajamos būdingos tik šiam fondui;\n\n3) jo lėšos kaupiamos atskiroje sąskaitoje ir pagal teisės aktų nustatyta tvarka patvirtintą šio fondo sąmatą naudojamos jo uždaviniams įgyvendinti.“\n\n6. Pakeisti 2 straipsnio 21 dalį ir ją išdėstyti taip:\n\n„21. Valstybės konsoliduotųjų ataskaitų rinkinys – valstybės biudžetinių įstaigų, mokesčių fondų, valstybės išteklių fondų ir kitų valstybės kontroliuojamų viešojo sektoriaus subjektų, išskyrus Valstybinio socialinio draudimo fondą, Privalomojo sveikatos draudimo fondą, šių fondų administravimo įstaigas ir jų kontroliuojamus viešojo sektoriaus subjektus, finansinių ataskaitų rinkinys, parengtas kaip vieno viešojo sektoriaus subjekto finansinių ataskaitų rinkinys, ir valstybės biudžeto vykdymo ataskaitų rinkinys, kuriame pateikiami valstybės biudžeto vykdymo duomenys.“\n\n7. Pakeisti 2 straipsnio 22 dalį ir ją išdėstyti taip:\n\n„22. Valstybinio socialinio draudimo fondo konsoliduotųjų ataskaitų rinkinys – Valstybinio socialinio draudimo fondo administravimo įstaigų, Valstybinio socialinio draudimo fondo ir šio fondo administravimo įstaigų kontroliuojamų viešojo sektoriaus subjektų finansinių ataskaitų rinkinys, parengtas kaip vieno viešojo sektoriaus subjekto finansinių ataskaitų rinkinys, ir Valstybinio socialinio draudimo fondo biudžeto vykdymo ataskaitų rinkinys, kuriame pateikiami šio fondo biudžeto vykdymo duomenys.“\n\n8. Pakeisti 2 straipsnio 23 dalį ir ją išdėstyti taip:\n\n„23. Viešojo sektoriaus subjektai – valstybė, savivaldybės, išteklių fondai (tarp jų Valstybinio socialinio draudimo fondas ir Privalomojo sveikatos draudimo fondas), mokesčių fondai, biudžetinės įstaigos ir išvardytų subjektų kontroliuojamos sveikatos priežiūros viešosios įstaigos.“\n\n9. Pakeisti 2 straipsnio 30 dalį ir ją išdėstyti taip:\n\n„30. Viešojo sektoriaus subjektų grupė – grupė, kurią sudaro viešojo sektoriaus subjektas ir kiti viešojo sektoriaus subjektai, už kurių finansinių ataskaitų rinkinių arba biudžeto vykdymo ataskaitų rinkinių konsolidavimą teisės aktų nustatyta tvarka atsakingas nurodytas viešojo sektoriaus subjektas.“\n\n10. Pakeisti 2 straipsnio 31 dalį ir ją išdėstyti taip:\n\n„31. Viešojo sektoriaus subjektų grupės konsoliduotųjų biudžeto vykdymo ataskaitų rinkinys – viešojo sektoriaus subjektų grupę sudarančių viešojo sektoriaus subjektų biudžeto vykdymo ataskaitų rinkiniai, Finansų ministerijos nustatyta tvarka sujungti ir teikiami kaip vienas biudžeto vykdymo ataskaitų rinkinys.“\n\n11. Papildyti 2 straipsnį nauja 32 dalimi:\n\n„32. Viešojo sektoriaus subjektų grupės konsoliduotųjų finansinių ataskaitų rinkinys – viešojo sektoriaus subjektų grupę sudarančių viešojo sektoriaus subjektų finansinių ataskaitų rinkiniai viešojo sektoriaus apskaitos ir finansinės atskaitomybės standartų nustatyta tvarka sujungti ir pateikiami kaip vienas finansinių ataskaitų rinkinys.“\n\n12. Buvusias 2 straipsnio 32 ir 33 dalis laikyti atitinkamai 33 ir 34 dalimis.\n\n13. Papildyti 2 straipsnį nauja 35 dalimi:\n\n„35. Viešojo sektoriaus subjekto kontroliuojamas viešojo sektoriaus subjektas – viešojo sektoriaus subjektui atskaitinga biudžetinė įstaiga ir (arba) biudžetinė įstaiga, kurioje viešojo sektoriaus subjektas įgyvendina steigėjo funkcijas, taip pat tokiai biudžetinei įstaigai pavaldi biudžetinė įstaiga ir sveikatos priežiūros viešoji įstaiga, kuriai viešojo sektoriaus subjektas daro lemiamą poveikį. Lemiamas poveikis yra tada, kai viešojo sektoriaus subjektas sveikatos priežiūros viešosios įstaigos dalyvių susirinkime turi daugiau kaip 50 procentų balsų priimant sprendimus ir (arba) kitais viešojo sektoriaus apskaitos ir finansinės atskaitomybės standartų nustatytais atvejais.“\n\n14. Buvusias 2 straipsnio 34, 35, 36, 37, 38 ir 39 dalis laikyti atitinkamai 36, 37, 38, 39, 40 ir 41 dalimis.\n\n15. Papildyti 2 straipsnį 42 dalimi:\n\n„42. Sąvoka „viešojo sektoriaus subjektų grupės konsoliduotųjų ataskaitų rinkinys“ apima viešojo sektoriaus subjektų grupės konsoliduotųjų finansinių ataskaitų rinkinį ir viešojo sektoriaus subjektų grupės konsoliduotųjų biudžeto vykdymo ataskaitų rinkinį.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio 3 dalies pakeitimas",
      "content": "Pakeisti 4 straipsnio 3 dalį ir ją išdėstyti taip:\n\n„3. Išteklių fondo tvarkytojas šio fondo apskaitą tvarko atskirai nuo savo, kaip asignavimų valdytojo, apskaitos. Į išteklių fondo apskaitą įtraukiamas Lietuvos Respublikos teisės aktuose nurodytas turtas ir su juo susiję įsipareigojimai, pajamos ir sąnaudos.“"
    },
    {
      "provision_ref": "art4",
      "section": "4",
      "title": "4 straipsnis. 15 straipsnio pakeitimas",
      "content": "Pakeisti 15 straipsnio 1 dalį, 2 dalį pripažinti netekusia galios ir visą straipsnį išdėstyti taip:\n\n„15 straipsnis. Ataskaitų rinkinio lygiai\n\nAtaskaitų rinkiniai yra aukštesniojo ir žemesniojo lygio. Žemesniojo lygio ataskaitų rinkinį rengia kiekvienas viešojo sektoriaus subjektas ir viešojo sektoriaus subjektų grupė. Aukštesniojo lygio ataskaitų rinkinį rengia valstybė ir savivaldybės.“"
    },
    {
      "provision_ref": "art5",
      "section": "5",
      "title": "5 straipsnis. 19 straipsnio 1 ir 5 dalių pakeitimas",
      "content": "1. 19 straipsnio 1 dalyje išbraukti žodžius „Finansų ministerijos nustatytais terminais“ ir šią dalį išdėstyti taip:\n\n„1. Metines ataskaitas viešojo sektoriaus subjektai sudaro pasibaigus finansiniams metams pagal finansinių metų paskutinės dienos duomenis.“\n\n2. Pakeisti 19 straipsnio 5 dalį ir ją išdėstyti taip:\n\n„5. Išteklių fondai, išskyrus Valstybinio socialinio draudimo fondą ir Privalomojo sveikatos draudimo fondą, mokesčių fondai ir sveikatos priežiūros viešosios įstaigos nesudaro biudžeto vykdymo ataskaitų, jei kituose teisės aktuose nenustatyta ko kita.“"
    },
    {
      "provision_ref": "art6",
      "section": "6",
      "title": "6 straipsnis. 21 straipsnio 1 dalies pakeitimas",
      "content": "Pakeisti 21 straipsnio 1 dalį ir ją išdėstyti taip:\n\n„1. Tarpines ataskaitas viešojo sektoriaus subjektai sudaro kas ketvirtį, prireikus arba kitų teisės aktų nustatytais ataskaitiniais laikotarpiais.“"
    },
    {
      "provision_ref": "art7",
      "section": "7",
      "title": "7 straipsnis. 22 straipsnio 4 dalies pakeitimas",
      "content": "Pakeisti 22 straipsnio 4 dalį ir ją išdėstyti taip:\n\n„4. Valstybės, savivaldybės, Valstybinio socialinio draudimo fondo, Privalomojo sveikatos draudimo fondo konsoliduotosiose biudžeto vykdymo ataskaitose turi būti parodytos visos atitinkamo biudžeto pajamos ir išlaidos, o kitų viešojo sektoriaus subjektų grupių konsoliduotosiose biudžeto vykdymo ataskaitose turi būti parodyta tik viešojo sektoriaus subjekto grupės atitinkamo biudžeto išlaidų dalis.“"
    },
    {
      "provision_ref": "art8",
      "section": "8",
      "title": "8 straipsnis. 23 straipsnio pakeitimas ir papildymas",
      "content": "1. Pakeisti 23 straipsnio 1 dalį ir ją išdėstyti taip:\n\n„1. Viešojo sektoriaus subjektų grupių sudėtį finansinėms ataskaitoms konsoliduoti ir atsakingus už konsoliduotųjų finansinių ataskaitų rinkinių rengimą viešojo sektoriaus subjektus nustato Vyriausybė arba jos įgaliotos institucijos.“\n\n2. Papildyti 23 straipsnį nauja 2 dalimi:\n\n„2. Viešojo sektoriaus subjektų grupę konsoliduotųjų biudžeto vykdymo ataskaitų rinkiniui rengti sudaro viešojo sektorius subjektas, kurio vadovas yra asignavimų valdytojas, ir viešojo sektoriaus subjektai, kuriems jis perdavė gautus asignavimus.“\n\n3. Buvusias 23 straipsnio 2, 3, 4 ir 5 dalis laikyti atitinkamai 3, 4, 5 ir 6 dalimis.\n\n4. 23 straipsnio 3 dalyje vietoj žodžio „sudaro“ įrašyti žodį „rengia“ ir šią dalį išdėstyti taip:\n\n„3. Valstybės konsoliduotųjų ataskaitų rinkinį (toliau – valstybės konsoliduotosios ataskaitos) rengia Finansų ministerija.“\n\n5. 23 straipsnio 4 dalyje vietoj žodžio „sudaro“ įrašyti žodį „rengia“ ir šią dalį išdėstyti taip:\n\n„4. Savivaldybės konsoliduotųjų ataskaitų rinkinį (toliau – savivaldybės konsoliduotosios ataskaitos) rengia savivaldybės administracija.“\n\n6. Pakeisti 23 straipsnio 5 dalį ir ją išdėstyti taip:\n\n„5. Valstybinio socialinio draudimo fondo konsoliduotųjų ataskaitų rinkinį rengia Valstybinio socialinio draudimo fondo valdyba prie Socialinės apsaugos ir darbo ministerijos, o konsoliduotųjų Privalomojo sveikatos draudimo fondo – Valstybinė ligonių kasa prie Sveikatos apsaugos ministerijos.“\n\n7. Pakeisti 23 straipsnio 6 dalį ir ją išdėstyti taip:\n\n„6. Nacionalinį ataskaitų rinkinį rengia Vyriausybės įgaliota institucija.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pavadinimo ir 1 dalies pakeitimas",
      "content": "1. Pakeisti 25 straipsnio pavadinimą ir jį išdėstyti taip:\n\n„25 straipsnis. Poataskaitiniai ūkiniai įvykiai ir klaidų taisymas“.\n\n2. Pakeisti 25 straipsnio 1 dalį ir ją išdėstyti taip:\n\n„1. Poataskaitiniai ūkiniai įvykiai, rengiant finansines ataskaitas, registruojami viešojo sektoriaus apskaitos ir finansinės atskaitomybės standartų nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Ataskaitų rinkinių auditas\n\nViešojo sektoriaus subjekto metinių ataskaitų rinkinių ir (arba) viešojo sektoriaus subjektų grupių konsoliduotųjų ataskaitų rinkinių auditą ir (arba) patikrinimą atlieka Lietuvos Respublikos valstybės kontrolė, savivaldybių kontrolierių tarnybos, audito įmonės pagal Valstybės kontrolės įstatymą, Biudžeto sandaros įstatymą, Vietos savivaldos įstatymą, Valstybinio socialinio draudimo fondo biudžeto sandaros įstatymą, Audito įstatymą ir kitus teisės aktus.“"
    },
    {
      "provision_ref": "art11",
      "section": "11",
      "title": "11 straipsnis. 31 straipsnio 1 ir 2 dalių pakeitimas",
      "content": "1. Pakeisti 31 straipsnio 1 dalį ir ją išdėstyti taip:\n\n„1. Viešojo sektoriaus subjekto ataskaitas pasirašo viešojo sektoriaus subjekto vadovas.“\n\n2. Pakeisti 31 straipsnio 2 dalį ir ją išdėstyti taip:\n\n„2. Viešojo sektoriaus subjektų grupės konsoliduotąsias ataskaitas pasirašo jas rengusio viešojo sektoriaus subjekto vadovas.“"
    },
    {
      "provision_ref": "art12",
      "section": "12",
      "title": "12 straipsnis. 32 straipsnio 1 ir 3 dalių pakeitimas ir straipsnio papildymas 6 dalimi",
      "content": "1. Pakeisti 32 straipsnio 1 dalį ir ją išdėstyti taip:\n\n„1. Viešojo sektoriaus subjektų grupės nariai metinių ataskaitų rinkinius teikia už viešojo sektoriaus subjektų grupės konsoliduotųjų ataskaitų rinkinio parengimą atsakingam viešojo sektoriaus subjektui jo nustatytais terminais. Viešojo sektoriaus subjektai, kurių metinių ataskaitų ir (arba) konsoliduotųjų ataskaitų rinkinių auditus teisės aktų nustatyta tvarka atlieka Valstybės kontrolė arba savivaldybių kontrolierių tarnybos, šiuos (konsoliduotųjų) ataskaitų rinkinius teikia Valstybės kontrolei arba savivaldybių kontrolierių tarnyboms. Metinių viešojo sektoriaus subjektų grupių konsoliduotųjų ataskaitų rinkinius įstatymų nustatytais atvejais kartu su auditoriaus (valstybinio audito) išvada ir išvada apie ataskaitų rinkinių patikrinimą teikia už šių rinkinių parengimą atsakingi viešojo sektoriaus subjektai Finansų ministerijai jos nustatytais, su Valstybės kontrole (auditą atliekančia įmone ar institucija) suderintais terminais.“\n\n2. 32 straipsnio 3 dalyje prieš žodžius „valstybės“ ir „visų“ įrašyti žodį „metines“ ir šią dalį išdėstyti taip:\n\n„3. Metines valstybės konsoliduotąsias ataskaitas ir metines visų savivaldybių konsoliduotąsias ataskaitas Finansų ministerija teikia Vyriausybės įgaliotai institucijai, atsakingai už nacionalinio ataskaitų rinkinio parengimą, pasibaigus finansiniams metams, ne vėliau kaip iki kitų metų balandžio 15 dienos.“\n\n3. Papildyti 32 straipsnį 6 dalimi:\n\n„6. Tarpinių ataskaitų rinkinį viešojo sektoriaus subjektai teikia Finansų ministerijos nustatyta tvarka.“"
    },
    {
      "provision_ref": "art13",
      "section": "13",
      "title": "13 straipsnis. 33 straipsnio 1, 4, 5 dalių pakeitimas ir straipsnio papildymas 7 dalimi",
      "content": "1. Pakeisti 33 straipsnio 1 dalį ir ją išdėstyti taip:\n\n„1. Viešojo sektoriaus subjekto metinių ataskaitų rinkiniai skelbiami jo interneto svetainėje, o jeigu jos neturi, – už atitinkamos viešojo sektoriaus subjektų grupės konsoliduotųjų ataskaitų rinkinio rengimą atsakingo viešojo sektoriaus subjekto interneto svetainėje.“\n\n2. 33 straipsnio 4 dalyje išbraukti žodžius „ir visų savivaldybių ataskaitas“ ir šią dalį išdėstyti taip:\n\n„4. Finansų ministerija metines valstybės konsoliduotąsias ataskaitas kartu su auditoriaus (valstybinio audito) išvada skelbia savo interneto svetainėje ne vėliau kaip per 10 dienų nuo auditoriaus išvados dėl valstybės konsoliduotųjų ataskaitų pasirašymo.“\n\n3. Pakeisti 33 straipsnio 5 dalį ir ją išdėstyti taip:\n\n„5. Išteklių fondų veiklą reglamentuojantys teisės aktai gali nustatyti kitokią išteklių fondų (konsoliduotųjų) ataskaitų rinkinių skelbimo tvarką.“\n\n4. Papildyti 33 straipsnį 7 dalimi:\n\n„7. Tarpines ataskaitas viešojo sektoriaus subjektai skelbia Finansų ministerijos nustatyta tvarka ir terminais.“"
    },
    {
      "provision_ref": "art14",
      "section": "14",
      "title": "14 straipsnis. 36 straipsnio 2 ir 3 dalių pakeitimas",
      "content": "1. Pakeisti 36 straipsnio 2 dalį ir ją išdėstyti taip:\n\n„2. Pagal šį įstatymą viešojo sektoriaus subjektas rengia, teikia ir skelbia 2010 metų ir vėlesnių metų ataskaitų rinkinius. Pirmą kartą sudarant finansinių ataskaitų rinkinius pagal šį įstatymą, palyginamųjų praėjusių finansinių metų skaičių pateikti neprivaloma. Finansų ministerijos nustatyti viešojo sektoriaus subjektai turi teisę rengti 2008 ir (arba) 2009 metų ataskaitų rinkinius pagal šį įstatymą. Šie subjektai taip pat rengia ir teikia biudžeto vykdymo ataskaitas valstybės ir savivaldybės biudžeto įvykdymo apyskaitoms rengti Finansų ministerijos nustatyta tvarka.“\n\n2. Pakeisti 36 straipsnio 3 dalį ir ją išdėstyti taip:\n\n„3. Pagal šį įstatymą rengiamos 2010 metų ir vėlesnių metų metinės viešojo sektoriaus subjektų grupių konsoliduotosios ataskaitos, įskaitant valstybės, savivaldybių, Privalomojo sveikatos draudimo fondo ir Valstybinio socialinio draudimo fondo konsoliduotąsias ataskaitas.“"
    },
    {
      "provision_ref": "art15",
      "section": "15",
      "title": "15 straipsnis. 37 straipsnio pakeitimas",
      "content": "Pakeisti 37 straipsnį ir jį išdėstyti taip:\n\n„37 straipsnis. Pasiūlymas Vyriausybei\n\nVyriausybė iki 2009 m. sausio 1 d. parengia ir patvirtina šiam įstatymui įgyvendinti reikalingus teisės aktus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
