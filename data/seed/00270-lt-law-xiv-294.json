{
  "id": "lt-law-xiv-294",
  "type": "statute",
  "title": "Lietuvos Respublikos vidaus vandenų transporto kodekso 30 straipsnio pakeitimo įstatymas",
  "short_name": "XIV-294",
  "status": "in_force",
  "issued_date": "2021-05-13",
  "in_force_date": "2021-06-01",
  "url": "https://e-tar.lt/portal/lt/legalAct/09e4b5b0beaf11eba2bad9a0748ee64d/HlkcRPLvxs",
  "provisions": [
    {
      "provision_ref": "art1",
      "section": "1",
      "title": "1 straipsnis. 30 straipsnio pakeitimas",
      "content": "Pakeisti 30 straipsnį ir jį išdėstyti taip:\n\n„30 straipsnis. Keleivio ir bagažo vežimo sutartys, keleivių, transporto priemonių patekimo į keltą pirmumo tvarka ir sąlygos\n\n1. Keleivio vežimo sutartyje vežėjas įsipareigoja nuvežti keleivį ir jo rankinį bagažą į paskirties punktą, o keleivis įsipareigoja sumokėti nustatytą užmokestį už nuvežimą. Keleivių vežimo vidaus vandenų transportu tarifus nustato vežėjas. Keleivių ir transporto priemonių perkėlimo keltais per Klaipėdos valstybinio jūrų uosto akvatoriją į Kuršių neriją ir iš Kuršių nerijos didžiausi tarifai turi būti suderinti su Valstybine energetikos reguliavimo taryba.\n\n2. Vežėjas, atsakingas už keleivių ir transporto priemonių perkėlimą keltais per Klaipėdos valstybinio jūrų uosto akvatoriją į Kuršių neriją ir iš Kuršių nerijos, į keltą pirmumo tvarka įleidžia transporto priemones ir asmenis, nurodytus:\n\n1) Lietuvos Respublikos kelių priežiūros ir plėtros programos finansavimo įstatymo 9 straipsnio 7 dalies 3, 5 ir 6 punktuose, nuo pirmadienio 00 val. 00 min. iki penktadienio  18 val. 00 min.;\n\n2) Kelių priežiūros ir plėtros programos finansavimo įstatymo 9 straipsnio 7 dalies 1, 2, 4, 7 ir 8 punktuose, 24 val. per parą, 7 dienas per savaitę.\n\n3. Bagažo vežimo sutartyje vežėjas įsipareigoja nuvežti keleivio bagažą į paskirties punktą ir išduoti jį gavėjui, o keleivis įsipareigoja sumokėti nustatytą užmokestį už bagažo nuvežimą.\n\n4. Draudžiamų vežti daiktų sąrašą, keleivių ir transporto priemonių patekimo į keltą pirmumo tvarką nustato Keleivių ir bagažo vežimo vidaus vandenų transportu taisyklės, kurias tvirtina susisiekimo ministras.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2021 m. birželio 1 d.\n\n2. Lietuvos Respublikos Vyriausybė ir Lietuvos Respublikos susisiekimo ministras iki 2021 m. gegužės 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
