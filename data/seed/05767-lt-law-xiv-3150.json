{
  "id": "lt-law-xiv-3150",
  "type": "statute",
  "title": "Lietuvos Respublikos viešųjų įstaigų įstatymo Nr. I-1428 3, 5 ir 20 straipsnių pakeitimo įstatymas",
  "short_name": "XIV-3150",
  "status": "in_force",
  "issued_date": "2024-11-12",
  "in_force_date": "2024-11-23",
  "url": "https://e-tar.lt/portal/lt/legalAct/e384d6b0a8b711ef90b5ee8931e5ce5e/vEQxhSfeOo",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnio 2 dalies 3 punktą ir jį išdėstyti taip:\n\n„3) perduoti viešosios įstaigos turtą jos dalininkui ar su juo susijusiam asmeniui nuosavybėn už kainą, mažesnę nei turto rinkos vertė, nustatyta pagal Lietuvos Respublikos turto ir verslo vertinimo pagrindų įstatymą, taip pat patikėjimo teise ar panaudos pagrindais, išskyrus šio įstatymo 27 straipsnio 8 dalyje numatytą atvejį ir atvejus, kai turtas perduodamas viešųjų įstaigų, kurių savininkė ar dalininkė yra valstybė ar savivaldybė, išskyrus atsinaujinančių išteklių energijos ar piliečių energetikos bendrijos statusą turinčias viešąsias įstaigas, kurių pagrindinė paskirtis – mažinti energijos nepriteklių ir (ar) teikti naudą pažeidžiamiems vartotojams, dalininkui – valstybei, savivaldybei arba su jomis susijusiam asmeniui. Viešųjų įstaigų, kurių savininkė ar dalininkė yra valstybė ar savivaldybė, išskyrus atsinaujinančių išteklių energijos ar piliečių energetikos bendrijos statusą turinčias viešąsias įstaigas, kurių pagrindinė paskirtis – mažinti energijos nepriteklių ir (ar) teikti naudą pažeidžiamiems vartotojams, turtas dalininkui – valstybei, savivaldybei arba su jomis susijusiam asmeniui perduodamas Lietuvos Respublikos Vyriausybės nustatyta tvarka;“."
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Valstybė ir (ar) savivaldybės gali būti viešųjų įstaigų, kurios teikia viešąsias paslaugas ir (arba) turi viešojo administravimo įgaliojimus, viešųjų įstaigų, kurios vykdo tiriamąją (strateginių tyrimų, ekspertinę, analitinę) veiklą ir teikia viešojo administravimo subjektams šia tiriamąja veikla grįstą informaciją, siūlymus ar rekomendacijas, reikalingus viešojo administravimo įgaliojimams įgyvendinti ir (ar) kitoms teisės aktais pavestoms funkcijoms atlikti, viešųjų įstaigų, kurios steigiamos siekiant užtikrinti ūkio subjektų ir jų veiklą reglamentuojančių ir (arba) prižiūrinčių viešojo administravimo subjektų bendradarbiavimą, kai jis yra būtinas veiksmingesniam viešojo administravimo įgaliojimų teisės aktų ir administracinių sprendimų įgyvendinimo ir laikymosi priežiūros srityje įgyvendinimui, ir (arba) viešųjų įstaigų, turinčių atsinaujinančių išteklių energijos ar piliečių energetikos bendrijų, kurių pagrindinė paskirtis – mažinti energijos nepriteklių ir (ar) teikti naudą pažeidžiamiems vartotojams, statusą, steigėjos, savininkės ar dalininkės.“\n\n2. Pakeisti 5 straipsnio 2 dalį ir ją išdėstyti taip:\n\n„2. Valstybė viešosios įstaigos steigėjos, savininkės ar dalininkės teises ir pareigas įgyvendina per vieną Vyriausybės įgaliotą valstybės įstaigą (ministeriją, Vyriausybės įstaigą ar Vyriausybei atskaitingą biudžetinę įstaigą).“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio pakeitimas",
      "content": "Pakeisti 20 straipsnio 6 dalį ir ją išdėstyti taip:\n\n„6. Viešosios įstaigos, kurios savininkė ar dalininkė yra valstybė ar savivaldybė, vadovas ne rečiau kaip kartą per metus Vyriausybės įgaliotos institucijos nustatyta tvarka turi teikti informaciją viešosios įstaigos savininko ar dalininko teises ir pareigas įgyvendinančiai institucijai apie atitiktį nustatytiems valstybės ar savivaldybės tikslams ir lūkesčiams dėl viešosios įstaigos, taip pat rezultatus (rodiklius), pasiektus įgyvendinant šiuos tikslus ir lūkesčius.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šio įstatymo 1 straipsnis įsigalioja 2025 m. kovo 1 d.\n\n2. Lietuvos Respublikos Vyriausybė iki 2025 m. vasario 28 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
