{
  "id": "lt-law-x-858",
  "type": "statute",
  "title": "Lietuvos Respublikos civilinio kodekso 4.103 straipsnio pakeitimo įstatymas",
  "short_name": "X-858",
  "status": "in_force",
  "issued_date": "2006-10-17",
  "in_force_date": "2006-10-31",
  "url": "https://e-tar.lt/portal/lt/legalAct/TAR.89F361BCA548",
  "provisions": [
    {
      "provision_ref": "art1",
      "section": "1",
      "title": "1 straipsnis. 4.103 straipsnio pakeitimas",
      "content": "Pakeisti 4.103 straipsnį ir jį išdėstyti taip:\n\n„4.103 straipsnis. Neteisėtos statybos civilinės teisinės pasekmės\n\n1. Jeigu statinys (jo dalis) yra pastatytas ar statomas savavališkai arba ne savavališkai, tačiau pažeidžiant statinio projekto sprendinius ar teisės aktų reikalavimus, tai statytojas neturi teisės tokiu statiniu naudotis ar juo disponuoti (parduoti, padovanoti, išnuomoti ar pan.). Koks statinys (jo dalis) yra pastatytas ar statomas savavališkai, nustato įstatymai.\n\n2. Asmenys, kurių teisės ir interesai yra pažeidžiami, ir kiti įstatymų įgalioti asmenys dėl šio straipsnio 1 dalyje nurodytų pažeidimų turi teisę kreiptis į teismą.\n\n3. Teismas savo sprendimu gali:\n\n1) įpareigoti statytoją per nustatytą terminą reikiamai pertvarkyti statinį (dalį statinio nugriauti, perstatyti ar pan.);\n\n2) įpareigoti statytoją per nustatytą terminą statinį nugriauti.\n\n4. Jeigu statytojas per nustatytą terminą neįvykdo šio straipsnio 3 dalies 1 punkte nurodyto reikalavimo, statinys (jo dalis) teismo sprendimu pertvarkomas statytojo lėšomis.\n\n5. Jeigu statytojas per nustatytą terminą neįvykdo šio straipsnio 3 dalies 2 punkte nurodyto reikalavimo, statinys teismo sprendimu nugriaunamas statytojo lėšomis.\n\n6. Statybinės medžiagos, likusios statinius nugriovus, yra statytojo nuosavybė.\n\n7. Dėl normatyvinių statybos techninių dokumentų pažeidimo padaryta žala atlyginama šio kodekso šeštosios knygos XXII skyriaus trečiajame skirsnyje nustatyta tvarka.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
