{
  "id": "lt-law-xiv-1057",
  "type": "statute",
  "title": "Lietuvos Respublikos papildomo socialinio draudimo pensijų ir valstybinių pensijų indeksavimo 2022 metais įstatymas",
  "short_name": "XIV-1057",
  "status": "in_force",
  "issued_date": "2022-04-28",
  "in_force_date": "2022-06-01",
  "url": "https://e-tar.lt/portal/lt/legalAct/41329930ccfd11ec8d9390588bf2de65",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis ir taikymas",
      "content": "1. Šio įstatymo paskirtis – siekiant mažinti dėl infliacijos kilusius neigiamus ekonominius ir socialinius padarinius, nustatyti papildomą socialinio draudimo pensijų ir valstybinių pensijų indeksavimą 2022 metais, papildomai indeksuotų šio straipsnio 2 dalyje nurodytų pensijų mokėjimo tvarką ir papildomo indeksavimo finansavimo šaltinius.\n\n2. Šis įstatymas taikomas papildomai indeksuojant:\n\n1) socialinio draudimo pensijas ir kompensacijas, nurodytas Lietuvos Respublikos socialinio draudimo pensijų įstatymo 5 straipsnio 1, 2 ir 4 punktuose, 58 straipsnio 1 dalyje ir 62 straipsnyje (toliau kartu – pensijos);\n\n2) valstybines pensijas, nurodytas Lietuvos Respublikos valstybinių pensijų įstatymo 1 straipsnio 1 dalies 1–5 punktuose, pareigūnų ir karių valstybinės pensijos priedą už tarnybą, nurodytą Lietuvos Respublikos pareigūnų ir karių valstybinių pensijų įstatymo 15 straipsnyje (toliau – pareigūnų ir karių valstybinės pensijos priedas).\n\n3. Šiame įstatyme vartojamos sąvokos suprantamos taip, kaip jos apibrėžtos Socialinio draudimo pensijų įstatyme ir Valstybinių pensijų įstatyme."
    },
    {
      "provision_ref": "art2",
      "section": "2",
      "title": "2 straipsnis. Papildomo indeksavimo finansavimo šaltiniai",
      "content": "1. Papildomas pensijų, nurodytų šio įstatymo 1 straipsnio 2 dalies 1 punkte, indeksavimas finansuojamas iš Valstybinio socialinio draudimo fondo biudžeto lėšų ir iš Lietuvos Respublikos valstybės biudžeto lėšų pagal Socialinio draudimo pensijų įstatymo 9 straipsnį.\n\n2. Papildomas valstybinių pensijų, pareigūnų ir karių valstybinės pensijos priedo, nurodytų šio įstatymo 1 straipsnio 2 dalies 2 punkte, indeksavimas finansuojamas iš Valstybės biudžeto lėšų pagal Valstybinių pensijų įstatymo 2 straipsnį bei Pareigūnų ir karių valstybinių pensijų įstatymo 2 straipsnį."
    },
    {
      "provision_ref": "art3",
      "section": "3",
      "title": "3 straipsnis. Papildomo pensijų indeksavimo koeficientai 2022 metais",
      "content": "1. Šio įstatymo 1 straipsnio 2 dalies 1 punkte nurodytoms pensijoms, mokamoms už laikotarpį nuo 2022 m. birželio 1 d. iki 2022 m. gruodžio 31 d., apskaičiuoti Lietuvos Respublikos Valstybinio socialinio draudimo fondo biudžeto 2022 metų rodiklių patvirtinimo įstatyme patvirtinami papildomo socialinio draudimo pensijų indeksavimo koeficientas ir pagal šį koeficientą indeksuoti socialinio draudimo bazinės pensijos ir pensijų apskaitos vieneto vertės dydžiai.\n\n2. Šio įstatymo 1 straipsnio 2 dalies 2 punkte nurodytoms valstybinėms pensijoms, mokamoms už laikotarpį nuo 2022 m. birželio 1 d. iki 2022 m. gruodžio 31 d., apskaičiuoti Lietuvos Respublikos 2022 metų valstybės biudžeto ir savivaldybių biudžetų finansinių rodiklių patvirtinimo įstatyme patvirtinami:\n\n1) papildomo valstybinių pensijų bazės dydžio indeksavimo koeficientas ir pagal šį koeficientą indeksuotas valstybinių pensijų bazės dydis;\n\n2) papildomo valstybinių pensijų indeksavimo koeficientas, pagal kurį indeksuojamos pensijos, nurodytos Valstybinių pensijų įstatymo 1 straipsnio 1 dalies 3 ir 5 punktuose."
    },
    {
      "provision_ref": "art4",
      "section": "4",
      "title": "4 straipsnis. Pensijų apskaičiavimo, taikant papildomą indeksavimą, ir mokėjimo tvarka",
      "content": "1. Valstybinio socialinio draudimo fondo valdybos prie Socialinės apsaugos ir darbo ministerijos direktoriaus įgaliota (-os) Valstybinio socialinio draudimo fondo administravimo įstaiga (-os) (toliau – Valstybinio socialinio draudimo fondo administravimo įstaiga):\n\n1) skirdama šio įstatymo 1 straipsnio 2 dalies 1 punkte nurodytas pensijas, išskyrus šio straipsnio 1 dalies 2 punkte nurodytas pensijas (pensijų dalis), už laikotarpį nuo 2022 m. birželio 1 d. iki 2022 m. gruodžio 31 d. ir mokėdama anksčiau paskirtas šias pensijas, jų dydžiams (pensijų dalims) apskaičiuoti taiko pagal šio įstatymo 3 straipsnio 1 dalyje nurodytą papildomo socialinio draudimo pensijų indeksavimo koeficientą indeksuotus socialinio draudimo bazinės pensijos ir pensijų apskaitos vieneto vertės dydžius;\n\n2) mokėdama pensijas, nurodytas Socialinio draudimo pensijų įstatymo 49 straipsnio 7 dalyje, 53 straipsnio 5 dalyje, 58 straipsnio 1 dalyje, 60 straipsnio 1 ir 2 dalyse, taip pat pensijų dalis, nurodytas Socialinio draudimo pensijų įstatymo 45 straipsnio 5 ir 6 dalyse, 46 straipsnio 6 dalyje ir 48 straipsnio 3 dalyje, už laikotarpį nuo 2022 m. birželio 1 d. iki 2022 m. gruodžio 31 d., pensijos dydį (pensijos dalį) papildomai indeksuoja pagal šio įstatymo 3 straipsnio 1 dalyje nurodytą papildomo socialinio draudimo pensijų indeksavimo koeficientą. Mokėdama šiame punkte nurodytas socialinio draudimo netekto darbingumo ar invalidumo pensijas, kurios buvo paskirtos iki 2017 m. gruodžio 31 d. ir kurių dydžiai atnaujinti pagal Socialinio draudimo pensijų įstatymo 59 straipsnio 1 ir 2 dalis, jų dydžiams apskaičiuoti taiko pagal šio įstatymo 3 straipsnio 1 dalyje nurodytą papildomo socialinio draudimo pensijų indeksavimo koeficientą indeksuotą pensijų apskaitos vieneto vertės dydį;\n\n3) skirdama Valstybinių pensijų įstatymo 1 straipsnio 1 dalies 1, 2 ir 4 punktuose nurodytas valstybines pensijas už laikotarpį nuo 2022 m. birželio 1 d. iki 2022 m. gruodžio 31 d. ir mokėdama anksčiau paskirtas šias pensijas, jų dydžiams apskaičiuoti taiko pagal šio įstatymo 3 straipsnio 2 dalies 1 punkte nurodytą papildomo valstybinių pensijų bazės dydžio indeksavimo koeficientą indeksuotą valstybinių pensijų bazės dydį;\n\n4) skirdama pareigūnų ir karių valstybinę netekto darbingumo pensiją, nurodytą Pareigūnų ir karių valstybinių pensijų įstatymo 9 straipsnio 3 dalyje, ir (ar) pareigūnų ir karių valstybinės pensijos priedą už laikotarpį nuo 2022 m. birželio 1 d. iki 2022 m. gruodžio 31 d., taip pat mokėdama anksčiau paskirtą šią pensiją ir (ar) priedą, jų dydžiams apskaičiuoti taiko pagal šio įstatymo 3 straipsnio 1 dalyje nurodytą papildomo socialinio draudimo pensijų indeksavimo koeficientą indeksuotą socialinio draudimo bazinės pensijos dydį.\n\n2. Valstybinio socialinio draudimo fondo administravimo įstaiga ir Nacionalinė teismų administracija, skirdamos Valstybinių pensijų įstatymo 1 straipsnio 1 dalies 3 ir 5 punktuose nurodytas valstybines pensijas, išskyrus Pareigūnų ir karių valstybinių pensijų įstatymo 9 straipsnio 3 dalyje nurodytas pareigūnų ir karių valstybines netekto darbingumo pensijas ir pareigūnų ir karių valstybinės pensijos priedą, už laikotarpį nuo 2022 m. birželio 1 d. iki 2022 m. gruodžio 31 d. ir mokėdamos anksčiau paskirtas šias pensijas, jų dydžius papildomai indeksuoja pagal šio įstatymo 3 straipsnio 2 dalies 2 punkte nurodytą papildomo valstybinių pensijų indeksavimo koeficientą, pagal kurį indeksuojamos valstybinės pensijos, nurodytos Valstybinių pensijų įstatymo 1 straipsnio 1 dalies 3 ir 5 punktuose.\n\n3. Papildomai indeksuotos pensijos, nurodytos šio įstatymo 1 straipsnio 2 dalies 1 punkte, ir papildomai indeksuotos valstybinės pensijos, nurodytos šio įstatymo 1 straipsnio 2 dalies 2 punkte, kurios mokamos už einamąjį mėnesį, jų gavėjams pradedamos mokėti ne vėliau kaip 2022 m. liepos mėnesį, kartu išmokant nuo 2022 m. birželio 1 d. susidariusią jų nepriemoką (jeigu tokia susidarė). Papildomai indeksuotos pensijos, nurodytos šio įstatymo 1 straipsnio 2 dalies 1 punkte, ir papildomai indeksuotos valstybinės pensijos, nurodytos šio įstatymo 1 straipsnio 2 dalies 2 punkte, kurios mokamos už praėjusį mėnesį, bei pareigūnų ir karių valstybinės pensijos priedas pradedami mokėti nuo 2022 m. liepos mėnesio (už 2022 m. birželio mėnesį)."
    },
    {
      "provision_ref": "art5",
      "section": "5",
      "title": "5 straipsnis. Asmens duomenų tvarkymas",
      "content": "1. Asmens duomenų, gautų įgyvendinant šį įstatymą, tvarkymo tikslas – šio įstatymo 1 straipsnio 2 dalyje nurodytų pensijų bei pareigūnų ir karių valstybinės pensijos priedo mokėjimas ir lėšų, skirtų šioms pensijoms ir priedui mokėti, apskaita.\n\n2. Dokumentai saugomi Lietuvos Respublikos dokumentų ir archyvų įstatymo nustatyta tvarka Lietuvos vyriausiojo archyvaro nustatytais terminais. Duomenų subjektų teisės įgyvendinamos duomenų valdytojo, į kurį kreipiamasi dėl duomenų subjekto teisių įgyvendinimo, nustatyta tvarka, vadovaujantis 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas).\n\n3. Įgyvendindami šį įstatymą, duomenų valdytojai užtikrina, kad jų atliekamas asmens duomenų tvarkymas atitiktų Reglamento (ES) 2016/679, Lietuvos Respublikos asmens duomenų teisinės apsaugos įstatymo ir kitų teisės aktų, reglamentuojančių asmens duomenų apsaugą, nuostatas."
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis įstatymas įsigalioja 2022 m. birželio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": [
    {
      "term": "Šio įstatymo paskirtis",
      "definition": "siekiant mažinti dėl infliacijos kilusius neigiamus ekonominius ir socialinius padarinius, nustatyti papildomą socialinio draudimo pensijų ir valstybinių pensijų indeksavimą 2022 metais, papildomai indeksuotų šio straipsnio 2 dalyje nurodytų pensijų mokėjimo tvarką ir papildomo indeksavimo finansavimo šaltinius.\n\n2. Šis įstatymas taikomas papildomai indeksuojant:\n\n1) socialinio draudimo pensijas ir kompensacijas, nurodytas Lietuvos Respublikos socialinio draudimo pensijų įstatymo 5 straipsnio 1, 2 ir 4 punktuose, 58 straipsnio 1 dalyje ir 62 straipsnyje (toliau kartu – pensijos);\n\n2) valstybines pensijas, nurodytas Lietuvos Respublikos valstybinių pensijų įstatymo 1 straipsnio 1 dalies 1–5 punktuose, pareigūnų ir karių valstybinės pensijos priedą už tarnybą, nurodytą Lietuvos Respublikos pareigūnų ir karių valstybinių pensijų įstatymo 15 straipsnyje (toliau – pareigūnų ir karių valstybinės pensijos priedas).\n\n3. Šiame įstatyme vartojamos sąvokos suprantamos taip, kaip jos apibrėžtos Socialinio draudimo pensijų įstatyme ir Valstybinių pensijų įstatyme.",
      "source_provision": "art1"
    }
  ]
}
