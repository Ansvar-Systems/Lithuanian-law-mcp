{
  "id": "lt-law-xi-2280",
  "type": "statute",
  "title": "Lietuvos Respublikos principinės kariuomenės struktūros 2013 metais, planuojamos principinės kariuomenės struktūros 2018 metais nustatymo, krašto apsaugos sistemos karių ribinių skaičių ir statutinių valstybės tarnautojų ribinio skaičiaus 2013 metais ir 2018 metais patvirtinimo įstatymas",
  "short_name": "XI-2280",
  "status": "in_force",
  "issued_date": "2012-10-16",
  "in_force_date": "2013-01-01",
  "url": "https://e-tar.lt/portal/lt/legalAct/TAR.4AAFE97005F2",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo paskirtis",
      "content": "1. Šis įstatymas nustato 2013 metų:\n\n1) principinę kariuomenės struktūrą, tai yra nuolatinius junginius, dalinius ir jiems prilygintus karinius vienetus;\n\n2) bendrą ribinį karių skaičių;\n\n3) ribinius profesinės karo tarnybos karių skaičius;\n\n4) ribinius privalomosios pradinės karo tarnybos karių skaičius;\n\n5) ribinius karių savanorių ir kitų aktyviojo rezervo karių skaičius;\n\n6) ribinius pratybose ir mokymuose dalyvaujančių parengtojo rezervo karių skaičius;\n\n7) ribinius kariūnų skaičius;\n\n8) ribinius kiekvieno laipsnio vyresniųjų karininkų, generolų ir admirolų skaičius;\n\n9) ribinį civilinę krašto apsaugos tarnybą atliekančių statutinių valstybės tarnautojų (toliau – statutiniai valstybės tarnautojai) skaičių.\n\n2. Šis įstatymas nustato principinės kariuomenės struktūros 6 metų planavimo gaires, tai yra planuojamą principinę kariuomenės struktūrą, planuojamus ribinius tarnaujančių karių skaičius ir statutinių valstybės tarnautojų ribinį skaičių 2018 metais."
    },
    {
      "provision_ref": "art2",
      "section": "2",
      "title": "2 straipsnis. Principinė kariuomenės struktūra, ribiniai karių skaičiai ir statutinių valstybės tarnautojų ribinis skaičius 2013 metais",
      "content": "1. Principinė kariuomenės struktūra, tai yra nuolatinių junginių, dalinių ir jiems prilygintų karinių vienetų struktūra, 2013 metais:\n\n1) sausumos pajėgos – Mechanizuotoji pėstininkų brigada „Geležinis Vilkas“ (Lietuvos didžiojo kunigaikščio Algirdo mechanizuotasis pėstininkų batalionas, Lietuvos didžiojo kunigaikščio Kęstučio mechanizuotasis pėstininkų batalionas, Kunigaikščio Vaidoto mechanizuotasis pėstininkų batalionas, Generolo Romualdo Giedraičio artilerijos batalionas), Karaliaus Mindaugo motorizuotasis pėstininkų batalionas, Didžiosios kunigaikštienės Birutės motorizuotasis pėstininkų batalionas, Lietuvos didžiojo kunigaikščio Butigeidžio dragūnų motorizuotasis pėstininkų batalionas, Juozo Vitkaus inžinerijos batalionas, Krašto apsaugos savanorių pajėgos (šešios rinktinės);\n\n2) karinės oro pajėgos – Aviacijos bazė, Oro gynybos batalionas, Oro erdvės stebėjimo ir kontrolės valdyba;\n\n3) karinės jūrų pajėgos – Karo laivų flotilė, Jūros ir pakrančių stebėjimo tarnyba;\n\n4) specialiųjų operacijų pajėgos – Vytauto Didžiojo jėgerių batalionas, Ypatingos paskirties tarnyba;\n\n5) Logistikos valdyba – Lietuvos didžiojo kunigaikščio Vytenio bendrosios paramos logistikos batalionas, Dr. Jono Basanavičiaus karo medicinos tarnyba;\n\n6) Mokymo ir doktrinų valdyba – Didžiojo Lietuvos etmono Jonušo Radvilos mokomasis pulkas;\n\n7) Lietuvos didžiojo kunigaikščio Gedimino štabo batalionas;\n\n8) Karo policija.\n\n2. Bendras ribinis karių skaičius 2013 metais nustatomas nuo 14 130 iki 16 945. Iš šio skaičiaus:\n\n1) ribinis profesinės karo tarnybos karių skaičius – nuo 7 700 iki 8 400, iš jų: generolų ir admirolų – iki 9, pulkininkų ir jūrų kapitonų – iki 30, pulkininkų leitenantų ir komandorų – iki 125, majorų ir komandorų leitenantų – iki 370;\n\n2) ribinis privalomosios pradinės karo tarnybos karių skaičius – nuo 1 050 iki 1 410 per metus, iš šio skaičiaus: nuolatinę privalomąją pradinę karo tarnybą atliekančių – 0, dalyvaujančių baziniuose kariniuose mokymuose – nuo 700 iki 1 000, dalyvaujančių jaunesniųjų karininkų vadų mokymuose – nuo 350 iki 410;\n\n3) ribinis karių savanorių ir kitų aktyviojo rezervo karių skaičius – nuo 4 800 iki 6 300;\n\n4) ribinis pratybose ir mokymuose dalyvaujančių parengtojo rezervo karių skaičius – nuo 400 iki 600;\n\n5) ribinis kariūnų skaičius – nuo 180 iki 235.\n\n3. Ribinis statutinių valstybės tarnautojų skaičius 2013 metais nustatomas nuo 150 iki 180."
    },
    {
      "provision_ref": "art3",
      "section": "3",
      "title": "3 straipsnis. Principinė kariuomenės struktūra, ribiniai karių skaičiai ir statutinių valstybės tarnautojų ribinis skaičius 2018 metais",
      "content": "1. Principinė kariuomenės struktūra, tai yra nuolatinių junginių, dalinių ir jiems prilygintų karinių vienetų struktūra, 2018 metais:\n\n1) sausumos pajėgos – Mechanizuotoji pėstininkų brigada „Geležinis Vilkas“ (Lietuvos didžiojo kunigaikščio Algirdo mechanizuotasis pėstininkų batalionas, Lietuvos didžiojo kunigaikščio Kęstučio mechanizuotasis pėstininkų batalionas, Kunigaikščio Vaidoto mechanizuotasis pėstininkų batalionas, Generolo Romualdo Giedraičio artilerijos batalionas), Karaliaus Mindaugo motorizuotasis pėstininkų batalionas, Didžiosios kunigaikštienės Birutės motorizuotasis pėstininkų batalionas, Lietuvos didžiojo kunigaikščio Butigeidžio dragūnų motorizuotasis pėstininkų batalionas, Juozo Vitkaus inžinerijos batalionas, Krašto apsaugos savanorių pajėgos (šešios rinktinės);\n\n2) karinės oro pajėgos – Aviacijos bazė, Oro gynybos batalionas, Oro erdvės stebėjimo ir kontrolės valdyba;\n\n3) karinės jūrų pajėgos – Karo laivų flotilė, Jūros ir pakrančių stebėjimo tarnyba;\n\n4) specialiųjų operacijų pajėgos – Vytauto Didžiojo jėgerių batalionas, Ypatingos paskirties tarnyba;\n\n5) Logistikos valdyba – Lietuvos didžiojo kunigaikščio Vytenio bendrosios paramos logistikos batalionas, Dr. Jono Basanavičiaus karo medicinos tarnyba;\n\n6) Mokymo ir doktrinų valdyba – Didžiojo Lietuvos etmono Jonušo Radvilos mokomasis pulkas;\n\n7) Lietuvos didžiojo kunigaikščio Gedimino štabo batalionas;\n\n8) Karo policija.\n\n2. Bendras ribinis karių skaičius 2018 metais nustatomas nuo 18 770 iki 20 350. Iš šio skaičiaus:\n\n1) ribinis profesinės karo tarnybos karių skaičius – nuo 9 000 iki 9 500, iš jų: generolų ir admirolų – iki 9, pulkininkų ir jūrų kapitonų – iki 30, pulkininkų leitenantų ir komandorų – iki 117, majorų ir komandorų leitenantų – iki 349;\n\n2) ribinis privalomosios pradinės karo tarnybos karių skaičius – nuo 1 450 iki 1 760 per metus, iš šio skaičiaus: nuolatinę privalomąją pradinę karo tarnybą atliekančių – 0, dalyvaujančių baziniuose kariniuose mokymuose – nuo 1 000 iki 1 200, dalyvaujančių jaunesniųjų karininkų vadų mokymuose – nuo 450 iki 560;\n\n3) ribinis karių savanorių ir kitų aktyviojo rezervo karių skaičius – nuo 7 500 iki 8 000;\n\n4) ribinis pratybose ir mokymuose dalyvaujančių parengtojo rezervo karių skaičius – nuo 590 iki 800;\n\n5) ribinis kariūnų skaičius – nuo 230 iki 290.\n\n3. Ribinis statutinių valstybės tarnautojų skaičius 2018 metais nustatomas nuo 150 iki 180."
    },
    {
      "provision_ref": "art4",
      "section": "4",
      "title": "4 straipsnis. Baigiamosios nuostatos",
      "content": "Šis įstatymas įsigalioja 2013 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_________________"
    }
  ],
  "definitions": []
}
