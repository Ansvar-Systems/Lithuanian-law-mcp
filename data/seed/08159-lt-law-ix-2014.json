{
  "id": "lt-law-ix-2014",
  "type": "statute",
  "title": "Lietuvos Respublikos laisvųjų ekonominių zonų pagrindų įstatymo 3, 7, 8, 9, 11, 15, 16, 21, 25, 27 straipsnių pakeitimo ir papildymo bei 26 straipsnio pripažinimo netekusiu galios įstatymas",
  "short_name": "IX-2014",
  "status": "in_force",
  "issued_date": "2004-02-12",
  "in_force_date": "2004-05-01",
  "url": "https://e-tar.lt/portal/lt/legalAct/TAR.4EBC2479335E",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio pakeitimas",
      "content": "Pakeisti 3 straipsnį ir jį išdėstyti taip:\n\n„3 straipsnis. Laisvosios ekonominės zonos veiklos rūšys\n\nLietuvos Respublikoje steigiamoje zonoje gali būti plėtojama prekybos, gamybos, importo ir eksporto, verslo ar kita Lietuvos Respublikos įstatymų nedraudžiama veikla. Veiklos rūšis nustato atskiras įstatymas dėl konkrečios zonos steigimo.“"
    },
    {
      "provision_ref": "art2",
      "section": "2",
      "title": "2 straipsnis. 7 straipsnio 4 dalies pakeitimas",
      "content": "Pakeisti 7 straipsnio 4 dalį ir ją išdėstyti taip:\n\n„4. Zonoje leidžiama Lietuvos Respublikos įstatymų nedraudžiama įmonės steigimo dokumentuose nurodytus tikslus atitinkanti ūkinė komercinė veikla. Mažmeninė prekyba laisvosiose teritorijose leidžiama tik jų vidaus poreikiams tenkinti.“"
    },
    {
      "provision_ref": "art3",
      "section": "3",
      "title": "3 straipsnis. 8 straipsnio 2 ir 3 dalių pakeitimas",
      "content": "1. Pakeisti 8 straipsnio 2 dalį ir ją išdėstyti taip:\n\n„2. Licencijuojamai veiklai turi būti gauta Lietuvos Respublikos Vyriausybės arba jos įgaliotos valstybės institucijos išduota licencija.“\n\n2. 8 straipsnio 3 dalyje išbraukti žodžius „Užsienio kilmės“ ir šią dalį išdėstyti taip:\n\n„3. Kapitalo investicija valstybiniams gamtos ištekliams eksploatuoti be koncesijos draudžiama.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio 2 ir 4 dalių papildymas",
      "content": "1. 9 straipsnio 2 dalyje po žodžių „teritorijos ribos“ įrašyti žodžius „(jei įstatyme nenustatyta kitaip)“ ir šią dalį išdėstyti taip:\n\n„2. Zona steigiama Lietuvos Respublikos įstatymu. Įstatyme turi būti nustatytos zonos teritorijos ribos (jei įstatyme nenustatyta kitaip), zonos veiklos rūšis (rūšys), zonos veiklos terminas, konkurso sąlygos ir kriterijai zonos steigimo konkurso laimėtojams parinkti, zonos valdymo bendrovės struktūra, jos valdymo organų funkcijos, įgaliojimai, atsakomybė, zonos valdymo bendrovės likvidavimo, nelikviduojant zonos, bei naujos bendrovės suformavimo tvarka, svarbių valstybės (savivaldybių) objektų santykių su zonos valdymo bendrove dėl šių objektų naudojimo zonai aptarnauti pagrindai, rinkliavų iš zonos įmonių bendriems zonos reikalams nustatymo tvarka.“\n\n2. Papildyti 9 straipsnio 4 dalį 5 punktu:\n\n„5) zonos teritorijos ribų nustatymo – Įstatymo nustatytais atvejais.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio 1 dalies pakeitimas",
      "content": "Pakeisti 11 straipsnio 1 dalį ir ją išdėstyti taip:\n\n„1. Zonos steigimo grupė, laimėjusi zonos verslo plano ir statuto rengimo bei steigėjų grupės parinkimo konkursą, įsteigia zonos valdymo bendrovę. Po vieną zonos valdymo bendrovės valdybos narį skiria Lietuvos Respublikos Vyriausybė ir savivaldybės, kurios teritorijoje kuriama zona, taryba. Zonos valdymo bendrovės valdybos pirmininką renka zonos valdymo bendrovės valdybos nariai atviru balsavimu. Zonos valdymo bendrovės valdybos pirmininką tvirtina valstybės institucija, kuriai Lietuvos Respublikos Vyriausybė nustatyta tvarka paveda atlikti valstybinę zonų priežiūrą, pagal šios institucijos nustatytus kriterijus.“"
    },
    {
      "provision_ref": "art6",
      "section": "6",
      "title": "6 straipsnis. 15 straipsnio pakeitimas",
      "content": "Pakeisti 15 straipsnį ir jį išdėstyti taip:\n\n„15 straipsnis. Mokesčiai, valstybės rinkliava ir kitos įmokos zonoje\n\n1. Zonoje įregistruotos įmonės ir jų darbuotojai Lietuvos Respublikos įstatymų nustatyta tvarka moka valstybės rinkliavą ir tik šiuos mokesčius bei įmokas:\n\n1) pelno mokestį;\n\n2) gyventojų pajamų mokestį;\n\n3) mokestį už aplinkos teršimą ir gamtos išteklius;\n\n4) valstybinio privalomojo socialinio draudimo įmokas;\n\n5) privalomojo sveikatos draudimo įmokas;\n\n6) muitus – juos reglamentuojančių teisės aktų nustatyta tvarka ir atvejais;\n\n7) pridėtinės vertės mokestį, akcizą, cukraus mokestį, prekių apyvartos mokestį – šiuos mokesčius reglamentuojančių teisės aktų nustatyta tvarka ir atvejais.\n\n2. Zonos valdymo bendrovė už nuomojamą valstybinę žemę moka lengvatinį – 50 procentų mažesnį žemės nuomos mokestį. Zonos valdymo bendrovė turi teisę žemės nuomos mokestį Lietuvos Respublikos Vyriausybės arba jos įgaliotos valstybės institucijos nustatyta tvarka sumokėti iš anksto už visą nuomos laikotarpį ar jo dalį. Tokiu atveju sukauptos lėšos už laisvųjų ekonominių zonų teritorijoje išnuomotą valstybinę žemę skiriamos žemei, paimamai visuomenės poreikiams iš žemės savininkų šioje teritorijoje, išpirkti ar kitoms visuomeninėms reikmėms. Zonos valdymo bendrovės ir zonos įmonių privatus kapitalas, investuotas į zonos infrastruktūrą, į žemės vertę, nustatant jos nuomos mokestį, neįskaičiuojamas. Jeigu zonos valdymo bendrovė iš anksto sumokėjo žemės nuomos mokestį ar jo dalį, o vėliau pasikeitė žemės vertė, pagal kurią skaičiuojamas žemės nuomos mokesčio dydis, ar žemės nuomos mokesčio tarifas, ar kitoks žemės nuomos mokesčio skaičiavimo pagrindas, žemės nuomos mokesčio dydis už laikotarpį, už kurį žemės nuomos mokestis sumokėtas iš anksto, nekeičiamas.\n\n3. Zonos įmonė, į kurią kapitalo investicijos pasiekė ne mažesnę kaip 1 milijono eurų sumą, 6 mokestinius laikotarpius, pradedant tuo mokestiniu laikotarpiu, kurį ši investicijų suma buvo pasiekta, nemoka pelno mokesčio, o kitais 10 mokestinių laikotarpių jai taikomas 50 procentų sumažintas pelno mokesčio tarifas. Šioje dalyje nustatyta lengvata gali būti taikoma tik tuo atveju, kai ne mažiau kaip 75 procentus atitinkamo mokestinio laikotarpio zonos įmonės pajamų sudaro pajamos iš zonoje vykdomos prekių gamybos, apdirbimo, perdirbimo, sandėliavimo veiklos, didmeninės prekybos zonoje sandėliuojamomis prekėmis ir (arba) teikiamų paslaugų, susijusių su minėtomis zonoje vykdomos veiklos rūšimis (zonoje pagamintų, apdirbtų, perdirbtų ar sandėliuojamų prekių, taip pat zonoje vykdomai gamybai, apdirbimui ar perdirbimui reikalingų prekių transportavimo, aptarnavimo, statybos zonos teritorijoje ir kitų su minėtomis veiklos rūšimis susijusių paslaugų). Šioje dalyje nustatyta lengvata gali būti pritaikyta tik tuo atveju, kai zonos įmonė turi auditoriaus išvadą, patvirtinančią reikalaujamą kapitalo investicijos dydį. Jeigu nesibaigus šioje dalyje nustatytam lengvatos taikymo terminui kapitalo investicijos suma sumažėja ir nebesiekia 1 milijono eurų, lengvatos taikymas sustabdomas tą mokestinį laikotarpį, kurį kapitalo investicijos suma taip sumažėjo, ir gali būti atnaujintas tą mokestinį laikotarpį, kurį kapitalo investicija vėl pasiekia 1 milijoną eurų. Šioje dalyje nustatyta lengvata jokiais atvejais negali būti taikoma kredito įstaigoms ir draudimo įmonėms.\n\n4. Investuotojų laisvojoje ekonominėje zonoje gauti dividendai neapmokestinami Lietuvos Respublikos pelno mokesčio įstatymo nustatytais atvejais ir tvarka.\n\n5. Kitos mokesčių lengvatos taikomos remiantis Lietuvos Respublikos įstatymais.\n\n6. Zonos valdymo bendrovė moka Lietuvos Respublikos įstatymų atitinkamoms įmonėms nustatytus mokesčius.\n\n7. Šiame straipsnyje numatytos mokesčių lengvatos ir kiti valstybės pagalbos būdai ūkio subjektams taikomi tiek, kiek tai neprieštarauja Lietuvos Respublikos valstybės pagalbos ūkio subjektams kontrolės įstatymo nuostatoms.“"
    },
    {
      "provision_ref": "art7",
      "section": "7",
      "title": "7 straipsnis. 16 straipsnio pakeitimas",
      "content": "Pakeisti 16 straipsnį ir jį išdėstyti taip:\n\n„16 straipsnis. Muitinės priežiūros ypatumai laisvosiose teritorijose\n\nLaisvųjų ekonominių zonų laisvosios teritorijos Muitinės kodekso ir jo įgyvendinimo nuostatų taikymo požiūriu laikomos laisvosiomis zonomis.“"
    },
    {
      "provision_ref": "art8",
      "section": "8",
      "title": "8 straipsnis. 21 straipsnio 1 dalies pakeitimas",
      "content": "Pakeisti 21 straipsnio 1 dalį ir ją išdėstyti taip:\n\n„1. Žemės nuosavybės bei nuomos santykius zonoje reguliuoja Lietuvos Respublikos civilinis kodeksas ir Lietuvos Respublikos žemės įstatymas.“"
    },
    {
      "provision_ref": "art9",
      "section": "9",
      "title": "9 straipsnis. 25 straipsnio pakeitimas",
      "content": "Pakeisti 25 straipsnį ir jį išdėstyti taip:\n\n„25 straipsnis. Partijų ir visuomeninių organizacijų steigimas zonoje\n\nPartijų ir visuomeninių organizacijų steigimas zonoje draudžiamas.“"
    },
    {
      "provision_ref": "art10",
      "section": "10",
      "title": "10 straipsnis. 26 straipsnio pripažinimas netekusiu galios",
      "content": "26 straipsnį pripažinti netekusiu galios."
    },
    {
      "provision_ref": "art11",
      "section": "11",
      "title": "11 straipsnis. 27 straipsnio pakeitimas ir papildymas",
      "content": "1. 27 straipsnio 1 dalyje išbraukti žodį „Užsienio“ ir šią dalį išdėstyti taip:\n\n„1. Investicijas, investuotojų teisėtai gautą pelną, pajamas, dividendus, teises ir teisėtus interesus gina Lietuvos Respublikos įstatymai.“\n\n2. 27 straipsnio 3 dalyje vietoj žodžio „Užsieniečiams“ įrašyti žodžius „Ūkio subjektams“, žodžius „užsienio kilmės“ išbraukti ir šią dalį išdėstyti taip:\n\n„3. Ūkio subjektams garantuojama teisė turėti 100 procentų zonos įmonės nuosavybės. Kapitalo investavimo arba investicijų buvimo sąlygos tiems investuotojams, kurie investavo nuosavybės teise turimą kapitalą pagal įstatymo galiojimo metu nustatytas sąlygas ir tvarką, nesikeičia 5 metus nuo investavimo pradžios.“\n\n3. Papildyti 27 straipsnį 4 dalimi:\n\n„4. Užsienio investuotojai turi teisę teisėtai gautas pajamas (pelną) pervesti į užsienį be apribojimų. Užsienio investuotojai savo pajamas (pelną) ar jų dalį gali išvežti vidaus rinkoje supirktomis prekėmis arba reinvestuoti į Lietuvos Respublikos ūkį.“"
    },
    {
      "provision_ref": "art12",
      "section": "12",
      "title": "12 straipsnis. Įstatymo įsigaliojimas",
      "content": "Šis Įstatymas, išskyrus 4 straipsnį ir 6 straipsnyje išdėstyto 15 straipsnio 2 dalį, įsigalioja nuo 2004 m. gegužės 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
