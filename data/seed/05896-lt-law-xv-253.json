{
  "id": "lt-law-xv-253",
  "type": "statute",
  "title": "Lietuvos Respublikos vaiko teisių apsaugos pagrindų įstatymo Nr. I-1234 30 ir 36-4 straipsnių pakeitimo įstatymas",
  "short_name": "XV-253",
  "status": "in_force",
  "issued_date": "2025-06-05",
  "in_force_date": "2025-06-17",
  "url": "https://e-tar.lt/portal/lt/legalAct/e87541a04ab511f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 30 straipsnio pakeitimas",
      "content": "1. Pakeisti 30 straipsnio 1 dalies nuostatą iki dvitaškio ir ją išdėstyti taip:\n\n„1. Asmenims, įsiteisėjusiu apkaltinamuoju teismo nuosprendžiu pripažintiems kaltais dėl nusikalstamų veikų žmogaus seksualinio apsisprendimo laisvei ir neliečiamumui, dėl vaiko išnaudojimo pornografijai, pelnymosi iš asmens prostitucijos, asmens įtraukimo į prostituciją ar disponavimo pornografinio turinio dalykais, kuriuose vaizduojamas vaikas arba asmuo pateikiamas kaip vaikas, vaiko pirkimo arba pardavimo (toliau kartu – seksualiniai nusikaltimai), taip pat dėl kitų tyčinių sunkių ir labai sunkių nusikaltimų: nusikaltimų žmoniškumui ir karo nusikaltimų (Baudžiamojo kodekso XV skyrius), Lietuvos valstybės nepriklausomybei, teritorijos vientisumui ir konstitucinei santvarkai (Baudžiamojo kodekso XVI skyrius), nužudymo (Baudžiamojo kodekso 129 straipsnis), prekybos žmonėmis (Baudžiamojo kodekso 147 straipsnis), vaiko pagrobimo ar naujagimių sukeitimo (Baudžiamojo kodekso 156 straipsnio 1 dalis), visuomenės saugumui (Baudžiamojo kodekso 249, 2491, 250, 2502, 2504, 2505 straipsniai, 251 straipsnio 2, 3, 4, 5 dalys, 2511 straipsnio 1, 2, 3 dalys, 252 straipsnis), nusikaltimų, susijusių su disponavimu narkotinėmis ar psichotropinėmis, nuodingosiomis ar stipriai veikiančiomis medžiagomis (Baudžiamojo kodekso 260, 2601 straipsnio 3, 4, 5 dalys, 261 straipsnis, 263 straipsnio 2, 3 dalys, 264 straipsnio 2 dalis, 266 straipsnio 3 dalis, 2661 straipsnio 2, 3 dalis, 267 straipsnio 2 dalis, 2671, 2672 straipsnio 2 dalis, 2673 straipsnis), arba dėl analogiškų veikų, nurodytų Baudžiamajame kodekse, galiojusiame iki 2003 m. gegužės 1 d., arba analogiškų veikų, nurodytų kitų valstybių baudžiamuosiuose įstatymuose, neatsižvelgiant į tai, ar teistumas yra išnykęs ar panaikintas, arba asmenims, padariusiems seksualinius nusikaltimus, bet atleistiems nuo baudžiamosios atsakomybės, taip pat asmenims, įsiteisėjusiu apkaltinamuoju teismo nuosprendžiu pripažintiems kaltais dėl kitų tyčinių nusikaltimų: sunkaus sveikatos sutrikdymo (Baudžiamojo kodekso 135 straipsnis), nesunkaus sveikatos sutrikdymo (Baudžiamojo kodekso 138 straipsnio 2 dalies 1, 4, 6 punktai), fizinio skausmo sukėlimo ar nežymaus sveikatos sutrikdymo (Baudžiamojo kodekso 140 straipsnio 3 dalis), išnaudojimo priverstiniam darbui ar paslaugoms (Baudžiamojo kodekso 1471 straipsnio 2 dalis), vaiko įtraukimo į nusikalstamą veiką (Baudžiamojo kodekso 159 straipsnis), plėšimo (Baudžiamojo kodekso 180 straipsnio 2, 3 dalys), turto prievartavimo (Baudžiamojo kodekso 181 straipsnio 2, 3 dalys), nusikaltimų, susijusių su disponavimu ginklais, šaudmenimis, sprogmenimis, sprogstamosiomis ar radioaktyviosiomis medžiagomis arba karine įranga (Baudžiamojo kodekso 253 straipsnio 2 dalis, 2532 straipsnio 2 dalis, 254, 256 straipsnio 2 dalis, 2562 straipsnis), dėl neteisėto žmonių gabenimo per valstybės sieną (Baudžiamojo kodekso 292 straipsnio 2, 3, 4 dalys) arba dėl analogiškų veikų, nurodytų kitų valstybių baudžiamuosiuose įstatymuose, jeigu jų teistumas neišnykęs ar nepanaikintas, draudžiama:“.\n\n2. Pakeisti 30 straipsnio 1 dalies 1 punktą ir jį išdėstyti taip:\n\n„1) dirbti, užsiimti savanoriška veikla, atlikti praktiką ar stažuotis socialines, kultūros, švietimo, sporto ir sveikatos priežiūros paslaugas tik vaikams teikiančiose įstaigose, įmonėse ir organizacijose;“.\n\n3. Papildyti 30 straipsnį 11 dalimi:\n\n„11. Papildomus darbo ar bet kokios kitos veiklos, susijusios su vaikais, ribojimus asmenims gali taikyti teismas, skirdamas Baudžiamojo kodekso 681 straipsnyje numatytą baudžiamojo poveikio priemonę – teisės dirbti tam tikrą darbą arba užsiimti tam tikra veikla atėmimą.“\n\n4. Pakeisti 30 straipsnio 5 dalį ir ją išdėstyti taip:\n\n„5. Darbdavys, priimančioji organizacija, taip pat juridinis asmuo, kuris pasitelkia asmenį teikti paslaugas ar kuriame asmuo ketina atlikti praktiką ar stažuotis, gali priimti į darbą asmenį, leisti jam atlikti praktiką, stažuotis, teikti paslaugas ar pasitelkti savanorį tik patikrinę asmens Įtariamųjų, kaltinamųjų ir nuteistųjų registro duomenų pagrindu suformuoto teisėto darbo su vaikais kodo galiojimą ir įsitikinę, kad asmeniui negalioja šio straipsnio 1 dalyje numatytas draudimas. Jeigu toks asmuo yra užsienietis, jis privalo darbdaviui, priimančiajai organizacijai, taip pat juridiniam asmeniui, kuris pasitelkia šį asmenį teikti paslaugas ar kuriame šis asmuo ketina atlikti praktiką ar stažuotis, pateikti dokumentus, patvirtinančius, kad jis nėra teistas už nusikalstamas veikas, nurodytas šio straipsnio 1 dalyje, išduotus užsienio valstybės, kurios pilietybę jis turi arba kurioje yra jo nuolatinė gyvenamoji vieta, kompetentingų institucijų.“\n\n5. Pakeisti 30 straipsnio 6 dalį ir ją išdėstyti taip:\n\n„6. Asmenys, dirbdami, atlikdami praktiką, stažuotę ar užsiimdami savanoriška veikla šio straipsnio 1 dalies 1 ir 2 punktuose nurodytose įstaigose, įmonėse ir organizacijose arba besiversdami individualia veikla ar teikdami paslaugas juridiniams ar fiziniams asmenims, taip pat vykdydami bet kokią kitą veiklą, jeigu ši veikla, paslaugos ar juridinio asmens, kuriam teikiamos paslaugos, veikla tiesioginiais ir reguliariais kontaktais susijusios su vaikais, privalo turėti suformuotą galiojantį teisėto darbo su vaikais kodą, o darbdavys, priimančioji organizacija, juridinis asmuo, kuris pasitelkia asmenį teikti paslaugas, priima asmenį atlikti praktiką, stažuotis, teisėto darbo su vaikais kodo galiojimą turi tikrinti periodiškai, bet ne rečiau kaip kartą per kalendorinius metus. Teisėto darbo su vaikais kodo išdavimo ir naudojimo tvarką nustato Vyriausybė ar jos įgaliota institucija.“\n\n6. Pakeisti 30 straipsnio 6 dalį ir ją išdėstyti taip:\n\n„6. Asmenys, dirbdami, atlikdami praktiką, stažuotę ar užsiimdami savanoriška veikla šio straipsnio 1 dalies 1 ir 2 punktuose nurodytose įstaigose, įmonėse ir organizacijose arba besiversdami individualia veikla ar teikdami paslaugas juridiniams ar fiziniams asmenims, taip pat vykdydami bet kokią kitą veiklą, jeigu ši veikla, paslaugos ar juridinio asmens, kuriam teikiamos paslaugos, veikla tiesioginiais ir reguliariais kontaktais susijusios su vaikais, privalo turėti suformuotą galiojantį teisėto darbo su vaikais kodą, o darbdavys, priimančioji organizacija, juridinis asmuo, kuris pasitelkia asmenį teikti paslaugas, priima asmenį atlikti praktiką, stažuotis, teisėto darbo su vaikais kodo galiojimą turi tikrinti periodiškai, bet ne rečiau kaip kartą per kalendorinius metus. Jeigu priimant asmenį į darbą, leidžiant jam atlikti praktiką, stažuotis, teikti paslaugas ar pasitelkiant savanorį jis neturi suformuoto teisėto darbo su vaikais kodo, dėl šio kodo išdavimo kreipiasi pats darbdavys, priimančioji organizacija, juridinis asmuo, kuris pasitelkia šį asmenį teikti paslaugas, priima atlikti praktiką ar stažuotis. Jeigu asmuo, ketinantis verstis individualia veikla ar vykdyti bet kokią kitą veiklą, neturi suformuoto teisėto darbo su vaikais kodo, dėl šio kodo išdavimo kreipiasi pats asmuo. Teisėto darbo su vaikais kodo išdavimo ir naudojimo tvarką nustato Vyriausybė ar jos įgaliota institucija.“\n\n7. Pakeisti 30 straipsnio 9 dalies nuostatą iki dvitaškio ir ją išdėstyti taip:\n\n„9. Jeigu asmuo, kuriam taikomi šio straipsnio 1 dalyje nustatyti apribojimai, priimamas dirbti, atlieka praktiką, stažuojasi, pasitelkiamas savanoriauti, pradeda užsiimti individualia veikla, teikti paslaugas ar vykdyti bet kokią kitą veiklą, bet paaiškėja, kad jis yra pateikęs melagingus ar tikrovės neatitinkančius duomenis apie save, arba įsiteisėja apkaltinamasis teismo nuosprendis, kuriuo šis asmuo yra pripažintas kaltu dėl nusikalstamų veikų, nurodytų šio straipsnio 1 dalyje, arba asmuo, padaręs seksualinius nusikaltimus, yra atleidžiamas nuo baudžiamosios atsakomybės:“.\n\n8. Pakeisti 30 straipsnio 10 dalies 2 punktą ir jį išdėstyti taip:\n\n„2) jis įsiteisėjusiu apkaltinamuoju teismo nuosprendžiu yra pripažintas kaltu padaręs kitą, nei nurodyta šio straipsnio 1 dalyje, tyčinį nusikaltimą, jeigu teistumas už jį neišnykęs ar nepanaikintas;“."
    },
    {
      "provision_ref": "art2",
      "section": "2",
      "title": "2 straipsnis. 364 straipsnio pakeitimas",
      "content": "1. Pakeisti 364 straipsnio 7 dalį ir ją išdėstyti taip:\n\n„7. Fiziniai asmenys, sutinkantys užtikrinti šio straipsnio 1 dalies 1 ar 2 punkte numatytą vaiko laikinąją priežiūrą, pateikia Valstybės vaiko teisių apsaugos ir įvaikinimo tarnybai ar jos įgaliotam teritoriniam skyriui rašytinį įsipareigojimą užtikrinti vaikui saugią aplinką. Vaiką laikinai prižiūrinčiu asmeniu negali būti asmuo, kuriam taikomi šio įstatymo 30 straipsnio 1 dalyje nustatyti apribojimai.“\n\n2. Pakeisti 364 straipsnio 8 dalį ir ją išdėstyti taip:\n\n„8. Valstybės vaiko teisių apsaugos ir įvaikinimo tarnyba ar jos įgaliotas teritorinis skyrius, pritaikę šio straipsnio 1 dalies 1 ar 2 punkte nurodytą vaiko laikinosios priežiūros priemonę, nedelsdami, bet ne vėliau kaip kitą darbo dieną nuo vaiko laikinosios priežiūros priemonės pritaikymo dienos Įtariamųjų, kaltinamųjų ir nuteistųjų registre patikrina, ar vaiką laikinai prižiūrinčiam asmeniui netaikomi šio įstatymo 30 straipsnio 1 dalyje nustatyti apribojimai. Išimtiniais atvejais, kai Valstybės vaiko teisių apsaugos ir įvaikinimo tarnyba ar jos įgaliotas teritorinis skyrius neturi techninių galimybių patys tiesiogiai patikrinti šią informaciją Įtariamųjų, kaltinamųjų ir nuteistųjų registre, o skubiai patikrinti informaciją yra objektyviai būtina, šiai informacijai patikrinti gali būti pasitelkiami policijos pareigūnai.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas, įgyvendinimas ir taikymas",
      "content": "1. Šio įstatymo 1 straipsnio 6 dalis įsigalioja 2025 m. rugpjūčio 1 d.\n\n2. Informatikos ir ryšių departamentas prie Lietuvos Respublikos vidaus reikalų ministerijos (toliau – Informatikos ir ryšių departamentas) iki 2025 m. liepos 31 d. priima šio įstatymo 1 straipsnio 6 dalies įgyvendinamąjį teisės aktą.\n\n3. Darbdaviai, savanoriškos veiklos organizatoriai, taip pat juridinių asmenų, pasitelkiančių asmenis teikti paslaugas ar priimančių asmenis atlikti praktiką, stažuotis, vadovai ar jų įgalioti asmenys, kurie iki šio įstatymo įsigaliojimo jau yra patikrinę darbuotojų, savanorių, paslaugų teikėjų, praktikantų, besistažuojančių asmenų teisėto darbo su vaikais kodus, šiuos kodus pakartotinai turi patikrinti ne vėliau kaip iki 2025 m. rugsėjo 1 d.\n\n4. Informatikos ir ryšių departamentas iki 2025 m. rugpjūčio 1 d. peržiūri asmenų, kuriems iki šio įstatymo įsigaliojimo dienos buvo išduoti teisėto darbo su vaikais kodai, duomenis Įtariamųjų, kaltinamųjų ir nuteistųjų registre ir, jeigu šiame registre yra duomenų, dėl kurių asmenims yra taikomi šio įstatymo 1 straipsnyje išdėstytoje Lietuvos Respublikos vaiko teisių apsaugos pagrindų įstatymo 30 straipsnio 1 dalyje nustatyti ribojimai, pakeičia teisėto darbo su vaikais kodo galiojimo būseną.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
