{
  "id": "lt-law-ix-2555",
  "type": "statute",
  "title": "Lietuvos Respublikos sveikatos sistemos įstatymo 2, 11, 41, 47, 63, 69 straipsnių pakeitimo įstatymas",
  "short_name": "IX-2555",
  "status": "in_force",
  "issued_date": "2004-11-09",
  "in_force_date": "2004-11-26",
  "url": "https://e-tar.lt/portal/lt/legalAct/TAR.2F79E8698F3A",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio 12 dalies pakeitimas",
      "content": "2 straipsnio 12 dalyje išbraukti žodžius „savivaldybių sveikatos fondų lėšų“ ir šią dalį išdėstyti taip:\n\n„12. Valstybės laiduojama (nemokama) asmens sveikatos priežiūra – asmens sveikatos priežiūros paslaugos, apmokamos iš privalomojo sveikatos draudimo fondo, valstybės ar savivaldybių biudžetų.“"
    },
    {
      "provision_ref": "art2",
      "section": "2",
      "title": "2 straipsnis. 11 straipsnio 2 dalies 1 punkto pakeitimas",
      "content": "11 straipsnio 2 dalies 1 punkte vietoj žodžių „savivaldybių sveikatos fondų lėšų“ įrašyti žodžius „savivaldybių visuomenės sveikatos rėmimo specialiosios programos lėšų“ ir šį punktą išdėstyti taip:\n\n„1) asmens ir visuomenės sveikatos priežiūros paslaugas, už kurias jų gavėjai tiesiogiai nemoka sveikatos priežiūros įstaigoms, o jos apmokamos iš privalomojo sveikatos draudimo fondo, valstybės ar savivaldybių biudžetų ar savivaldybių visuomenės sveikatos rėmimo specialiosios programos lėšų;“."
    },
    {
      "provision_ref": "art3",
      "section": "3",
      "title": "3 straipsnis. 41 straipsnio pakeitimas",
      "content": "Pakeisti 41 straipsnį ir jį išdėstyti taip:\n\n„41 straipsnis. Savivaldybių visuomenės sveikatos rėmimo specialioji programa\n\n1. Savivaldybių visuomenės sveikatos rėmimo specialiosios programos lėšos naudojamos visuomenės sveikatos programoms finansuoti ir remti.\n\n2. Savivaldybių visuomenės sveikatos rėmimo specialiosios programos finansavimo šaltiniai:\n\n1) savivaldybės biudžeto asignavimai;\n\n2) ne mažiau kaip 0,3 procento privalomojo sveikatos draudimo fondo biudžeto, atsižvelgiant į gyventojų skaičių;\n\n3) 20 procentų savivaldybių aplinkos apsaugos rėmimo specialiosios programos lėšų;\n\n4) savanoriškos fizinių ir juridinių asmenų įmokos;\n\n5) kitos teisėtai įgytos lėšos.\n\n3. Savivaldybių visuomenės sveikatos rėmimo specialiosios programos lėšos kaupiamos atskiroje savivaldybės biudžeto sąskaitoje. Savivaldybių visuomenės sveikatos rėmimo specialiosios programos pajamos ir išlaidos planuojamos savivaldybės biudžete savivaldybių tarybų nustatyta tvarka.\n\n4. Savivaldybės institucija ataskaitą, o prireikus – ir papildomą informaciją apie Savivaldybės visuomenės sveikatos rėmimo specialiosios programos priemonių vykdymą teikia Sveikatos apsaugos ministerijai jos nustatyta tvarka.“"
    },
    {
      "provision_ref": "art4",
      "section": "4",
      "title": "4 straipsnis. 47 straipsnio 1 dalies ir 2 dalies 7 punkto pakeitimas",
      "content": "1. 47 straipsnio 1 dalyje vietoj žodžių „savivaldybių sveikatos fondų lėšų“ įrašyti žodžius „savivaldybių visuomenės sveikatos rėmimo specialiosios programos lėšų“ ir šią dalį išdėstyti taip:\n\n„1. Valstybės laiduojamos (nemokamos) sveikatos priežiūros paslaugos apmokamos iš privalomojo sveikatos draudimo fondo, valstybės ar savivaldybių biudžetų, savivaldybių visuomenės sveikatos rėmimo specialiosios programos lėšų.“\n\n2. 47 straipsnio 2 dalies 7 punkte vietoj santrumpos „AIDS“ įrašyti santrumpą „ŽIV (AIDS)“ ir šį punktą išdėstyti taip:\n\n„7) asmenų, sergančių tuberkulioze, lytiniu keliu plintančiomis ligomis, ŽIV (AIDS), užkrečiamosiomis, endokrininėmis, psichikos, onkologinėmis ligomis, priklausomybės nuo alkoholio sindromu, narkomanijomis, toksikomanijomis ir kitomis Sveikatos apsaugos ministerijos nustatyto sąrašo ligomis, bei nėščiųjų asmens sveikatos priežiūra;“."
    },
    {
      "provision_ref": "art5",
      "section": "5",
      "title": "5 straipsnis. 63 straipsnio 5 punkto pakeitimas",
      "content": "Pakeisti 63 straipsnio 5 punktą ir jį išdėstyti taip:\n\n„5) tvirtina savivaldybių visuomenės sveikatos rėmimo specialiąją programą, kontroliuoja jai skirtų lėšų naudojimą ir tvirtina jų panaudojimo ataskaitą;“."
    },
    {
      "provision_ref": "art6",
      "section": "6",
      "title": "6 straipsnis. 69 straipsnio 2 dalies pakeitimas",
      "content": "Pakeisti 69 straipsnio 2 dalį ir ją išdėstyti taip:\n\n„2. Savivaldybės bendruomenės sveikatos taryba koordinuoja savivaldybės teritorijoje sveikatos ugdymo, alkoholio, tabako ir narkotikų kontrolės, visuomenės sveikatos saugos ir sveikatos stiprinimo, ligų profilaktikos priemonių rengimą ir įgyvendinimą, nustato savivaldybės visuomenės sveikatos rėmimo specialiosios programos lėšų naudojimo prioritetus bei atlieka kitas funkcijas, priskirtas pagal šį ir kitus įstatymus bei tarybos nuostatus.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
