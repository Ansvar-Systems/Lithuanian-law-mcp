{
  "id": "lt-law-x-370",
  "type": "statute",
  "title": "Lietuvos Respublikos žalos, atsiradusios dėl valdžios institucijų neteisėtų veiksmų, atlyginimo įstatymo pakeitimo ir papildymo įstatymas",
  "short_name": "X-370",
  "status": "in_force",
  "issued_date": "2005-10-18",
  "in_force_date": "2005-10-27",
  "url": "https://e-tar.lt/portal/lt/legalAct/TAR.C87DC6D3C355/moMHJLAunr",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo pavadinimo pakeitimas",
      "content": "Įstatymo pavadinime po žodžio „atlyginimo“ įrašyti žodžius „ir atstovavimo valstybei“ ir šį pavadinimą išdėstyti taip:\n\n„LIETUVOS RESPUBLIKOS\nŽALOS, ATSIRADUSIOS DĖL VALDŽIOS INSTITUCIJŲ NETEISĖTŲ VEIKSMŲ, ATLYGINIMO IR ATSTOVAVIMO VALSTYBEI\nĮSTATYMAS“."
    },
    {
      "provision_ref": "art2",
      "section": "2",
      "title": "2 straipsnis. 1 straipsnio pakeitimas",
      "content": "1 straipsnyje po žodžių „įgyvendinimo tvarką“ įrašyti žodžius „ir atstovavimą valstybei“, straipsnį papildyti 2 dalimi ir jį išdėstyti taip:\n\n„1 straipsnis. Įstatymo paskirtis\n\n1. Šis įstatymas nustato asignavimų žalai, atsiradusiai dėl valdžios institucijų neteisėtų veiksmų, atlyginti naudojimą, žalos, atsiradusios dėl neteisėto nuteisimo, neteisėto kardomojo kalinimo (suėmimo), neteisėto sulaikymo, neteisėto procesinių prievartos priemonių pritaikymo, neteisėto administracinės nuobaudos – arešto paskyrimo, atlyginimą ne teismo tvarka, Europos žmogaus teisių teismo ir Jungtinių Tautų Žmogaus teisių komiteto bei kitų tarptautinių institucijų, kurių jurisdikciją ar kompetenciją spręsti dėl Lietuvos Respublikos jurisdikcijai priklausančių asmenų teisių pažeidimų yra pripažinusi Lietuvos Respublika (toliau – tarptautinės institucijos), sprendimų vykdymą, taip pat valstybės regreso (atgręžtinio reikalavimo) teisės į žalą padariusį asmenį įgyvendinimo tvarką ir atstovavimą valstybei.\n\n2. Šiuo įstatymu įgyvendinami Europos Sąjungos teisės aktai, nurodyti šio įstatymo priede.“"
    },
    {
      "provision_ref": "art3",
      "section": "3",
      "title": "3 straipsnis. 2 straipsnio 1, 2, 3, 6 dalių pakeitimas ir straipsnio papildymas 7, 8, 9, 10 dalimis",
      "content": "1. 2 straipsnio 1 dalyje išbraukti žodžius „(kvotėjo, tardytojo)“, po žodžio „atlyginti“ įrašyti žodžius ir skaičius „išskyrus šio straipsnio 7 ir 8 dalyse numatytus atvejus“ ir šią dalį išdėstyti taip:\n\n„1. Lietuvos Respublikos valstybės biudžete kasmet numatomi asignavimai žalai, atsiradusiai dėl ikiteisminio tyrimo pareigūno, prokuroro, teisėjo ar teismo neteisėtų veiksmų (Lietuvos Respublikos civilinio kodekso 6.272 straipsnis), taip pat dėl kitų valstybės valdžios institucijų neteisėtų veiksmų (aktų) (Lietuvos Respublikos civilinio kodekso 6.271 straipsnis), atlyginti, išskyrus šio straipsnio 7 ir 8 dalyse numatytus atvejus. Šių asignavimų valdytojas yra Lietuvos Respublikos teisingumo ministerija (toliau – Teisingumo ministerija).“\n\n2. 2 straipsnio 2 dalyje po žodžių „nurodytų asignavimų“ įrašyti žodžius ir skaičius „išskyrus šio straipsnio 7 ir 8 dalyse numatytus atvejus“, 1 ir 2 punktuose išbraukti žodžius „(kvotėjo, tardytojo)“, dalį papildyti 6 punktu ir ją išdėstyti taip:\n\n„2. Iš šio straipsnio 1 dalyje nurodytų asignavimų, išskyrus šio straipsnio 7 ir 8 dalyse numatytus atvejus, Teisingumo ministerija vykdo:\n\n1) teismo sprendimus dėl žalos, atsiradusios dėl ikiteisminio tyrimo pareigūno, prokuroro, teisėjo ar teismo arba kitų valstybės valdžios institucijų neteisėtų veiksmų (aktų), atlyginimo;\n\n2) teismo patvirtintas taikos sutartis dėl žalos, atsiradusios dėl ikiteisminio tyrimo pareigūno, prokuroro, teisėjo ar teismo arba kitų valstybės valdžios institucijų neteisėtų veiksmų (aktų), atlyginimo;\n\n3) Europos žmogaus teisių teismo sprendimus ir šalių taikius susitarimus, kuriems preliminariai pritarė Lietuvos Respublikos Vyriausybė;\n\n4) tarptautinių institucijų sprendimus dėl žalos atlyginimo (kompensacijos išmokėjimo), jei yra nustatytas piniginės kompensacijos dydis;\n\n5) šio įstatymo 3 straipsnio 7 dalyje nurodytas taikos sutartis;\n\n6) sprendimus atlyginti šio įstatymo 52 straipsnio 1 dalyje numatytą žalą.“\n\n3. 2 straipsnio 3 dalyje vietoj skaičių ir žodžio „1 ir 2“ įrašyti skaičius ir žodį „1, 2 ir 6“ ir šią dalį išdėstyti taip:\n\n„3. Šio straipsnio 2 dalies 1, 2 ir 6 punktuose nurodytus dokumentus Teisingumo ministerija turi įvykdyti ne vėliau kaip per 3 mėnesius nuo jų gavimo, o šio straipsnio 2 dalies 5 punkte nurodytus dokumentus – per 3 mėnesius nuo jų pasirašymo.“\n\n4. Pakeisti 2 straipsnio 6 dalį ir ją išdėstyti taip:\n\n„6. Vykdant šio straipsnio 2 dalyje nurodytus dokumentus, lėšos iš šio straipsnio 1 dalyje numatytų asignavimų pervedamos į asmens nurodytą sąskaitą banke arba jo pageidavimu išmokamos grynais pinigais. Dėl šio straipsnio 2 dalyje nurodytų dokumentų priverstinio vykdymo asmuo gali kreiptis, jeigu Teisingumo ministerija pagal asmens prašymą lėšas pervesti į nurodytą sąskaitą banke arba išmokėti grynais pinigais šių dokumentų neįvykdė per šio straipsnio 3–5 dalyse nustatytus terminus.“\n\n5. Papildyti 2 straipsnį 7 dalimi:\n\n„7. Žalos dalis, iš Valstybinio socialinio draudimo fondo biudžeto ar Privalomojo sveikatos draudimo fondo biudžeto neišmokėta dėl neteisėtų Valstybinio socialinio draudimo fondo administravimo įstaigų ar Valstybinės ligonių kasos prie Sveikatos apsaugos ministerijos, teritorinių ligonių kasų veiksmų (sprendimų), iš šio įstatymo 2 straipsnio 1 dalyje numatytų asignavimų neatlyginama. Šios lėšos išmokamos atitinkamai iš Valstybinio socialinio draudimo fondo biudžeto ar Privalomojo sveikatos draudimo fondo biudžeto. Iš šio įstatymo 2 straipsnio 1 dalyje numatytų asignavimų atlyginama žalos dalis, viršijanti iš Valstybinio socialinio draudimo fondo biudžeto ar Privalomojo sveikatos draudimo fondo biudžeto dėl neteisėtų veiksmų (sprendimų) išmokėtąją.“\n\n6. Papildyti 2 straipsnį 8 dalimi:\n\n„8. Iš šio įstatymo 2 straipsnio 1 dalyje numatytų asignavimų neatlyginama žala, valdžios institucijų neteisėtais veiksmais padaryta šių valdžios institucijų darbuotojams, valstybės tarnautojams, taip pat valstybės politikams, teisėjams ir valstybės pareigūnams tais atvejais, jei buvo taikomi darbo santykius, valstybės tarnybą ar specialūs jų statusą reglamentuojantys teisės aktai. Ši žala atlyginama iš žalą padariusiai institucijai skiriamų valstybės biudžeto asignavimų.“\n\n7. Papildyti 2 straipsnį 9 dalimi:\n\n„9. Be to, iš šio straipsnio 1 dalyje numatytų asignavimų kompensuojamos šio įstatymo 5(2) straipsnio 4 dalyje numatytos lėšos. Šios lėšos yra sumokamos per 3 mėnesius nuo reikiamų dokumentų gavimo dienos.“\n\n8. Papildyti 2 straipsnį 10 dalimi:\n\n„10. Valdžios institucija, kuriai dėl padarytos žalos atlyginimo yra iškelta byla, apie bylos iškėlimo faktą nedelsdama raštu praneša Teisingumo ministerijai kartu pateikdama ieškinio (prašymo, skundo) kopiją.“"
    },
    {
      "provision_ref": "art4",
      "section": "4",
      "title": "4 straipsnis. 3 straipsnio 4 dalies pakeitimas",
      "content": "3 straipsnio 4 dalyje išbraukti žodžius „(kvotėjo, tardytojo)“, „(kvotėjas, tardytojas)“ ir šią dalį išdėstyti taip:\n\n„4. Prie Teisingumo ministerijai teikiamo asmens prašymo atlyginti žalą ne teismo tvarka pridedamas įsiteisėjęs ikiteisminio tyrimo pareigūno, prokuroro, teisėjo ar teismo sprendimas, nustatantis pažeidimus, kuriuos padarė ikiteisminio tyrimo pareigūnas, prokuroras, teisėjas ar teismas baudžiamojoje ar administracinio teisės pažeidimo byloje priimdami sprendimą dėl nuteisimo, kardomojo kalinimo (suėmimo), sulaikymo, procesinių prievartos priemonių pritaikymo, administracinės nuobaudos – arešto paskyrimo, taip pat žalos dydį patvirtinantys dokumentai. Kai į Teisingumo ministeriją kreipiasi asmuo, dėl kurio tarptautinė institucija yra priėmusi sprendimą dėl žalos atlyginimo (kompensacijos išmokėjimo), tačiau nėra nustačiusi piniginės kompensacijos dydžio, prie prašymo pridedamas tarptautinės institucijos sprendimas.“"
    },
    {
      "provision_ref": "art5",
      "section": "5",
      "title": "5 straipsnis. 5 straipsnio 1 dalies pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. Valstybė, atlyginusi dėl ikiteisminio tyrimo pareigūno, prokuratūros ar teismo pareigūno, teisėjo tyčinių veiksmų (aktų), o kitų valdžios institucijų pareigūnų, valstybės tarnautojų ar kitų darbuotojų kaltų veiksmų (aktų) atsiradusią žalą, įgyja regreso (atgręžtinio reikalavimo) teisę teismo tvarka išieškoti iš šių asmenų tiek, kiek ji sumokėjo, bet ne daugiau kaip 9 vidutinius jų darbo užmokesčius, jeigu kiti įstatymai nenustato kitaip.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas 51 straipsniu",
      "content": "Papildyti Įstatymą 51 straipsniu:\n\n„51 straipsnis. Atstovavimas valstybei\n\n1. Valstybei teisme, arbitraže atstovauja Lietuvos Respublikos Vyriausybė, išskyrus šio straipsnio ir kitų įstatymų numatytus atvejus, kai valstybei teisme atstovauja Lietuvos Respublikos Vyriausybės įgaliota ar kita įstatymų nustatyta institucija.\n\n2. Bylose, iškeltose dėl sutartinių santykių, valstybei teisme, arbitraže atstovauja sutartį pasirašiusi institucija. Jeigu ši institucija likviduota ar reorganizuota, valstybei atstovauja šios institucijos teisių perėmėjas, o kai jo nėra, – Lietuvos Respublikos Vyriausybė ar jos įgaliota institucija.\n\n3. Europos Bendrijų Teisingumo Teisme, Europos Bendrijų pirmosios instancijos teisme, specializuotuose teismuose ar prie Pirmosios instancijos teismo steigiamose kolegijose ir Europos laisvosios prekybos asociacijos teisme Lietuvos valstybei atstovauja Europos teisės departamentas prie Lietuvos Respublikos teisingumo ministerijos. Europos žmogaus teisių teisme, Jungtinių Tautų Žmogaus teisių komitete nagrinėjant bylas prieš Lietuvos Respubliką valstybei atstovauja Lietuvos Respublikos Vyriausybės atstovas Europos žmogaus teisių teisme.\n\n4. Šio straipsnio 2 dalyje nenumatytais atvejais teisme, arbitraže valstybei atstovauja institucija, priėmusi ginčijamą sprendimą arba atlikusi ginčijamą veiksmą, arba institucija, kurios neveikimas yra ginčijamas. Jeigu institucija likviduota ar reorganizuota, valstybei atstovauja šios institucijos teisių perėmėjas, o kai jo nėra, – šio straipsnio 1 dalyje numatyta institucija.\n\n5. Atstovaujant valstybei, laikomasi šių principų:\n\n1) valstybės interesų gynimo efektyvumo – t. y. sprendimais, susijusiais su atstovavimu valstybei, turi būti siekiama maksimalios naudos valstybei;\n\n2) bendradarbiavimo – t. y. institucijos, atstovaudamos valstybei, turi teisę gauti iš valstybės ir savivaldybių institucijų tinkamam valstybės atstovavimui reikalingą valstybės ir savivaldybių institucijų turimą ar kontroliuojamą informaciją, dokumentus, jų nuorašus. Informaciją privaloma pateikti per valstybei atstovaujančios institucijos nurodytą terminą.\n\n6. Atstovaujant valstybei, gali būti pasitelkiami advokatai (kiti teisininkai, bylos nagrinėjimo valstybėje turintys teisę teikti teisines paslaugas), jeigu byla yra sudėtinga, reikia specialių žinių, patyrimo, užsienio valstybių teisės žinių arba kitais atvejais, kai tai yra būtina tinkamam ir efektyviam valstybės interesų gynimui.\n\n7. Šis straipsnis taikomas ir tais atvejais, kai siekiama ginčus išspręsti kitose ginčų sprendimo institucijose ar derybų būdu, taip pat vykdymo proceso metu, jeigu išieškoma iš valstybės biudžeto.“"
    },
    {
      "provision_ref": "art7",
      "section": "7",
      "title": "7 straipsnis. Įstatymo papildymas 52 straipsniu",
      "content": "Papildyti Įstatymą 52 straipsniu:\n\n„52 straipsnis.     Bendrų jungtinių tyrimo grupių pareigūnų padarytos žalos atlyginimas\n\n1. Europos Sąjungos bendroje (jungtinėje) tyrimo grupėje dalyvavusių ir baudžiamojo proceso veiksmus Lietuvos Respublikoje atlikusių užsienio valstybių pareigūnų veiksmais (neveikimu) Lietuvos Respublikoje padaryta žala atlyginama tokiomis pat sąlygomis ir tvarka kaip ir Lietuvos Respublikos pareigūnų padaryta žala. Šalių teisės ir pareigos pagal prievoles, atsirandančias dėl padarytos žalos, nustatomos pagal Lietuvos Respublikos teisę.\n\n2. Bylose dėl Europos Sąjungos bendroje (jungtinėje) tyrimo grupėje dalyvavusių ir baudžiamojo proceso veiksmus Lietuvos Respublikoje atlikusių užsienio valstybių pareigūnų veiksmais (neveikimu) Lietuvos Respublikoje padarytos žalos atlyginimo Lietuvos valstybei atstovauja Lietuvos Respublikos generalinė prokuratūra.\n\n3. Teisingumo ministerija, atlyginusi žalą pagal šio straipsnio 1 dalį, kreipiasi į valstybės, kurios pareigūnai, veikdami Lietuvos Respublikos teritorijoje, padarė žalą asmeniui, kompetentingą instituciją dėl nukentėjusiam ar turinčiam teisę gauti išmoką asmeniui išmokėtų lėšų kompensavimo.\n\n4. Kai Lietuvos Respublikos pareigūnai, dalyvaudami Europos Sąjungos bendroje (jungtinėje) tyrimo grupėje, padaro žalą užsienio valstybės teritorijoje, Teisingumo ministerija pagal užsienio valstybės pateiktus dokumentus kompensuoja šiai valstybei visas lėšas, kurias ji sumokėjo nukentėjusiems ar turintiems teisę gauti išmokas asmenims.\n\n5. Šio straipsnio nuostatos dėl žalos atlyginimo, jeigu Lietuvos Respublikos tarptautinės sutartys nenustato kitaip, taikomos ir tais atvejais, kai bendroji (jungtinė) tyrimo grupė yra sudaryta vadovaujantis tarptautinėmis sutartimis.“"
    },
    {
      "provision_ref": "art8",
      "section": "8",
      "title": "8 straipsnis. 6 straipsnio pakeitimas",
      "content": "6 straipsnyje vietoj žodžių „kvotos, tardymo organų“ įrašyti žodžius „ikiteisminio tyrimo įstaigų“ ir šį straipsnį išdėstyti taip:\n\n„6 straipsnis. Baigiamosios nuostatos\n\nKol Lietuvos Respublikos valstybės biudžete nėra numatyta lėšų žalai, atsiradusiai dėl valdžios institucijų neteisėtų veiksmų, atlyginti, ši žala atlyginama iš Teisingumo ministerijai skirtų asignavimų ikiteisminio tyrimo įstaigų, prokuratūros pareigūnų ir teismo (teisėjo) neteisėtais veiksmais padarytai žalai atlyginti ir Lietuvos Respublikos Vyriausybės rezervo lėšų.“"
    },
    {
      "provision_ref": "art9",
      "section": "9",
      "title": "9 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos\nžalos, atsiradusios dėl\nvaldžios institucijų neteisėtų\nveiksmų, atlyginimo ir\natstovavimo valstybei\nįstatymo priedas\n\nĮGYVENDINAMI EUROPOS SĄJUNGOS TEISĖS AKTAI\n\n2002 m. birželio 13 d. Tarybos pagrindų sprendimas (2002/465/TVR) dėl bendrų tyrimo grupių.“"
    },
    {
      "provision_ref": "art10",
      "section": "10",
      "title": "10 straipsnis. Baigiamosios nuostatos",
      "content": "1. Šio įstatymo 3 straipsnio 5 dalis taikoma, jeigu žala padaryta po šio įstatymo įsigaliojimo.\n\n2. Šio įstatymo 5 straipsnis taikomas, jeigu regreso (atgręžtinio reikalavimo) teisė atsirado po šio įstatymo įsigaliojimo.\n\n3. Šio įstatymo 6 straipsnis taikomas ginčams, pradėtiems spręsti po šio įstatymo įsigaliojimo.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
