{
  "id": "lt-law-xiii-302",
  "type": "statute",
  "title": "Lietuvos Respublikos paramos mirties atveju įstatymo Nr. I-348 2, 5 straipsnių ir priedo pakeitimo įstatymas",
  "short_name": "XIII-302",
  "status": "in_force",
  "issued_date": "2017-04-20",
  "in_force_date": "2017-05-01",
  "url": "https://e-tar.lt/portal/lt/legalAct/7ecb6ff02a8811e78397ae072f58c508/ZlHFYebhLH",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Papildyti 2 straipsnį 3 dalimi:\n\n„3. Kitos šiame įstatyme vartojamos sąvokos suprantamos taip, kaip jos apibrėžtos Lietuvos Respublikos įstatyme „Dėl užsieniečių teisinės padėties“.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio pakeitimas",
      "content": "Pakeisti 5 straipsnio 1 dalį ir ją išdėstyti taip:\n\n„1. Laidojimo pašalpa mokama mirus:\n\n1) Lietuvos Respublikos piliečiams;\n\n2) Lietuvos Respublikoje gyvenusiems užsieniečiams, turėjusiems Lietuvos Respublikos ilgalaikio gyventojo leidimą gyventi Europos Sąjungoje;\n\n3) Lietuvos Respublikoje gyvenusiems užsieniečiams, kuriems leidimas laikinai gyventi Lietuvos Respublikoje buvo išduotas kaip ketinantiems dirbti Lietuvos Respublikoje aukštos profesinės kvalifikacijos reikalaujantį darbą;\n\n4) Lietuvos Respublikoje gyvenusiems asmenims, kuriems Lietuvos Respublikoje buvo suteiktas pabėgėlio statusas;\n\n5) asmenims, kuriems vadovaujantis Europos Sąjungos socialinės apsaugos sistemų koordinavimo reglamentais turi būti taikomas šis įstatymas;\n\n6) Lietuvos Respublikoje gyvenusiems užsieniečiams, kuriems buvo išduotas leidimas laikinai gyventi ir leista dirbti Lietuvos Respublikoje ir kurie iki mirties dirbo Lietuvos Respublikoje arba anksčiau dirbo ne trumpesnį kaip 6 mėnesių laikotarpį ir buvo įsiregistravę teritorinėje darbo biržoje kaip bedarbiai;\n\n7) Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečiams ir jų šeimos nariams, kuriems buvo išduoti dokumentai, patvirtinantys ar suteikiantys teisę gyventi Lietuvos Respublikoje. Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečio šeimos nariais laikomi sutuoktinis arba asmuo, su kuriuo sudaryta registruotos partnerystės sutartis, tiesioginiai palikuonys, kuriems nesukakę 21 metai arba kurie yra išlaikytiniai, įskaitant sutuoktinio arba asmens, su kuriuo sudaryta registruotos partnerystės sutartis, tiesioginius palikuonis, kuriems nesukakę 21 metai arba kurie yra išlaikytiniai, Europos Sąjungos valstybės narės ar Europos ekonominei erdvei priklausančios Europos laisvosios prekybos asociacijos valstybės narės piliečio, sutuoktinio ar asmens, su kuriuo sudaryta registruotos partnerystės sutartis, išlaikomi giminaičiai pagal tiesiąją aukštutinę liniją;\n\n8) Lietuvos Respublikoje gyvenusiems užsieniečiams, kuriems buvo išduotas leidimas dirbti sezoninį darbą Lietuvos Respublikoje;\n\n9) Lietuvos Respublikoje gyvenusiems užsieniečiams, kuriems buvo išduotas leidimas laikinai gyventi Lietuvos Respublikoje kaip perkeltiems įmonės viduje.“"
    },
    {
      "provision_ref": "art3",
      "section": "3",
      "title": "3 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nparamos mirties atveju\nįstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n1. 2009 m. gegužės 25 d. Tarybos direktyva 2009/50/EB dėl trečiųjų šalių piliečių atvykimo ir apsigyvenimo sąlygų siekiant dirbti aukštos kvalifikacijos darbą (OL 2009 L 155, p. 17).\n\n2. 2011 m. gruodžio 13 d. Europos Parlamento ir Tarybos direktyva 2011/98/ES dėl vienos prašymų išduoti vieną leidimą trečiųjų šalių piliečiams gyventi ir dirbti valstybės narės teritorijoje pateikimo procedūros ir dėl valstybėje narėje teisėtai gyvenančių trečiųjų šalių darbuotojų bendrų teisių (OL 2011 L 343, p. 1).\n\n3. 2014 m. vasario 26 d. Europos Parlamento ir Tarybos direktyva 2014/36/ES dėl trečiųjų šalių piliečių atvykimo ir buvimo tikslu dirbti sezoniniais darbuotojais sąlygų (OL 2014 L 94, p. 375).\n\n4. 2014 m. balandžio 16 d. Europos Parlamento ir Tarybos direktyva 2014/54/ES dėl priemonių, kad darbuotojai galėtų lengviau naudotis laisvo darbuotojų judėjimo teisėmis (OL 2014 L 128, p. 8).\n\n5. 2014 m. gegužės 15 d. Europos Parlamento ir Tarybos direktyva 2014/66/ES dėl bendrovės viduje perkeliamų trečiųjų šalių piliečių atvykimo ir apsigyvenimo sąlygų (OL 2014 L 157, p. 1).“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus 2 straipsnyje išdėstytos Lietuvos Respublikos paramos mirties atveju įstatymo 5 straipsnio 1 dalies 9 punktą, 3 straipsnyje išdėstyto Lietuvos Respublikos paramos mirties atveju įstatymo priedo 5 punktą ir šio straipsnio 3 dalį, įsigalioja 2017 m. gegužės 1 d.\n\n2. Šio įstatymo 2 straipsnyje išdėstytos Lietuvos Respublikos paramos mirties atveju įstatymo 5 straipsnio 1 dalies 9 punktas ir 3 straipsnyje išdėstyto Lietuvos Respublikos paramos mirties atveju įstatymo priedo 5 punktas įsigalioja 2017 m. birželio 1 d.\n\n3. Lietuvos Respublikos socialinės apsaugos ir darbo ministras iki 2017 m. gegužės 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
