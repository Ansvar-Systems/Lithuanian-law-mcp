{
  "id": "lt-law-xiii-776",
  "type": "statute",
  "title": "Lietuvos Respublikos laukinės gyvūnijos įstatymo Nr. VIII-498 5, 8, 9 ir 20 straipsnių pakeitimo įstatymas",
  "short_name": "XIII-776",
  "status": "in_force",
  "issued_date": "2017-11-21",
  "in_force_date": "2018-07-01",
  "url": "https://e-tar.lt/portal/lt/legalAct/da825090d41311e7910a89ac20768b0f/FUlTcEsAyM",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio pakeitimas",
      "content": "Pakeisti 5 straipsnio 3 dalies 4 punktą ir jį išdėstyti taip:\n\n„4) nedelsdami pranešti policijai ir Aplinkos apsaugos departamentui apie kiekvieną nelaisvėje laikytų ir į laisvę ištrūkusių laukinių gyvūnų pabėgimo atvejį ir savo lėšomis organizuoti šių gyvūnų sugavimą ar numarinimą, jeigu juos būtina sugauti ar numarinti pagal šio įstatymo 9 straipsnio 2 ir 4 dalių reikalavimus.“"
    },
    {
      "provision_ref": "art2",
      "section": "2",
      "title": "2 straipsnis. 8 straipsnio pakeitimas",
      "content": "Pakeisti 8 straipsnio 3 dalį ir ją išdėstyti taip:\n\n„3. Zoologijos sodams tikrinti Aplinkos ministerija sudaro Zoologijos sodų patikrinimo komisiją ir tvirtina jos sudėtį. Zoologijos sodų patikrinimo komisija sudaroma iš Aplinkos ministerijos, Aplinkos ministerijos įgaliotos išduoti leidimus zoologijos sodams įkurti institucijos, Valstybinės maisto ir veterinarijos tarnybos, Aplinkos apsaugos departamento atstovų, veterinarijos ir biologijos specialistų, taip pat į komisijos sudėtį gali būti įtraukti ir kiti specialistai.“"
    },
    {
      "provision_ref": "art3",
      "section": "3",
      "title": "3 straipsnis. 9 straipsnio pakeitimas",
      "content": "Pakeisti 9 straipsnio 6 dalį ir ją išdėstyti taip:\n\n„6. Laukinių gyvūnų perkėlimas vykdomas pagal programas ar planus, suderintus su atitinkama mokslo institucija ir Aplinkos ministerija. Jeigu perkeliamos ar išleidžiamos į laisvę programoje ar plane nenurodytos rūšys, reikalingas Aplinkos ministerijos įgaliotos institucijos leidimas. Išimtiniais atvejais, siekiant išsaugoti gyvūnus nuo sunaikinimo, leidžiama perkelti ar išleisti į laisvę Lietuvos gamtoje natūraliai gyvenančių rūšių gyvūnus apie tai informavus Aplinkos apsaugos departamentą.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio pakeitimas",
      "content": "Pakeisti 20 straipsnį ir jį išdėstyti taip:\n\n„20 straipsnis. Laukinės gyvūnijos apsaugos ir laukinės gyvūnijos išteklių naudojimo valstybinė kontrolė\n\nLaukinės gyvūnijos apsaugos ir laukinės gyvūnijos išteklių naudojimo valstybinę kontrolę vykdo Aplinkos apsaugos departamentas, Valstybinė maisto ir veterinarijos tarnyba, Muitinės departamentas prie Finansų ministerijos ir kitos Lietuvos Respublikos Vyriausybės įgaliotos institucijos įstatymų ir kitų teisės aktų nustatyta tvarka.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja 2018 m. liepos 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
