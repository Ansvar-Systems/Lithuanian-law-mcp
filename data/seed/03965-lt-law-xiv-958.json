{
  "id": "lt-law-xiv-958",
  "type": "statute",
  "title": "Lietuvos Respublikos specialiųjų tyrimų tarnybos įstatymo Nr. VIII-1649 23, 24 ir 58 straipsnių pakeitimo įstatymas",
  "short_name": "XIV-958",
  "status": "in_force",
  "issued_date": "2022-03-17",
  "in_force_date": "2022-03-24",
  "url": "https://e-tar.lt/portal/lt/legalAct/9d894c50aa7111ec8d9390588bf2de65/nEMcosIHUR",
  "provisions": [
    {
      "provision_ref": "art1",
      "section": "1",
      "title": "1 straipsnis. 23 straipsnio pakeitimas",
      "content": "1. Pakeisti 23 straipsnio 1 dalies 2 punktą ir jį išdėstyti taip:\n\n„2) būti įmonių, įstaigų ar organizacijų valdymo organų nariais, gauti atlyginimą už darbą tokiuose organuose, išskyrus atvejus, kai tai būtina Tarnybos vykdomai žvalgybinei veiklai ir ne ilgiau, negu tai yra būtina nustatytam užduoties tikslui pasiekti, arba atvejus, kai pareigūnas nustatyta tvarka deleguojamas į tarptautines, Europos Sąjungos ar užsienio valstybių institucijas, dalyvauja Europos Sąjungos, tarptautinių organizacijų, užsienio valstybių finansuojamuose paramos teikimo arba Lietuvos vystomojo bendradarbiavimo ir paramos demokratijai projektuose, kuriuose vykdoma su Tarnybos tikslu ir uždaviniais susijusi veikla;“.\n\n2. Pakeisti 23 straipsnio 1 dalies 5 punktą ir jį išdėstyti taip:\n\n„5) dirbti samdomais darbuotojais, patarėjais, ekspertais ar konsultantais įmonėse, įstaigose, organizacijose ir kitose institucijose, taip pat gauti kitą, negu nustatyta šiame įstatyme, atlyginimą, išskyrus atvejus, kai tai būtina Tarnybos vykdomai žvalgybinei veiklai, ir ne ilgiau, negu tai yra būtina nustatytam užduoties tikslui pasiekti, taip pat išskyrus atlyginimą už pedagoginę ir kūrybinę veiklą, tarnybos aktyviajame kariuomenės personalo rezerve ir savanoriškos nenuolatinės karo tarnybos atlikimą, ir atvejus, kai pareigūnas nustatyta tvarka deleguojamas į tarptautines, Europos Sąjungos ar užsienio valstybių institucijas, dalyvauja Europos Sąjungos, tarptautinių organizacijų, užsienio valstybių finansuojamuose paramos teikimo arba Lietuvos vystomojo bendradarbiavimo ir paramos demokratijai projektuose, kuriuose vykdoma su Tarnybos tikslu ir uždaviniais susijusi veikla;“."
    },
    {
      "provision_ref": "art2",
      "section": "2",
      "title": "2 straipsnis. 24 straipsnio pakeitimas",
      "content": "Pakeisti 24 straipsnio 5 dalį ir ją išdėstyti taip:\n\n„5. Šiame straipsnyje nurodytas leidimas nereikalingas tais atvejais, kai pareigūnas nustatyta tvarka deleguojamas į tarptautines, Europos Sąjungos ar užsienio valstybių institucijas, dalyvauja Europos Sąjungos, tarptautinių organizacijų, užsienio valstybių finansuojamuose paramos teikimo arba Lietuvos vystomojo bendradarbiavimo ir paramos demokratijai projektuose, kuriuose vykdoma su Tarnybos tikslu ir uždaviniais susijusi veikla, ir dėl šio pareigūno delegavimo ar dalyvavimo yra priimamas Specialiųjų tyrimų tarnybos direktoriaus įsakymas.“"
    },
    {
      "provision_ref": "art3",
      "section": "3",
      "title": "3 straipsnis. 58 straipsnio pakeitimas",
      "content": "1. Papildyti 58 straipsnio 3 dalį 8 punktu:\n\n„8) atostogos dėl dalyvavimo Europos Sąjungos, tarptautinių organizacijų, užsienio valstybių, Lietuvos arba bendrai finansuojamuose paramos teikimo ir (arba) Lietuvos vystomojo bendradarbiavimo projektuose, kuriuose vykdoma su Tarnybos tikslu ir uždaviniais susijusi veikla.“\n\n2. Papildyti 58 straipsnį 9 dalimi:\n\n„9. Atostogų dėl dalyvavimo Europos Sąjungos, tarptautinių organizacijų, užsienio valstybių, Lietuvos arba bendrai finansuojamuose paramos teikimo ir (arba) Lietuvos vystomojo bendradarbiavimo projektuose, kuriuose vykdoma su Tarnybos tikslu ir uždaviniais susijusi veikla, metu pareigūnui paliekamos jo eitos pareigos ir pareigūno statusas, dalyvavimo projekte laikas įskaitomas į tarnybos stažą. Šių atostogų laiku šio įstatymo 51 straipsnio 1 dalyje nustatytas darbo užmokestis pareigūnui nemokamas.“\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
