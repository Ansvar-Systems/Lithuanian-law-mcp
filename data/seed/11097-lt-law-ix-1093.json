{
  "id": "lt-law-ix-1093",
  "type": "statute",
  "title": "Lietuvos Respublikos mokesčių už valstybinius gamtos išteklius įstatymo 3, 4, 6, 7, 11 straipsnių papildymo ir pakeitimo įstatymas",
  "short_name": "IX-1093",
  "status": "in_force",
  "issued_date": "2002-09-19",
  "in_force_date": "2003-01-01",
  "url": "https://e-tar.lt/portal/lt/legalAct/TAR.D2DF4340CBBC/eJwuozRiQh",
  "provisions": [
    {
      "provision_ref": "art1",
      "section": "1",
      "title": "1 straipsnis. 3 straipsnio papildymas",
      "content": "3 straipsnyje po žodžių „pagal paimtų“ įrašyti žodžius „arba potencialiai galimų išgauti (sunaudoti)“ ir šį straipsnį išdėstyti taip:\n\n„3 straipsnis. Juridiniai ir fiziniai asmenys moka nustatyto dydžio mokesčius pagal paimtų arba potencialiai galimų išgauti (sunaudoti) gamtos išteklių kiekį ir kokybę.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio papildymas",
      "content": "4 straipsnyje po žodžių „esančius jiems suteiktame sklype“ įrašyti žodžius „ir biologinio profilio mokslo ir mokymo įstaigos, vykdančios laukinės gyvūnijos, jos gyvenamosios aplinkos ir medžioklės mokslinius tyrimus bei studentų mokymą ir naudojančios medžiojamųjų gyvūnų išteklius“ ir šį straipsnį išdėstyti taip:\n\n„4 straipsnis. Žemės naudotojai, ūkiniams reikalams (ne pardavimui) naudojantys statybinių medžiagų žaliavas ir vandenį, esančius jiems suteiktame sklype, ir biologinio profilio mokslo ir mokymo įstaigos, vykdančios laukinės gyvūnijos, jos gyvenamosios aplinkos ir medžioklės mokslinius tyrimus bei studentų mokymą ir naudojančios medžiojamųjų gyvūnų išteklius, nuo mokesčio atleidžiami.“"
    },
    {
      "provision_ref": "art3",
      "section": "3",
      "title": "3 straipsnis. 6 straipsnio papildymas",
      "content": "Papildyti 6 straipsnį ir jį išdėstyti taip:\n\n„6 straipsnis. Mokesčiai už valstybinius gamtos išteklius, išskyrus mokestį už medžiojamųjų gyvūnų išteklius, mokami avansu lygiomis metinių mokesčių sumos, kuri apskaičiuojama pagal numatomų sunaudoti išteklių kiekį, dalimis kas ketvirtį iki kito ketvirčio pirmo mėnesio 15 dienos. Metų gale mokesčių suma perskaičiuojama pagal faktiškai išgautų išteklių kiekį ir iki vasario 1 dienos metiniai apskaičiavimai pateikiami valstybinei mokesčių inspekcijai. Mokestis už medžiojamųjų gyvūnų išteklių naudojimą mokamas kas pusmetį lygiomis metinės mokesčio sumos dalimis.“"
    },
    {
      "provision_ref": "art4",
      "section": "4",
      "title": "4 straipsnis. 7 straipsnio papildymas",
      "content": "Papildyti 7 straipsnį ir jį išdėstyti taip:\n\n„7 straipsnis. Lietuvos Respublikos aplinkos ministerija ir jos regionų aplinkos apsaugos departamentai kartu su Valstybine mokesčių inspekcija prie Finansų ministerijos kontroliuoja mokesčių apskaičiavimo ir mokėjimo teisingumą. Už nuslėptą išteklių kiekį mokamas mokestis ir taikoma dešimteriopo tarifo dydžio bauda.“"
    },
    {
      "provision_ref": "art5",
      "section": "5",
      "title": "5 straipsnis. 11 straipsnio pakeitimas",
      "content": "Pakeisti 11 straipsnį ir jį išdėstyti taip:\n\n„11 straipsnis. Mokestis už valstybinius gamtos išteklius mokamas į valstybės biudžetą, išskyrus mokestį už medžiojamųjų gyvūnų išteklių naudojimą. 70 procentų apskaičiuotos mokesčio už medžiojamųjų gyvūnų išteklių naudojimą mokėtinos sumos mokama į savivaldybės, kurios teritorijoje naudojami medžiojamųjų gyvūnų ištekliai, gamtos apsaugos fondą, o likę 30 procentų – į Valstybės iždo sąskaitą, kurioje kaupiamos Aplinkos apsaugos rėmimo programos lėšos.\nLėšos už ekonomines sankcijas išieškomos iš mokėtojui liekančio pelno į Valstybės iždo sąskaitą, kurioje kaupiamos Aplinkos apsaugos rėmimo programos lėšos.\nValstybės iždo sąskaitos, kurioje kaupiamos Aplinkos apsaugos rėmimo programos lėšos, ir savivaldybių gamtos apsaugos fondų lėšos naudojamos Savivaldybės gamtos apsaugos fondo nuostatuose ir Aplinkos apsaugos rėmimo programos įstatyme numatytiems tikslams.“"
    },
    {
      "provision_ref": "art6",
      "section": "6",
      "title": "6 straipsnis. Įstatymo įsigaliojimas",
      "content": "Šis Įstatymas įsigalioja nuo 2003 m. sausio 1 d."
    },
    {
      "provision_ref": "art7",
      "section": "7",
      "title": "7 straipsnis. Pasiūlymas Lietuvos Respublikos Vyriausybei",
      "content": "Lietuvos Respublikos Vyriausybė iki šio Įstatymo įsigaliojimo patvirtina jam įgyvendinti reikalingus teisės aktus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                             VALDAS ADAMKUS"
    }
  ],
  "definitions": []
}
