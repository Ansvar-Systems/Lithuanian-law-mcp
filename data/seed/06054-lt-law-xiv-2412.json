{
  "id": "lt-law-xiv-2412",
  "type": "statute",
  "title": "Lietuvos Respublikos vadovybės apsaugos įstatymo Nr. IX-1183 2, 17, 18, 20, 23, 31, 36, 37, 38, 39, 43, 44, 45, 47, 48, 49, 50, 55, 59, 61, 65, 70 straipsnių, priedo pakeitimo, Įstatymo papildymo 52-1 straipsniu ir 46 straipsnio pripažinimo netekusiu galios įstatymas",
  "short_name": "XIV-2412",
  "status": "in_force",
  "issued_date": "2023-12-19",
  "in_force_date": "2024-01-01",
  "url": "https://e-tar.lt/portal/lt/legalAct/ee1d82a0a62b11eea5a28c81c82193a8/qYpQXIvuBZ",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 15 dalį ir ją išdėstyti taip:\n\n„15. Tarnybos pakopa – atsižvelgiant į pareigūno tarnybinės veiklos vertinimą, pagal jo kvalifikaciją, tarnybos patirtį ir tarnybinės veiklos rezultatus nustatoma pareigūno kvalifikacijos pakopa, kuriai priskiriamas konkretus pareiginės algos koeficientas iš atitinkamai pareigybei taikomo pareiginės algos koeficientų intervalo, nustatyto Vadovybės apsaugos tarnybos direktoriaus tvirtinamoje Vadovybės apsaugos tarnybos pareigūnų darbo apmokėjimo sistemoje.“"
    },
    {
      "provision_ref": "art2",
      "section": "2",
      "title": "2 straipsnis. 17 straipsnio pakeitimas",
      "content": "Pakeisti 17 straipsnį ir jį išdėstyti taip:\n\n„17 straipsnis. Vadovybės apsaugos tarnybos struktūra ir personalas\n\n1. Vadovybės apsaugos tarnybos struktūrą tvirtina Vadovybės apsaugos tarnybos direktorius.\n\n2. Vadovybės apsaugos tarnybos personalą sudaro pareigūnai, karjeros valstybės tarnautojai, laikinieji valstybės tarnautojai ir darbuotojai, dirbantys pagal darbo sutartis. Vadovybės apsaugos tarnybos pareigybių sąrašą tvirtina ir pareigybių skaičių nustato Vadovybės apsaugos tarnybos direktorius.“"
    },
    {
      "provision_ref": "art3",
      "section": "3",
      "title": "3 straipsnis. 18 straipsnio pakeitimas",
      "content": "Pakeisti 18 straipsnio 7 dalį ir ją išdėstyti taip:\n\n„7. Asmenys, kurie iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas ėjo pareigūno pareigas, pasibaigus Vadovybės apsaugos tarnybos direktoriaus kadencijai ar Vadovybės apsaugos tarnybos direktoriaus pavaduotojų tarnybos einant šias pareigas laikotarpiui, jų rašytiniu sutikimu be atrankos gali būti paskirti į laisvas pareigūno pareigas, kurias ėjo iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas ir kurioms netaikoma kadencija, o kai šių pareigų nėra, – į kitas lygiavertes ar žemesnes pareigūno pareigas Vadovybės apsaugos tarnyboje, kurioms netaikoma kadencija. Pareigūnui, paskirtam į laisvas pareigūno pareigas, kurias jis ėjo iki paskyrimo į Vadovybės apsaugos tarnybos direktoriaus ar Vadovybės apsaugos tarnybos direktoriaus pavaduotojo pareigas, o kai tokių pareigų nėra, paskirtam į kitas lygiavertes ar žemesnes pareigūno pareigas, nustatoma pareiginė alga pagal Vadovybės apsaugos tarnybos direktoriaus tvirtinamoje Vadovybės apsaugos tarnybos pareigūnų darbo apmokėjimo sistemoje (toliau – pareigūnų darbo apmokėjimo sistema) šiai pareigybei nustatytą aukščiausios tarnybos pakopos pareiginės algos koeficientą. Jeigu šioje dalyje nurodyti asmenys nesutinka būti paskirti į kitas pareigūno pareigas, jie atleidžiami iš tarnybos vadovaujantis šio įstatymo 60 straipsnio 17 punktu.“"
    },
    {
      "provision_ref": "art4",
      "section": "4",
      "title": "4 straipsnis. 20 straipsnio pakeitimas",
      "content": "Pakeisti 20 straipsnio 1 dalies 3 punktą ir jį išdėstyti taip:\n\n„3) kurie yra politinių organizacijų nariai;“."
    },
    {
      "provision_ref": "art5",
      "section": "5",
      "title": "5 straipsnis. 23 straipsnio pakeitimas",
      "content": "Pakeisti 23 straipsnio 6 dalį ir ją išdėstyti taip:\n\n„6. Karjeros valstybės tarnautojai ir laikinieji valstybės tarnautojai į pareigas Vadovybės apsaugos tarnyboje skiriami Valstybės tarnybos įstatymo nustatyta tvarka. Karjeros valstybės tarnautojams ir laikiniesiems valstybės tarnautojams, siekiantiems tarnauti ir tarnaujantiems Vadovybės apsaugos tarnyboje, taikomos šio įstatymo 19 straipsnio 3 dalies 5 punkto ir 4 dalies ir 20 straipsnio 1 dalies 5 punkto nuostatos.“"
    },
    {
      "provision_ref": "art6",
      "section": "6",
      "title": "6 straipsnis. 31 straipsnio pakeitimas",
      "content": "1. Pakeisti 31 straipsnio 1 dalies 1 punktą ir jį išdėstyti taip:\n\n„1) būti politinių organizacijų nariais, dalyvauti jų veikloje;“.\n\n2. Pakeisti 31 straipsnio 1 dalies 3 punktą ir jį išdėstyti taip:\n\n„3) dalyvauti politinių organizacijų susirinkimuose, išskyrus atvejus, kai tai būtina atliekant tarnybines pareigas;“.\n\n3. Pakeisti 31 straipsnio 2 dalį ir ją išdėstyti taip:\n\n„2. Pareigūnams ne tarnybos tikslais draudžiama vykti į užsienio valstybes ar teritorijas, kurių sąrašą, įvertinusi Nacionalinio saugumo strategijoje ir kituose planavimo dokumentuose numatytus rizikos veiksnius, pavojus ir grėsmes nacionaliniam saugumui, taip pat kitų nacionalinio saugumo užtikrinimo subjektų šiuo tikslu priimtus sprendimus ar suteiktą informaciją, tvirtina Vyriausybė. Atsižvelgdama į rizikos veiksnių, pavojų ir grėsmių nacionaliniam saugumui raidą ir pokyčius Vyriausybė turi teisę nustatyti atvejus (įskaitant išimtinius atvejus dėl asmeninių aplinkybių) ir tvarką, pagal kurią pareigūnų vykimas į minėtame sąraše esančias užsienio valstybes ar teritorijas būtų galimas tik turint leidimą arba deklaravus informaciją apie išvykimą.“"
    },
    {
      "provision_ref": "art7",
      "section": "7",
      "title": "7 straipsnis. 36 straipsnio pakeitimas",
      "content": "1. Pakeisti 36 straipsnio 3 dalį ir ją išdėstyti taip:\n\n„3. Nuosekliai aukštesnė tarnybos pakopa nustatoma tarnybinės veiklos vertinimo metu pareigūno tarnybinę veiklą įvertinus kaip viršijančią lūkesčius. Nuosekliai aukštesnė tarnybos pakopa taip pat gali būti nustatoma pareigūno tarnybinę veiklą 3 kartus iš eilės įvertinus kaip atitinkančią lūkesčius. Nuosekliai žemesnė tarnybos pakopa nustatoma pareigūno tarnybinę veiklą įvertinus kaip neatitinkančią lūkesčių.“\n\n2. Pakeisti 36 straipsnio 6 dalį ir ją išdėstyti taip:\n\n„6. Perkeltam į žemesnes pareigas šio įstatymo 39 straipsnio 4 dalies 1, 2, 3, 4, 5, 7 arba 8 punkte nustatytais pagrindais pareigūnui nustatoma tokia tarnybos pakopa, kad jo pareiginė alga būtų artimiausia iki perkeliant į žemesnes pareigas buvusiai pareiginei algai, bet už ją ne didesnė. Perkeltam į žemesnes pareigas šio įstatymo 39 straipsnio 4 dalies 6 punkte nustatytu pagrindu pareigūnui suteikiama aukščiausioji tarnybos pakopa.“"
    },
    {
      "provision_ref": "art8",
      "section": "8",
      "title": "8 straipsnis. 37 straipsnio pakeitimas",
      "content": "1. Pakeisti 37 straipsnio 4 dalį ir ją išdėstyti taip:\n\n„4. Pareigūnų tarnybinė veikla gali būti įvertinta kaip viršijanti lūkesčius, atitinkanti lūkesčius arba neatitinkanti lūkesčių.“\n\n2. Pakeisti 37 straipsnio 5 dalį ir ją išdėstyti taip:\n\n„5. Jeigu pareigūno tarnybinę veiklą tiesioginis vadovas įvertina kaip viršijančią lūkesčius ar neatitinkančią lūkesčių arba jeigu pareigūno tarnybinė veikla įvertinama kaip atitinkanti lūkesčius 3 kartus iš eilės, pareigūno tarnybinę veiklą vertina Vadovybės apsaugos tarnybos direktoriaus sudaryta tarnybinės veiklos vertinimo komisija (toliau – veiklos vertinimo komisija). Veiklos vertinimo komisija pareigūno tarnybinę veiklą taip pat vertina tais atvejais, kai pareigūnas nesutinka su tiesioginio vadovo vertinimu.“\n\n3. Pakeisti 37 straipsnio 6 dalies nuostatą iki dvitaškio ir ją išdėstyti taip:\n\n„6. Veiklos vertinimo komisija, įvertinusi pareigūno tarnybinę veiklą kaip viršijančią lūkesčius, Vadovybės apsaugos tarnybos direktoriui siūlo:“.\n\n4. Pakeisti 37 straipsnio 7 dalį ir ją išdėstyti taip:\n\n„7. Pareigūno tiesioginis vadovas ar veiklos vertinimo komisija, įvertinę pareigūno tarnybinę veiklą kaip atitinkančią lūkesčius, Vadovybės apsaugos tarnybos direktoriui pasiūlymų neteikia ir pareigūno iki tarnybinės veiklos vertinimo buvusi teisinė padėtis nesikeičia. Kai pareigūno tarnybinė veikla įvertinama kaip atitinkanti lūkesčius 3 kartus iš eilės, veiklos vertinimo komisija gali pasiūlyti Vadovybės apsaugos tarnybos direktoriui nustatyti šiam pareigūnui nuosekliai aukštesnę tarnybos pakopą.“\n\n5. Pakeisti 37 straipsnio 8 dalies nuostatą iki dvitaškio ir ją išdėstyti taip:\n\n„8. Veiklos vertinimo komisija, įvertinusi pareigūno tarnybinę veiklą kaip neatitinkančią lūkesčių, Vadovybės apsaugos tarnybos direktoriui siūlo:“."
    },
    {
      "provision_ref": "art9",
      "section": "9",
      "title": "9 straipsnis. 38 straipsnio pakeitimas",
      "content": "Pakeisti 38 straipsnio 5 dalį ir ją išdėstyti taip:\n\n„5. Pareigūnas, nutraukęs tarnybos sutartį prieš įsipareigotą tarnauti terminą arba atleidžiamas iš tarnybos šio įstatymo 60 straipsnio 1–6 ir 8–12 punktuose nustatytais pagrindais, privalo atlyginti su jo mokymu ar kvalifikacijos tobulinimu susijusias 2 paskutinių tarnybos metų išlaidas, jeigu jos nebuvo atlygintos pagal šio straipsnio 4 dalyje nurodytas sutartis. Nuo šių išlaidų atlyginimo atleidžiamas pareigūnas, kuris negali tęsti tarnybos dėl ligos, netekto dalyvumo (iki 2023 m. gruodžio 31 d. – darbingumo) arba dėl svarbių ir nuo jo valios nepriklausančių bei nepašalinamų priežasčių.“"
    },
    {
      "provision_ref": "art10",
      "section": "10",
      "title": "10 straipsnis. 39 straipsnio pakeitimas",
      "content": "1. Pakeisti 39 straipsnio 2 dalies 2 punktą ir jį išdėstyti taip:\n\n„2) veiklos vertinimo komisijai įvertinus pareigūno tarnybinę veiklą kaip viršijančią lūkesčius;“.\n\n2. Pakeisti 39 straipsnio 4 dalies 5 punktą ir jį išdėstyti taip:\n\n„5) veiklos vertinimo komisijai įvertinus pareigūno tarnybinę veiklą kaip neatitinkančią lūkesčių;“."
    },
    {
      "provision_ref": "art11",
      "section": "11",
      "title": "11 straipsnis. 43 straipsnio pakeitimas",
      "content": "Pakeisti 43 straipsnio 3 dalį ir ją išdėstyti taip:\n\n„3. Nėščioms, neseniai pagimdžiusioms ir krūtimi maitinančioms pareigūnėms, pareigūnams, auginantiems vaiką (įvaikį) iki 3 metų, pareigūnams, vieniems auginantiems vaiką (įvaikį) iki 14 metų arba vaiką (įvaikį) su negalia iki 18 metų, asmenį su negalia slaugantiems pareigūnams galima pavesti dirbti ne pagal darbo grafiką tik jų rašytiniu sutikimu.“"
    },
    {
      "provision_ref": "art12",
      "section": "12",
      "title": "12 straipsnis. 44 straipsnio pakeitimas",
      "content": "Pakeisti 44 straipsnį ir jį išdėstyti taip:\n\n„44 straipsnis. Pareigūnų darbo užmokestis\n\n1. Pareigūno darbo užmokestį sudaro:\n\n1) pareiginė alga;\n\n2) priedas už tarnybos Lietuvos valstybei metus (Vadovybės apsaugos tarnybos direktoriui šis priedas neskiriamas);\n\n3) mokėjimas už darbą poilsio ir švenčių dienomis, nakties ir viršvalandinį darbą;\n\n4) priemokos.\n\n2. Pareigūnams už dalyvavimą Europos Sąjungos, tarptautinių organizacijų, užsienio valstybių finansuojamuose paramos teikimo arba Lietuvos vystomojo bendradarbiavimo ir paramos demokratijai projektuose, kuriuose vykdoma su Vadovybės apsaugos tarnybos tikslais ir funkcijomis susijusi veikla (toliau – paramos teikimo projektai), iš Europos Sąjungos, tarptautinių organizacijų, užsienio valstybių lėšų pagal paramos teikimo projektų sutartyse nustatytas sąlygas ir įkainius gali būti mokamos vienkartinės ar periodinės išmokos. Už laiką, kurį pareigūnas dalyvauja šioje dalyje nurodytuose paramos teikimo projektuose ir kurį gauna išmokas iš Europos Sąjungos, tarptautinių organizacijų, užsienio valstybių lėšų, skirtų šiems paramos teikimo projektams įgyvendinti, šio straipsnio 1 dalyje nustatytas darbo užmokestis pareigūnui nemokamas.\n\n3. Pareigūnams darbo užmokestis nustatomas pagal pareigūnų darbo apmokėjimo sistemą. Pareigūnų darbo apmokėjimo sistemoje detalizuojami Vadovybės apsaugos tarnybos pareigybių sąraše esančių pareigybių pareiginės algos koeficientų, viršijančių šio įstatymo priede nustatytuosius minimalius pareiginės algos koeficientus, dydžių nustatymo kriterijai (pareigūnui suteiktas tarnybinis rangas, pareigūno išsilavinimas, veiklos sudėtingumas, darbo krūvis, atsakomybės lygis, papildomų įgūdžių ar žinių, svarbių einamoms pareigoms, turėjimas ir kita), pareiginės algos koeficientų intervalai, priemokų dydžiai, priemokų skyrimo kriterijai ir tvarka. Prieš nustatant ar keičiant pareigūnų darbo apmokėjimo sistemą, turi būti Darbo kodekso nustatyta tvarka atliktos informavimo ir konsultavimosi procedūros.“"
    },
    {
      "provision_ref": "art13",
      "section": "13",
      "title": "13 straipsnis. 45 straipsnio pakeitimas",
      "content": "Pakeisti 45 straipsnį ir jį išdėstyti taip:\n\n„45 straipsnis. Pareiginė alga\n\n1. Pareigūno pareiginė alga nustatoma pagal pareigūno pareigybei nustatytą pareiginės algos koeficientą, nustatomą atsižvelgiant į šio įstatymo priedą ir pareigūnų darbo apmokėjimo sistemą.\n\n2. Pareigūno pareiginės algos koeficiento vienetas yra Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatyme nustatytas pareiginės algos (atlyginimo) bazinis dydis (toliau – bazinis dydis).\n\n3. Pareigūno pareiginė alga apskaičiuojama pareigūno pareiginės algos koeficientą padauginus iš bazinio dydžio. Pareigūno pareiginės algos didžiausias koeficientas negali viršyti Vadovybės apsaugos tarnybos direktoriaus pareiginės algos koeficiento, nustatyto šio įstatymo priede.\n\n4. Pareigūnų, dirbusių ne visas mėnesio darbo dienas ar dirbančių ne visą darbo dieną, pareiginė alga apskaičiuojama taip: pareiginės algos dydis padalijamas iš nustatytų to mėnesio darbo valandų ar dienų skaičiaus ir gautas darbo valandos ar darbo dienos atlygis padauginamas iš pareigūno dirbtų valandų ar dienų skaičiaus.\n\n5. Kasmetinių atostogų laikotarpiu pareigūnams mokamas vidutinis darbo užmokestis, apskaičiuotas Vyriausybės nustatyta tvarka.“"
    },
    {
      "provision_ref": "art14",
      "section": "14",
      "title": "14 straipsnis. 46 straipsnio pripažinimas netekusiu galios",
      "content": "Pripažinti netekusiu galios 46 straipsnį."
    },
    {
      "provision_ref": "art15",
      "section": "15",
      "title": "15 straipsnis. 47 straipsnio pakeitimas",
      "content": "1.  Pakeisti 47 straipsnio 1 dalies 1 punktą ir jį išdėstyti taip:\n\n„1) faktinį tarnybos vidaus reikalų, vidaus tarnybos, krašto apsaugos, valstybės saugumo, prokuratūros sistemose, Lietuvos Respublikos specialiųjų tyrimų tarnyboje, Kalėjimų departamente prie Lietuvos Respublikos teisingumo ministerijos (toliau – Kalėjimų departamentas), jam pavaldžiose įstaigose ir valstybės įmonėse, Lietuvos Respublikos muitinėje laiką nuo paskyrimo į pareigūno pareigas ar kario statuso įgijimo dienos;“.\n\n2. Pakeisti 47 straipsnio 2 dalį ir ją išdėstyti taip:\n\n„2. Priedo už tarnybos Lietuvos valstybei metus dydis yra 1 procentas pareiginės algos už kiekvienus metus, įskaičiuojamus į pagal šio straipsnio 1 dalyje nustatytą tarnybos stažą, į jį papildomai įskaitant Valstybės tarnybos įstatyme nustatytą valstybės tarnautojo tarnybos stažą. Priedas už tarnybos Lietuvos valstybei metus negali viršyti 20 procentų pareiginės algos.“"
    },
    {
      "provision_ref": "art16",
      "section": "16",
      "title": "16 straipsnis. 48 straipsnio pakeitimas",
      "content": "Pakeisti 48 straipsnio 7 dalį ir ją išdėstyti taip:\n\n„7. Mokant pareigūnui už darbą poilsio ir švenčių dienomis, nakties ir viršvalandinį darbą, taikomas darbo užmokestis, kurį sudaro pareigūno pareiginė alga ir priedas už tarnybos Lietuvos valstybei metus.“"
    },
    {
      "provision_ref": "art17",
      "section": "17",
      "title": "17 straipsnis. 49 straipsnio pakeitimas",
      "content": "Pakeisti 49 straipsnį ir jį išdėstyti taip:\n\n„49 straipsnis. Priemokos ir kitos su tarnybos santykiais susijusios išmokos\n\n1. Pareigūnams mokamos šios priemokos:\n\n1) už įprastą darbo krūvį viršijančią veiklą;\n\n2) už pavadavimą, kai raštu pavedama laikinai atlikti ir kito pareigūno funkcijas;\n\n3) už tarnybinės veiklos specifiką (tarnybinių gyvūnų priežiūrą ir rengimą ir kita).\n\n2. Šio straipsnio 1 dalies 1 ir 2 punktuose nurodytos priemokos negali būti mažesnės kaip 10 procentų pareigūno pareiginės algos.\n\n3. Šio straipsnio 1 dalies 1, 2 ir 3 punktuose nurodytų priemokų suma negali viršyti 80 procentų pareigūno pareiginės algos.\n\n4. Priemoka pareigūnui skiriama Vadovybės apsaugos tarnybos direktoriaus įsakymu.\n\n5. Pareigūnams, kurie tapo laikinai nedarbingi dėl tarnybinių pareigų atlikimo arba kurių laikinasis nedarbingumas susijęs su tarnybinių pareigų atlikimu (kai pareigūnas tampa laikinai nedarbingas ne dėl nelaimingo atsitikimo tarnyboje ar pakeliui į tarnybą (iš tarnybos)), iš Vadovybės apsaugos tarnybai skirtų valstybės biudžeto lėšų Vyriausybės nustatyta tvarka kompensuojamas vidutinio jų darbo užmokesčio ir gautos ligos išmokos skirtumas. Nelaimingų atsitikimų tarnyboje, nelaimingų atsitikimų pakeliui į tarnybą ar iš tarnybos tyrimo ir apskaitos tvarką nustato Vadovybės apsaugos tarnybos direktorius.“"
    },
    {
      "provision_ref": "art18",
      "section": "18",
      "title": "18 straipsnis. 50 straipsnio pakeitimas",
      "content": "Pakeisti 50 straipsnio 2 dalį ir ją išdėstyti taip:\n\n„2. Pareigūnui, vienam auginančiam vaiką (įvaikį) iki 14 metų arba vaiką (įvaikį) su negalia iki 18 metų, suteikiamos papildomos 5 darbo dienų kasmetinės atostogos.“"
    },
    {
      "provision_ref": "art19",
      "section": "19",
      "title": "19 straipsnis. Įstatymo papildymas 521 straipsniu",
      "content": "Papildyti Įstatymą 521 straipsniu:\n\n„521 straipsnis. Pareigūnų medicininės reabilitacijos, sveikatos grąžinamojo ir antirecidyvinio gydymo, prevencinės medicininės ir psichologinės reabilitacijos išlaidų apmokėjimas\n\n1. Iš Vidaus reikalų ministerijai ir (ar) Vadovybės apsaugos tarnybai skirtų valstybės biudžeto lėšų apmokama:\n\n1) pareigūnų, kurie atlikdami tarnybines pareigas buvo sužaloti, medicininė reabilitacija, sveikatos grąžinamasis ir antirecidyvinis gydymas, kai šis gydymas neapmokamas iš Privalomojo sveikatos draudimo fondo biudžeto;\n\n2) pareigūnų medicininė reabilitacija, sveikatos grąžinamasis ir antirecidyvinis gydymas, prevencinė medicininė ir psichologinė reabilitacija įstaigose, kurių savininko teises ir pareigas įgyvendina Vidaus reikalų ministerija, ir kitose asmens ir visuomenės sveikatos priežiūros įstaigose.\n\n2. Iš Vadovybės apsaugos tarnybai skirtų valstybės biudžeto lėšų apmokamos šio straipsnio 1 dalyje nurodytų paslaugų išlaidos įstaigose, kurių savininko teises ir pareigas įgyvendina Vidaus reikalų ministerija, ir kitose asmens ir visuomenės sveikatos priežiūros įstaigose, kai šių paslaugų poreikiui finansuoti nepakanka Vidaus reikalų ministerijai skirtų valstybės biudžeto lėšų.\n\n3. Šio straipsnio 1 dalyje nurodytų paslaugų išlaidų apmokėjimo iš Vadovybės apsaugos tarnybai skirtų valstybės biudžeto lėšų tvarką nustato Vadovybės apsaugos tarnybos direktorius.“"
    },
    {
      "provision_ref": "art20",
      "section": "20",
      "title": "20 straipsnis. 55 straipsnio pakeitimas",
      "content": "1. Pakeisti 55 straipsnio 3 dalį ir ją išdėstyti taip:\n\n„3. Pareigūnui, kuris buvo sužalotas, susižalojo arba kurio sveikata buvo sutrikdyta atliekant tarnybines pareigas, jeigu tarnybinių pareigų atlikimas buvo susijęs su didesniu pavojumi ar didesne rizika pareigūno gyvybei ar sveikatai, arba kurio sužalojimas, susižalojimas ar sveikatos sutrikdymas yra susijęs su jo tarnybinių pareigų atlikimu, jeigu tarnybinių pareigų atlikimas buvo susijęs su didesniu pavojumi ar didesne rizika pareigūno gyvybei ar sveikatai, arba kurio sveikata sutrikdyta dėl tarnybinių pareigų atlikimo ar pareigūno statuso, Vyriausybės nustatyta tvarka išmokama kompensacija, sumažinta priklausančios išmokėti Nelaimingų atsitikimų darbe ir profesinių ligų socialinio draudimo įstatyme nustatytos netekto dalyvumo (iki 2023 m. gruodžio 31 d. – darbingumo) vienkartinės kompensacijos ar netekto dalyvumo (iki 2023 m. gruodžio 31 d. – darbingumo) periodinės kompensacijos, mokėtinos ne ilgiau kaip 12 mėnesių, dydžiu, atsižvelgiant į netekto dalyvumo lygį (iki 2023 m. gruodžio 31 d. – darbingumo lygį) ir sveikatos sutrikdymo mastą. Šioje dalyje nurodytiems pareigūnams nustatomos šios kompensacijos:\n\n1) netekusiems 75–100 procentų dalyvumo (iki 2023 m. gruodžio 31 d. – darbingumo) dėl sužalojimo ar susižalojimo – 46,55 mėnesio pareigūno vidutinio darbo užmokesčio dydžio;\n\n2) netekusiems 60–70 procentų dalyvumo (iki 2023 m. gruodžio 31 d. – darbingumo) dėl sužalojimo ar susižalojimo – 37,24 mėnesio pareigūno vidutinio darbo užmokesčio dydžio;\n\n3) netekusiems 45–55 procentų dalyvumo (iki 2023 m. gruodžio 31 d. – darbingumo) dėl sužalojimo ar susižalojimo – 27,93 mėnesio pareigūno vidutinio darbo užmokesčio dydžio;\n\n4) netekusiems iki 40 procentų dalyvumo (iki 2023 m. gruodžio 31 d. – darbingumo) dėl sužalojimo ar susižalojimo ir dėl to pripažintiems netinkamais tarnybai – 23,28 mėnesio pareigūno vidutinio darbo užmokesčio dydžio;\n\n5) sunkaus sveikatos sutrikdymo atveju – 18,62 mėnesio pareigūno vidutinio darbo užmokesčio dydžio;\n\n6) apysunkio sveikatos sutrikdymo atveju – 13,97 mėnesio pareigūno vidutinio darbo užmokesčio dydžio;\n\n7) lengvo sveikatos sutrikdymo atveju – nuo 0,78 iki 9,31 mėnesio pareigūno vidutinio darbo užmokesčio dydžio.“\n\n2. Pakeisti 55 straipsnio 7 dalį ir ją išdėstyti taip:\n\n„7. Pareigūnui, kuriam buvo išmokėta kompensacija pagal šio straipsnio 3 dalies 5, 6 arba 7 punktą ir kuriam vėliau dėl to paties sveikatos sutrikdymo nustatomas ir dalyvumo lygis (iki 2023 m. gruodžio 31 d. – darbingumo lygis), papildomai išmokamas pagal šio straipsnio 3 dalies 5, 6 arba 7 punktą išmokėtos kompensacijos ir šio straipsnio 3 dalies 1, 2, 3 arba 4 punkte nurodytos kompensacijos, atsižvelgiant į nustatytą dalyvumo lygį (iki 2023 m. gruodžio 31 d. – darbingumo lygį), skirtumas.“"
    },
    {
      "provision_ref": "art21",
      "section": "21",
      "title": "21 straipsnis. 59 straipsnio pakeitimas",
      "content": "Pakeisti 59 straipsnio 4 dalį ir ją išdėstyti taip:\n\n„4. Pareigūnui nušalinimo nuo pareigų laikotarpiu darbo užmokestis nemokamas. Pareigūnas, nuo tarnybos nušalintas nepagrįstai ar nepasitvirtinus aplinkybėms, lėmusioms nušalinimą, grąžinamas į eitas pareigas, per 10 darbo dienų jam išmokamas darbo užmokestis už laikotarpį, kurį jis buvo nušalintas nuo tarnybos, ir delspinigiai, kurių dydį tvirtina Lietuvos Respublikos socialinės apsaugos ir darbo ministras. Delspinigiai nemokami, jeigu pareigūnui žala atlyginta kituose įstatymuose nustatyta tvarka.“"
    },
    {
      "provision_ref": "art22",
      "section": "22",
      "title": "22 straipsnis. 61 straipsnio pakeitimas",
      "content": "Pakeisti 61 straipsnio 4 dalį ir ją išdėstyti taip:\n\n„4. Pareigūnas šio įstatymo 60 straipsnio 14 punkte nustatytu pagrindu iš tarnybos atleidžiamas ir su juo sudaryta tarnybos sutartis nutraukiama, apie tai įspėjus ne vėliau kaip prieš 2 mėnesius iki atleidimo. Nėščiai pareigūnei (kai Vadovybės apsaugos tarnyba likviduojama), pareigūnui, vienam auginančiam vaiką (vaikus) iki 14 metų ar auginančiam vaiką (įvaikį) su negalia iki 18 metų, pareigūnui, kuriam iki teisės gauti pareigūnų ir karių valstybinę pensiją liko ne daugiau kaip 5 metai, apie numatomą atleidimą iš tarnybos turi būti pranešama raštu prieš 4 mėnesius iki atleidimo.“"
    },
    {
      "provision_ref": "art23",
      "section": "23",
      "title": "23 straipsnis. 65 straipsnio pakeitimas",
      "content": "Pakeisti 65 straipsnio 1 dalies 5 punktą ir jį išdėstyti taip:\n\n„5) perkėlimas į žemesnes pareigas;“."
    },
    {
      "provision_ref": "art24",
      "section": "24",
      "title": "24 straipsnis. 70 straipsnio pakeitimas",
      "content": "Pakeisti 70 straipsnio 7 dalies 1 punktą ir jį išdėstyti taip:\n\n„1) prieš asmenis, jei akivaizdu arba pareigūnui žinoma, kad jie yra su negalia;“."
    },
    {
      "provision_ref": "art25",
      "section": "25",
      "title": "25 straipsnis. Įstatymo priedo pakeitimas",
      "content": "Pakeisti Įstatymo priedą ir jį išdėstyti taip:\n\n„Lietuvos Respublikos\nvadovybės apsaugos įstatymo\npriedas\n\nLIETUVOS RESPUBLIKOS VADOVYBĖS APSAUGOS TARNYBOS PAREIGŪNŲ PAREIGINIŲ ALGŲ KOEFICIENTAI\n\nEil. Nr.\nTarnybinis rangas\nPareigybės pavadinimas\nPareiginės algos koeficientas\n\n1.\nPirmasis tarnybinis rangas\nDirektorius\n3,8\n\n2.\nAntrasis tarnybinis rangas\nDirektoriaus pirmasis pavaduotojas, direktoriaus pavaduotojas\nnuo 2,29\n\n3.\nTrečiasis tarnybinis rangas\nValdybos viršininkas\nnuo 1,80\n\n4.\nKetvirtasis tarnybinis rangas\nValdybos viršininko pavaduotojas; skyriaus, kuris nėra kito struktūrinio padalinio sudedamoji dalis, viršininkas\nnuo 1,72\n\n5.\nPenktasis tarnybinis rangas\nSkyriaus, kuris yra kito struktūrinio padalinio sudedamoji dalis, viršininkas\nnuo 1,41\n\n6.\nŠeštasis tarnybinis rangas\nVyriausiasis agentas\nnuo 1,12\n\n7.\nSeptintasis tarnybinis rangas\nVyresnysis agentas\nnuo 0,97\n\n8.\nAštuntasis tarnybinis rangas\nAgentas\nnuo 0,94\n\n9.\nDevintasis tarnybinis rangas\nJaunesnysis agentas\nnuo 0,77\n\n–––––––––––––––––––“."
    },
    {
      "provision_ref": "art26",
      "section": "26",
      "title": "26 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. sausio 1 d.\n\n2. Lietuvos Respublikos Vyriausybė ir Vadovybės apsaugos tarnybos direktorius iki 2023 m. gruodžio 31 d. priima šio įstatymo įgyvendinamuosius teisės aktus.\n\n3. Įsigaliojus šiam įstatymui, Vadovybės apsaugos tarnybos pareigūnams nustatyta pareiginė alga, įskaitant gautą priedą už tarnybinį rangą, negali būti mažinama, kol jie eina tas pačias pareigas, išskyrus Lietuvos Respublikos vadovybės apsaugos įstatymo 37 straipsnio 8 dalies 2 punkte nurodytą atvejį. Įsigaliojus šiam įstatymui, Vadovybės apsaugos tarnybos pareigūnams iki šio įstatymo įsigaliojimo dienos nustatyti pareiginės algos koeficientai perskaičiuojami pareigūno iki šio įstatymo įsigaliojimo dienos gautos pareiginės algos ir gauto priedo už tarnybinį rangą sumą padalijant iš Lietuvos Respublikos pareiginės algos (atlyginimo) bazinio dydžio nustatymo ir asignavimų darbo užmokesčiui perskaičiavimo įstatyme nustatyto pareiginės algos (atlyginimo) bazinio dydžio. Gautas koeficientas apvalinamas iki šimtųjų dalių.\n\n4. Kai pagal šio straipsnio 3 dalį Vadovybės apsaugos tarnybos pareigūnui perskaičiuotas pareiginės algos koeficientas nėra lygus Vadovybės apsaugos tarnybos pareigūnų darbo apmokėjimo sistemoje atitinkamai pareigybei nustatytiems pareiginės algos koeficientams, šiam pareigūnui perskaičiuotas pareiginės algos koeficientas taikomas, kol Vadovybės apsaugos įstatymo nustatyta tvarka jam padidinamas ar sumažinamas pareiginės algos koeficientas ir nustatyta tarnybos pakopa.\n\n5. Vadovybės apsaugos tarnybos pareigūnams, kurių tarnybos Lietuvos valstybei stažas įsigaliojus šiam įstatymui yra ilgesnis negu 20 metų, priedo už tarnybos Lietuvos valstybei stažą dydis procentais yra fiksuojamas ir lygus šio įstatymo įsigaliojimo dieną sukauptam priedo už tarnybos Lietuvos valstybei stažą dydžiui procentais. Fiksuotasis priedo už tarnybos Lietuvos valstybei stažą dydis nekinta ir šio dydžio priedas už iki šio įstatymo įsigaliojimo dienos sukauptą tarnybos Lietuvos valstybei stažą yra mokamas, kol jie eina Vadovybės apsaugos tarnybos pareigūno pareigas. Fiksuotasis priedo už tarnybos Lietuvos valstybei stažą dydis išlieka ir jiems grįžus į Vadovybės apsaugos tarnybos pareigūno pareigas. Šios dalies nuostatos taikomos ir asmenims, ėjusiems šioje dalyje nurodytas pareigas ir priimtiems į pareigūno pareigas iki ar po šio įstatymo įsigaliojimo dienos.\n\n6. Iki įsigaliojant šiam įstatymui pradėtos pareigūnų tarnybinės veiklos vertinimo procedūros užbaigiamos iki įsigaliojant šiam įstatymui galiojusia tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
