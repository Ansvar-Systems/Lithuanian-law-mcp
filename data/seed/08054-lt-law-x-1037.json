{
  "id": "lt-law-x-1037",
  "type": "statute",
  "title": "Lietuvos Respublikos finansų įstaigų įstatymo 1, 2, 20 straipsnių pakeitimo ir papildymo, įstatymo papildymo 38(1) straipsniu, dešimtojo skirsnio pripažinimo netekusiu galios ir Įstatymo papildymo priedu įstatymas",
  "short_name": "X-1037",
  "status": "in_force",
  "issued_date": "2007-01-18",
  "in_force_date": "2007-01-30",
  "url": "https://e-tar.lt/portal/lt/legalAct/TAR.49BDA7B4DCB8/mePBjrUYVb",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio papildymas",
      "content": "Papildyti 1 straipsnį 4 dalimi:\n\n„4. Šiuo Įstatymu įgyvendinamas Europos Sąjungos teisės aktas, nurodytas Įstatymo priede.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio 10, 14, 19, 22, 23, 24, 27, 33 ir 39 dalių pakeitimas",
      "content": "1. Pakeisti 2 straipsnio 10 dalį ir ją išdėstyti taip:\n\n„10. Finansų kontroliuojančioji (holdingo) bendrovė – finansų įmonė, kurios visos kontroliuojamos įmonės arba jų dauguma yra kredito įstaigos arba finansų įmonės, o iš jų nors viena yra kredito įstaiga, ir kuri nėra mišrios veiklos finansų kontroliuojančioji (holdingo) įmonė, apibrėžta Lietuvos Respublikos įmonių, priklausančių finansų konglomeratui, papildomos priežiūros įstatyme.“\n\n2. Pakeisti 2 straipsnio 14 dalį ir ją išdėstyti taip:\n\n„14. Globojanti (patronuojanti) įmonė – įmonė, kuri turi kitos įmonės įstatinio kapitalo ir (arba) balsavimo teisių dalį, suteikiančią teisę kontroliuoti įmonės veiklą.“\n\n3. Pakeisti 2 straipsnio 19 dalį ir ją išdėstyti taip:\n\n„19. Įstatinio kapitalo ir (arba) balsavimo teisių dalis, suteikianti teisę kontroliuoti įmonės veiklą – asmens tiesiogiai ir (arba) netiesiogiai valdoma įmonės įstatinio kapitalo ir (arba) balsavimo teisių dalis arba tokie santykiai tarp asmens ir įmonės, dėl kurių šis asmuo:\n\n1) turi daugumą įmonės dalyvių balsavimo teisių;\n\n2) būdamas įmonės dalyvis, turi teisę rinkti ar atšaukti įmonės vadovą, daugumą šios įmonės valdymo ar priežiūros organo narių;\n\n3) pagal įmonės steigimo dokumento nuostatas arba su įmone sudarytas sutartis turi galimybę įmonei daryti lemiamą įtaką;\n\n4) būdamas įmonės dalyvis, remdamasis su kitais dalyviais sudarytomis sutartimis, turi teisę spręsti, kaip panaudoti daugumą įmonės dalyvių balsavimo teisių;\n\n5) priežiūros institucijos nuomone, įmonei veiksmingai daro lemiamą įtaką.“\n\n4. Pakeisti 2 straipsnio 22 dalį ir ją išdėstyti taip:\n\n„22. Kontroliuojama įmonė – įmonė, kurioje kitas asmuo turi įstatinio kapitalo ir (arba) balsavimo teisių dalį, suteikiančią teisę kontroliuoti įmonės veiklą. Visos kontroliuojamų įmonių kontroliuojamos įmonės taip pat laikomos pirmosios visas šias įmonės globojančios (patronuojančios) įmonės kontroliuojamomis įmonėmis.“\n\n5. Pakeisti 2 straipsnio 23 dalį ir ją išdėstyti taip:\n\n„23. Kredito įstaiga – įmonė, kuri turi licenciją verstis ir verčiasi indėlių ar kitų grąžintinų lėšų priėmimu iš neprofesionalių rinkos dalyvių ir jų skolinimu arba elektroninių pinigų išleidimu ir tvarkymu.“\n\n6. Pakeisti 2 straipsnio 24 dalį ir ją išdėstyti taip:\n\n„24. Kvalifikuotoji įstatinio kapitalo ir (arba) balsavimo teisių dalis – tiesiogiai arba netiesiogiai valdoma įmonės įstatinio kapitalo ir (arba) balsavimo teisių dalis, kuri sudaro 10 procentų ar daugiau įmonės įstatinio kapitalo ir (arba) balsavimo teisių arba kuri suteikia galimybę daryti reikšmingą įtaką tos įmonės valdymui.“\n\n7. Pakeisti 2 straipsnio 27 dalį ir ją išdėstyti taip:\n\n„27. Mišrią veiklą vykdanti kontroliuojančioji (holdingo) bendrovė – globojanti (patronuojanti) įmonė (bet ne finansų kontroliuojančioji (holdingo) bendrovė, kredito įstaiga ar mišrios veiklos finansų kontroliuojančioji (holdingo) įmonė, apibrėžta Lietuvos Respublikos įmonių, priklausančių finansų konglomeratui, papildomos priežiūros įstatyme), kurios nors viena kontroliuojama įmonė yra kredito įstaiga.“\n\n8. 2 straipsnio 33 dalies 3 punktą pripažinti netekusiu galios.\n\n9. 2 straipsnio 39 dalies 2 punkte išbraukti paskutinį sakinį ir šį punktą išdėstyti taip:\n\n„2) klientai yra susiję tokiais tarpusavio ryšiais, kad jeigu vienas iš jų negalėtų įvykdyti savo įsipareigojimų finansų įstaigai, kiltų sunkumų ir kitam arba kitiems klientams įvykdyti įsipareigojimus šiai finansų įstaigai.“"
    },
    {
      "provision_ref": "art3",
      "section": "3",
      "title": "3 straipsnis. 20 straipsnio papildymas 4 dalimi",
      "content": "Papildyti 20 straipsnį 4 dalimi:\n\n„4. Finansų kontroliuojančiosios (holdingo) bendrovės valdymo organų nariai privalo būti nepriekaištingos reputacijos, turėti reikiamą kvalifikaciją ir pakankamai patirties eiti tokias pareigas. Asmuo nėra nepriekaištingos reputacijos, jei:\n\n1) yra nuteistas už labai sunkų ar sunkų nusikaltimą arba nusikaltimą ar baudžiamąjį nusižengimą finansų sistemai, ekonomikai ir verslo tvarkai, nuosavybei, turtinėms teisėms bei turtiniams interesams ir teistumas nėra išnykęs ar panaikintas;\n\n2) piktnaudžiauja narkotinėmis, toksinėmis, psichotropinėmis medžiagomis arba alkoholiu.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo papildymas 381 straipsniu",
      "content": "Papildyti Įstatymą 381 straipsniu:\n\n„381 straipsnis. Finansinių grupių jungtinė (konsoliduota) priežiūra\n\n1. Lietuvos Respublikos įstatymų, reglamentuojančių finansinių paslaugų teikimą ir finansų įstaigų veiklą, nustatytais atvejais finansinei grupei taikoma jungtinė (konsoliduota) priežiūra.\n\n2. Finansų įstaigų, kurioms taikoma konsoliduota priežiūra, bei mišrią veiklą vykdančių kontroliuojančiųjų (holdingo) bendrovių teises ir pareigas, taip pat jungtinę (konsoliduotą) priežiūrą atliekančios priežiūros institucijos teises ir pareigas nustato Lietuvos Respublikos įstatymai, reglamentuojantys finansinių paslaugų teikimą ir finansų įstaigų veiklą.“"
    },
    {
      "provision_ref": "art5",
      "section": "5",
      "title": "5 straipsnis. Dešimtojo skirsnio pripažinimas netekusiu galios",
      "content": "Dešimtąjį skirsnį pripažinti netekusiu galios."
    },
    {
      "provision_ref": "art6",
      "section": "6",
      "title": "6 straipsnis. Įstatymo papildymas priedu",
      "content": "Papildyti Įstatymą priedu:\n\n„Lietuvos Respublikos finansų įstaigų\nįstatymo priedas\n\nĮGYVENDINAMI EUROPOS SĄJUNGOS TEISĖS AKTAI\n\n2006 m. birželio 14 d. Europos Parlamento ir Tarybos direktyva 2006/48/EB dėl kredito įstaigų veiklos pradėjimo ir vykdymo (nauja redakcija) (OL 2006 L 177, p. 1).“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS"
    }
  ],
  "definitions": []
}
