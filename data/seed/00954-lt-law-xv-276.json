{
  "id": "lt-law-xv-276",
  "type": "statute",
  "title": "Lietuvos Respublikos alkoholio kontrolės įstatymo Nr. I-857 2, 10-1, 12, 17 straipsnių pakeitimo įstatymas",
  "short_name": "XV-276",
  "status": "in_force",
  "issued_date": "2025-06-12",
  "in_force_date": "2025-06-21",
  "url": "https://e-tar.lt/portal/lt/legalAct/257591d04da511f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Papildyti 2 straipsnį 232 dalimi:\n\n„232. Raugalas – fermentuotas krakmolinių ar cukrinių etilo alkoholio gamybos žaliavų ar melasos pusgaminis, iš kurio distiliuojant išskiriamas alkoholis.“\n\n2. Papildyti 2 straipsnį 272 dalimi:\n\n„272. Teikiamo sertifikuoti tradicinio alkoholinio gėrimo pavyzdys – nustatytas kiekis iki 65 procentų tūrinės etilo alkoholio koncentracijos alkoholinio gėrimo, teikiamo sertifikuoti kaip tautinio paveldo produktas, kaip ši sąvoka apibrėžiama Lietuvos Respublikos tautinio paveldo produktų įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 101 straipsnio pakeitimas",
      "content": "Pakeisti 101 straipsnį ir jį išdėstyti taip:\n\n„101 straipsnis. Ūkininkų gaminamų tradicinių alkoholinių gėrimų gamybos valstybinis reglamentavimas\n\n1. Ūkininkams, apibrėžtiems Ūkininko ūkio įstatyme, nuosavybės teise priklausančioje kaimo turizmo sodyboje teikiantiems kaimo turizmo reikalavimus atitinkančias paslaugas, užtikrinantiems kaimo turizmo paslaugų prieinamumą asmenims su negalia, besiruošiantiems sertifikuoti tradicinius alkoholinius gėrimus, leidžiama pagaminti tik teikiamų sertifikuoti tradicinių alkoholinių gėrimų pavyzdžius, taip pat ūkininkams, Lietuvos Respublikos tautinio paveldo produktų įstatyme nustatyta tvarka sertifikavusiems savo gaminamus tradicinius alkoholinius gėrimus kaip tautinio paveldo produktus, (toliau – ūkininkas) leidžiama gaminti tradicinius alkoholinius gėrimus kaimo turizmo sodybose ne parduoti, o tik savo ar šeimos poreikiams tenkinti ir (arba) degustuoti vietoje.\n\n2. Šio straipsnio 1 dalyje nurodytiems ūkininkams leidžiama per kalendorinius metus pagaminti ne daugiau kaip 100 litrų tradicinių alkoholinių gėrimų, įskaitant teikiamus sertifikuoti tradicinių alkoholinių gėrimų pavydžius, kurių kiekis negali viršyti 2 litrų.\n\n3. Įranga, naudojama gaminant teikiamus sertifikuoti tradicinių alkoholinių gėrimų pavyzdžius arba tradicinius alkoholinius gėrimus, turi būti ūkininko pažymėta identifikaciniu numeriu. Numeris turi būti aiškiai matomas. Jį sudaro 13 skaitmenų: vietovės, kurioje vykdoma gamyba, pašto kodas (5 skaitmenys), įrangos žymėjimo einamieji metai (4 skaitmenys), mėnuo (2 skaitmenys), diena (2 skaitmenys).\n\n4. Prieš 48 valandas iki teikiamo sertifikuoti tradicinio  alkoholinio gėrimo pavyzdžio arba tradicinio alkoholinio gėrimo gamybos pradžios ūkininkas raštu ar elektroninių ryšių priemonėmis apie tai informuoja Valstybinę maisto ir veterinarijos tarnybą, nurodydamas šio produkto gamybos vietos adresą, tikslią gamybos pabaigos datą, planuojamą gamybos pradžios ir pabaigos laiką, planuojamą pagaminti šio produkto kiekį, naudojamos įrangos identifikacinį numerį, kaip jis apibrėžiamas šio straipsnio 3 dalyje. Per 24 valandas po gamybos pabaigos ūkininkas raštu ar elektroninių ryšių priemonėmis informuoja Valstybinę maisto ir veterinarijos tarnybą apie tikslų pagamintą šio produkto kiekį.\n\n41. Ūkininkai, informavę Valstybinę maisto ir veterinarijos tarnybą apie teikiamo sertifikuoti tradicinio alkoholinio gėrimo pavyzdžio gamybą, turi teisę gaminti, laikyti ir gabenti raugalą bei gamybai reikalingą įrangą.\n\n5. Ūkininkų pagaminti tradiciniai alkoholiniai gėrimai turi būti nedelsiant išpilstyti į ne mažesnę kaip 0,2 litro, bet ne didesnę kaip vieno litro stiklinę tarą.\n\n6. Ūkininkų teikiami sertifikuoti tradicinių alkoholinių gėrimų pavyzdžiai ir gaminami tradiciniai alkoholiniai gėrimai žymimi aiškiai matomomis etiketėmis. Jose turi būti nurodytas etiketės numeris, tradicinį alkoholinį gėrimą pagaminusio ūkininko vardas ir pavardė, šio produkto pagaminimo data ir laikas, sudėtis ir tūrinė etilo alkoholio koncentracija procentais.\n\n7. Šio straipsnio 4 ir 6 dalyse nurodytą informaciją ūkininkas žymi registracijos žurnale.\n\n8. Tradicinių alkoholinių gėrimų gamyboje draudžiama naudoti nesaugias priemaišas, kurios neatitinka nustatytų teisės aktų reikalavimų, ir kitų subjektų pagamintą spiritą.\n\n9. Valstybinė maisto ir veterinarijos tarnyba turi teisę dalyvauti teikiamo sertifikuoti tradicinio alkoholinio gėrimo pavyzdžio arba tradicinio alkoholinio gėrimo gamybos procese, tikrinti šio straipsnio 7 dalyje nurodytą ūkininko pildomą registracijos žurnalą. Ūkininkas privalo tam sudaryti tinkamas sąlygas.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "Pakeisti 12 straipsnio 2 dalį ir ją išdėstyti taip:\n\n„2. Gaminti alkoholio produktus, išskyrus šio Įstatymo 10 straipsnyje nurodytus alkoholinius gėrimus ir šio Įstatymo 101 straipsnyje nurodytus ūkininkų teikiamus sertifikuoti tradicinių alkoholinių gėrimų pavyzdžius bei gaminamus tradicinius alkoholinius gėrimus, leidžiama tik įmonėms, turinčioms licenciją gaminti šiuos produktus. Licencijas išduoda, papildo, rekvizitus patikslina Narkotikų, tabako ir alkoholio kontrolės departamentas. Licencijos išduodamos neterminuotam laikui.“"
    },
    {
      "provision_ref": "art4",
      "section": "4",
      "title": "4 straipsnis. 17 straipsnio pakeitimas",
      "content": "1. Pakeisti 17 straipsnio 1 dalies 8 punktą ir jį išdėstyti taip:\n\n„8) naminius alkoholinius gėrimus, ūkininkų teikiamus sertifikuoti tradicinių alkoholinių gėrimų pavyzdžius bei pagamintus tradicinius alkoholinius gėrimus;“.\n\n2. Pakeisti 17 straipsnio 2 dalies 3 punktą ir jį išdėstyti taip:\n\n„3) alkoholinius gėrimus, išskyrus alų, alaus mišinius su nealkoholiniais gėrimais ir natūralios fermentacijos sidrą, kurio tūrinė etilo alkoholio koncentracija neviršija 8,5 procento, ūkininkų teikiamus sertifikuoti tradicinių alkoholinių gėrimų pavyzdžius bei pagamintus tradicinius alkoholinius gėrimus, nepaženklintus Lietuvos Respublikos Vyriausybės nustatyta tvarka specialiais ženklais – banderolėmis;“.\n\n3. Pakeisti 17 straipsnio 2 dalies 7 punktą ir jį išdėstyti taip:\n\n„7) naminius alkoholinius gėrimus, išskyrus ūkininkų teikiamus sertifikuoti tradicinių alkoholinių gėrimų pavyzdžius, laikomus tik ūkininkų kaimo turizmo sodybose ir gabenamus tik sertifikavimo tikslu, ir pagamintus tradicinius alkoholinius gėrimus, laikomus tik ūkininkų kaimo turizmo sodybose;“.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
