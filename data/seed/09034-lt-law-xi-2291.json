{
  "id": "lt-law-xi-2291",
  "type": "statute",
  "title": "Lietuvos Respublikos Seimo kontrolierių įstatymo 11 straipsnio pakeitimo ir papildymo įstatymas",
  "short_name": "XI-2291",
  "status": "in_force",
  "issued_date": "2012-10-17",
  "in_force_date": "2013-01-01",
  "url": "https://e-tar.lt/portal/lt/legalAct/TAR.754B3A8A0A60/wvdpYFucez",
  "provisions": [
    {
      "provision_ref": "art1",
      "section": "1",
      "title": "1 straipsnis. 11 straipsnio pakeitimas ir papildymas",
      "content": "Pakeisti 11 straipsnį ir jį išdėstyti taip:\n\n„11 straipsnis. Metų veiklos ataskaitų pateikimas\n\n1. Seimo kontrolieriai kasmet iki kovo 15 dienos raštu pateikia Seimui praėjusių kalendorinių metų veiklos ataskaitą. Ši ataskaita, išskyrus jos dalį, kuri yra susijusi su žvalgybos institucijų veikla, nagrinėjama Seime ir yra skelbiama Seimo kontrolierių įstaigos interneto tinklalapyje.\n\n2. Seimo kontrolierių veiklos ataskaitos dalis, kuri yra susijusi su žvalgybos institucijų veikla, nagrinėjama Seimo statuto nustatyta tvarka Seimo statute nurodytame Seimo komitete ir ši Seimo kontrolierių veiklos ataskaitos dalis nėra skelbiama.\n\n3. Seimo kontrolieriai apie savo veiklą periodiškai skelbia visuomenės informavimo priemonėse.“"
    },
    {
      "provision_ref": "art2",
      "section": "2",
      "title": "2 straipsnis. Įstatymo įsigaliojimas",
      "content": "Šis įstatymas įsigalioja 2013 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ"
    }
  ],
  "definitions": []
}
