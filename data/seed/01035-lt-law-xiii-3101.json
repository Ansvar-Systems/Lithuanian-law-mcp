{
  "id": "lt-law-xiii-3101",
  "type": "statute",
  "title": "Lietuvos Respublikos švietimo įstatymo Nr. I-1489 2, 54, 55, 56, 58, 61 ir 66 straipsnių pakeitimo įstatymas",
  "short_name": "XIII-3101",
  "status": "in_force",
  "issued_date": "2020-06-25",
  "in_force_date": "2021-01-01",
  "url": "https://e-tar.lt/portal/lt/legalAct/28472bb0c1ac11ea9815f635b9c0dcef/aPqekREBHd",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnio 39 dalį ir ją išdėstyti taip:\n\n„39. Kitos šiame įstatyme vartojamos sąvokos suprantamos taip, kaip jos apibrėžtos Visuomenės informavimo įstatyme, Lietuvos Respublikos kibernetinio saugumo įstatyme, Lietuvos Respublikos strateginio valdymo įstatyme ir Lietuvos Respublikos elektroninių ryšių įstatyme.“"
    },
    {
      "provision_ref": "art2",
      "section": "2",
      "title": "2 straipsnis. 54 straipsnio pakeitimas",
      "content": "1. Pakeisti 54 straipsnio 1 dalį ir ją išdėstyti taip:\n\n„1. Švietimo planavimo paskirtis – įvertinus švietimo būklę ir atsižvelgus į visuomenės švietimo poreikius, nustatyti švietimo politikos vystymosi kryptis, strateginius tikslus ir (arba) pažangos uždavinius ir priemones šiems uždaviniams įgyvendinti.“\n\n2.  Pakeisti 54 straipsnio 2 dalį ir ją išdėstyti taip:\n\n„2. Lietuvos švietimo politikos vystymosi kryptis nustato Seimas, tvirtindamas Valstybės pažangos strategiją ir priimdamas įstatymus. Švietimo politikos strateginiai tikslai ir pažangos uždaviniai nustatomi Vyriausybės tvirtinamame Nacionaliniame pažangos plane. Švietimo politikos pažangos uždavinius įgyvendinančios priemonės suplanuojamos Vyriausybės tvirtinamose nacionalinėse plėtros programose.“\n\n3. Pakeisti 54 straipsnio 3 dalį ir ją išdėstyti taip:\n\n„3. Savivaldybės, įgyvendindamos švietimo politikos pažangos uždavinius, suplanuoja priemones ir projektus jiems įgyvendinti.“"
    },
    {
      "provision_ref": "art3",
      "section": "3",
      "title": "3 straipsnis. 55 straipsnio pakeitimas",
      "content": "1. Pakeisti 55 straipsnio 1 punktą ir jį išdėstyti taip:\n\n„1) vykdo švietimą reglamentuojančius įstatymus, Respublikos Prezidento dekretus ir Seimo nutarimus, tvirtina Nacionaliniame pažangos plane švietimo politikos strateginius tikslus ir pažangos uždavinius, šiuos uždavinius įgyvendinančias nacionalines plėtros programas;“.\n\n2. Pripažinti netekusiu galios 55 straipsnio 4 punktą."
    },
    {
      "provision_ref": "art4",
      "section": "4",
      "title": "4 straipsnis. 56 straipsnio pakeitimas",
      "content": "1. Papildyti 56 straipsnį 11 punktu:\n\n„11) dalyvauti rengiant Nacionalinį pažangos planą dėl švietimo politikos strateginių tikslų ir pažangos uždavinių nustatymo;“.\n\n2. Papildyti 56 straipsnį 12 punktu:\n\n„12) rengti švietimo politikos pažangos uždavinius įgyvendinančias nacionalines plėtros programas, organizuoti, koordinuoti ir kontroliuoti jų įgyvendinimą;“."
    },
    {
      "provision_ref": "art5",
      "section": "5",
      "title": "5 straipsnis. 58 straipsnio pakeitimas",
      "content": "Pakeisti 58 straipsnio 1 dalies 1 punktą ir jį išdėstyti taip:\n\n„1) įgyvendina valstybinę švietimo politiką savivaldybėje, suplanuoja priemones ir projektus švietimo politikos pažangos uždaviniams įgyvendinti;“."
    },
    {
      "provision_ref": "art6",
      "section": "6",
      "title": "6 straipsnis. 61 straipsnio pakeitimas",
      "content": "Pakeisti 61 straipsnio 4 dalį ir ją išdėstyti taip:\n\n„4. Savivaldybės švietimo taryba analizuoja, kaip vykdoma bendroji švietimo politika, pritaria švietimo politikos strateginius tikslus ir pažangos uždavinius įgyvendinančioms priemonėms ir projektams ir telkia visuomenę jiems siekti.“"
    },
    {
      "provision_ref": "art7",
      "section": "7",
      "title": "7 straipsnis. 66 straipsnio pakeitimas",
      "content": "Pakeisti 66 straipsnį ir jį išdėstyti taip:\n\n„66 straipsnis. Investicijos į švietimo plėtotę\n\n1. Valstybės lygiu investicinės lėšos švietimo plėtotei (žmogiškiesiems ištekliams plėtoti ir optimizuoti, darbo sąlygoms gerinti, švietimo kokybei ir prieinamumui didinti, infrastruktūrai tobulinti ir kt.) skiriamos švietimo politikos pažangos uždavinius įgyvendinančiose nacionalinėse plėtros programose suplanuotoms priemonėms įgyvendinti. Jos paskirstomos Švietimo, mokslo ir sporto ministerijos nustatyta tvarka.\n\n2. Savivaldybių lygiu investicinės lėšos švietimo plėtotei skiriamos pagal programas, nustatytas savivaldybių tarybų patvirtintuose biudžetuose. Savivaldybių investicinės programos rengiamos atsižvelgiant į švietimo politikos pažangos uždavinius įgyvendinančias nacionalines plėtros programas.\n\n3. Valstybės lėšos kapitalo investicijoms skiriamos savivaldybėms atsižvelgus į mokyklų tinklo pertvarkos veiksmingumą ir kitus švietimo kokybę laiduojančius kriterijus.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas",
      "content": "Šis įstatymas įsigalioja 2021 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                            Gitanas Nausėda"
    }
  ],
  "definitions": []
}
