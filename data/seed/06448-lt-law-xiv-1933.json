{
  "id": "lt-law-xiv-1933",
  "type": "statute",
  "title": "Lietuvos Respublikos akcizų įstatymo Nr. IX-569 1, 2, 3, 27, 35, 36, 37, 38, 39, 41, 43, 53, 58-1, 59 straipsnių, II skyriaus penktojo skirsnio pakeitimo, Įstatymo papildymo nauju 3 priedu ir 40 straipsnio pripažinimo netekusiu galios įstatymas",
  "short_name": "XIV-1933",
  "status": "in_force",
  "issued_date": "2023-05-09",
  "in_force_date": "2024-01-01",
  "url": "https://e-tar.lt/portal/lt/legalAct/ff115820f64011ed9978886e85107ab2/QkDqUzbHno",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "1. Pakeisti 1 straipsnio 2 dalį ir ją išdėstyti taip:\n\n„2. Šio įstatymo nuostatos suderintos su Europos Sąjungos teisės aktais, nurodytais šio įstatymo 4 priede.“\n\n2. Pakeisti 1 straipsnio 4 dalį ir ją išdėstyti taip:\n\n„4. Apmokestinant akcizais akmens anglis, koksą, lignitą, šildymui skirtas durpes, taikomos tik šio įstatymo 20, 21, 22, 43 straipsnių ir II skyriaus penktojo skirsnio nuostatos.“\n\n3. Pakeisti 1 straipsnio 5 dalį ir ją išdėstyti taip:\n\n„5. Apmokestinant akcizais gamtines dujas, taikomos tik šio įstatymo 20, 21, 22 straipsnių, 43 straipsnio 1 ir 2 dalių ir II skyriaus šeštojo skirsnio nuostatos.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Pakeisti 2 straipsnio 1 dalies 6 punktą ir jį išdėstyti taip:\n\n„6) energiniai produktai ir jų išskiriamo anglies dioksido (CO2) kiekis;“.\n\n2. Pakeisti 2 straipsnio 4 dalį ir ją išdėstyti taip:\n\n„4. Visi kiti šio straipsnio 1 dalyje nenurodyti angliavandeniliai tampa akcizų objektu, jeigu jie parduodami arba naudojami kaip šildymui skirtas kuras. Jiems taikomi akcizų tarifai, šiame įstatyme nustatyti atitinkamam ekvivalentiškam energiniam produktui, vietoj kurio produktas parduodamas arba naudojamas.“"
    },
    {
      "provision_ref": "art3",
      "section": "3",
      "title": "3 straipsnis. 3 straipsnio pakeitimas",
      "content": "Papildyti 3 straipsnį 81 dalimi:\n\n„81. Anglies dioksido dedamoji (toliau – CO2 dedamoji) – eurais išreiškiama akcizų tarifo dalis, taikoma akcizais apmokestinamam energiniam produktui.“"
    },
    {
      "provision_ref": "art4",
      "section": "4",
      "title": "4 straipsnis. 27 straipsnio pakeitimas",
      "content": "1. Pripažinti netekusiu galios 27 straipsnio 1 dalies 8 punktą.\n\n2. Papildyti 27 straipsnio 1 dalį 9 ir 10 punktais:\n\n„9) etilo alkoholis, skirtas moksliniams tyrimams;\n\n10) etilo alkoholis, naudojamas medicinos priemonių gamybos procesams, jeigu galutiniame produkte nėra etilo alkoholio.“\n\n3. Pakeisti 27 straipsnio 2 dalį ir ją išdėstyti taip:\n\n„2. Panaikinus akcizų mokėjimo laikino atidėjimo režimą arba importuojant etilo alkoholį, nurodytą šio straipsnio 1 dalies 1, 3, 4, 5, 6, 7, 9 ir 10 punktuose, akcizai neskaičiuojami. Konkrečią šio straipsnio 1 dalyje nurodytų lengvatų taikymo tvarką nustato Vyriausybė ar jos įgaliota institucija.“"
    },
    {
      "provision_ref": "art5",
      "section": "5",
      "title": "5 straipsnis. 35 straipsnio pakeitimas",
      "content": "Pakeisti 35 straipsnį ir jį išdėstyti taip:\n\n„35 straipsnis. Variklių benzinui taikomi akcizų tarifai\n\nVariklių benzinui taikomi tokie akcizų tarifai:\n\n1) bešviniam benzinui akcizų tarifas, susidedantis iš:\n\na) pastoviosios dalies – 466 eurų už 1 000 litrų produkto;\n\nb) kintamosios dalies – CO2 dedamosios, nurodytos šio įstatymo 3 priede;\n\n2) benzinui, turinčiam švino, akcizų tarifas, susidedantis iš:\n\na) pastoviosios dalies – 579,24 euro už 1 000 litrų produkto;\n\nb) kintamosios dalies – CO2 dedamosios, nurodytos šio įstatymo 3 priede.“"
    },
    {
      "provision_ref": "art6",
      "section": "6",
      "title": "6 straipsnis. 36 straipsnio pakeitimas",
      "content": "Pakeisti 36 straipsnį ir jį išdėstyti taip:\n\n„36 straipsnis. Žibalui taikomi akcizų tarifai\n\nŽibalui taikomas akcizų tarifas, susidedantis iš:\n\n1) pastoviosios dalies – 330,17 euro už 1 000 litrų produkto;\n\n2) kintamosios dalies – CO2 dedamosios, nurodytos šio įstatymo 3 priede.“"
    },
    {
      "provision_ref": "art7",
      "section": "7",
      "title": "7 straipsnis. 37 straipsnio pakeitimas",
      "content": "1. Pakeisti 37 straipsnį ir jį išdėstyti taip:\n\n„37 straipsnis. Gazoliams taikomi akcizų tarifai\n\n1. Gazoliams taikomas 410 eurų už 1 000 litrų produkto akcizų tarifas, jeigu šiame straipsnyje nenustatyta kitaip.\n\n2. Šildymui skirtiems gazoliams (buitiniam krosnių kurui), pažymėtiems šio įstatymo 44 straipsnyje nustatyta tvarka, taikomas 60 eurų už 1 000 litrų produkto akcizų tarifas.\n\n3. Gazoliams, skirtiems naudoti žemės ūkio veiklos, įskaitant akvakultūros ar verslinės žvejybos vidaus vandenyse veiklą, subjektams žemės ūkio produktų gamybai naudojamoje žemės ūkio technikoje (įskaitant traktorius), žvejybos laivų varikliuose, taikomas 60 eurų už 1 000 litrų produkto akcizų tarifas, per vienus metus neviršijant Vyriausybės nustatytų gazolių kiekių. Šioje dalyje gazolių kiekis nurodytas esant jų 15 °C temperatūrai. Šioje dalyje nustatytos lengvatos taikymo tvarką nustato Vyriausybė ar jos įgaliota institucija.“\n\n2. Pakeisti 37 straipsnį ir jį išdėstyti taip:\n\n„37 straipsnis. Gazoliams taikomi akcizų tarifai\n\n1. Gazoliams, jeigu šiame straipsnyje nenustatyta kitaip, taikomas akcizų tarifas, susidedantis iš:\n\n1) pastoviosios dalies – 466 eurų už 1 000 litrų produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n2. Šildymui skirtiems gazoliams (buitiniam krosnių kurui), pažymėtiems šio įstatymo 44 straipsnyje nustatyta tvarka, taikomas akcizų tarifas, susidedantis iš:\n\n1) pastoviosios dalies – 60 eurų už 1 000 litrų produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n3. Gazoliams, skirtiems naudoti žemės ūkio veiklos, įskaitant akvakultūros ar verslinės žvejybos vidaus vandenyse veiklą, subjektams žemės ūkio produktų gamybai, kaip tai apibrėžta Lietuvos Respublikos žemės ūkio, maisto ūkio ir kaimo plėtros įstatyme, taikomas akcizų tarifas, per vienus metus neviršijant Vyriausybės nustatytų gazolių kiekių, esant jų 15 ℃ temperatūrai, susidedantis iš:\n\n1) pastoviosios dalies – 60 eurų už 1 000 litrų produkto;\n\n2) kintamosios dalies – saugumo dedamosios – eurais išreiškiamos akcizų tarifo dalies, taikomos šioje dalyje nurodytiems gazoliams ir nurodytos šio įstatymo 3 priede.\n\n4. Šio straipsnio 3 dalyje nustatytos lengvatos taikymo tvarką nustato Vyriausybė ar jos įgaliota institucija.“.\n\nStraipsnio dalies pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069\n\n3. Pakeisti 37 straipsnio 1 dalies 1 punktą ir jį išdėstyti taip:\n\n„1) pastoviosios dalies – 500 eurų už 1 000 litrų produkto;“."
    },
    {
      "provision_ref": "art8",
      "section": "8",
      "title": "8 straipsnis. 38 straipsnio pakeitimas",
      "content": "Pakeisti 38 straipsnio 1 dalį ir ją išdėstyti taip:\n\n„1. Skystajam kurui (mazutams), atitinkančiam Vyriausybės ar jos įgaliotos institucijos nustatytus požymius, orimulsijai taikomas akcizų tarifas, susidedantis iš:\n\n1) pastoviosios dalies – 15,06 euro už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.“"
    },
    {
      "provision_ref": "art9",
      "section": "9",
      "title": "9 straipsnis. 39 straipsnio pakeitimas",
      "content": "Pakeisti 39 straipsnį ir jį išdėstyti taip:\n\n„39 straipsnis. Naftos dujoms ir dujiniams angliavandeniliams (išskyrus gamtines dujas) taikomi akcizų tarifai\n\n1. Naftos dujoms ir dujiniams angliavandeniliams (išskyrus gamtines dujas), jeigu šiame straipsnyje nenustatyta kitaip, taikomas akcizų tarifas, susidedantis iš:\n\n1) pastoviosios dalies – 304,10 euro už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n2. Naftos dujoms ir dujiniams angliavandeniliams (išskyrus gamtines dujas), kai jie naudojami kaip šildymui skirtas kuras, išskyrus šio straipsnio 3 dalyje nurodytą atvejį, taip pat šildymui skirtoms naftos dujoms ir dujiniams angliavandeniliams, išpilstytiems į buitinius dujų balionus, taikomas 13 eurų už toną produkto akcizų tarifas.\n\n3. Naftos dujoms ir dujiniams angliavandeniliams (išskyrus gamtines dujas), kai jie naudojami kaip šildymui skirtas kuras verslo reikmėms (šiame įstatyme naftos dujų ir dujinių angliavandenilių (išskyrus gamtines dujas) kaip šildymui skirto kuro naudojimas verslo reikmėms suprantamas kaip jų naudojimas asmens, kuris vykdo ekonominę veiklą, kaip ji apibrėžta Pridėtinės vertės mokesčio įstatyme), taikomas akcizų tarifas, susidedantis iš:\n\n1) pastoviosios dalies – 13 eurų už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n4. Šio straipsnio 2 ir 3 dalyse nustatytų lengvatų taikymo tvarką nustato centrinis mokesčių administratorius.“.\n\nStraipsnio pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069"
    },
    {
      "provision_ref": "art10",
      "section": "10",
      "title": "10 straipsnis. 40 straipsnio pripažinimas netekusiu galios",
      "content": "Pripažinti netekusiu galios 40 straipsnį."
    },
    {
      "provision_ref": "art11",
      "section": "11",
      "title": "11 straipsnis. 41 straipsnio pakeitimas",
      "content": "Pakeisti 41 straipsnį ir jį išdėstyti taip:\n\n„41 straipsnis. Energiniams produktams taikomų akcizų skaičiavimo metodas\n\nAkcizų tarifas už energinius produktus, nurodytus šio įstatymo 35, 36, 37 ir 371 straipsniuose, nustatytas, kai produkto temperatūra yra 15 °C. Akcizų perskaičiavimo tais atvejais, kai produktas yra kitokios temperatūros, metodiką nustato centrinis mokesčių administratorius.“"
    },
    {
      "provision_ref": "art12",
      "section": "12",
      "title": "12 straipsnis. 43 straipsnio pakeitimas",
      "content": "1. Pakeisti 43 straipsnį ir jį išdėstyti taip:\n\n„43 straipsnis. Specialūs atvejai, kai energiniai produktai atleidžiami nuo akcizų\n\n1. Be šio įstatymo 19 straipsnyje nustatytų atleidimo atvejų, nuo akcizų atleidžiami:\n\n1) orlaivių degalai, kurie tiekiami oro navigacijos tikslams (įskaitant orlaivių degalus, naudojamus orlaivių gamybai, remontui, bandymams, eksploatacijai ir aptarnavimui), išskyrus orlaivių degalus, tiekiamus į asmeniniams poreikiams naudojamus orlaivius. Orlaivis laikomas naudojamu asmeniniams poreikiams, kai juo naudojasi orlaivio savininkas ar kitas asmuo (nuomos ar kitais teisiniais pagrindais) kitiems negu komerciniams tikslams. Energinių produktų, kuriems taikoma ši lengvata, kodus pagal KN nustato Vyriausybė;\n\n2) laivų degalai, kurie tiekiami laivų navigacijos Europos Sąjungos vandenyse tikslams (įskaitant žvejybą), išskyrus laivų degalus, tiekiamus į asmeniniams poreikiams naudojamus laivus. Laivas laikomas naudojamu asmeniniams poreikiams, kai juo naudojasi laivo savininkas ar kitas asmuo (nuomos ar kitais teisiniais pagrindais) kitiems negu komerciniams tikslams. Energinių produktų, kuriems taikoma ši lengvata, kodus pagal KN nustato Vyriausybė;\n\n3) energiniai produktai, kai jie naudojami kitiems tikslams negu kaip variklių degalai, kaip šildymui skirtas kuras arba variklių degalų priedai;\n\n4) energiniai produktai, sunaudojami visų rūšių elektros energijos gamybos procese, išskyrus energinius produktus, sunaudojamus gamintojo reikmėms kaip variklių degalai arba kaip šildymui skirtas kuras, kuriems akcizai taikomi bendra tvarka;\n\n5) energiniai produktai, į Lietuvos Respubliką įvežami standartiniuose gamintojo prie visų to paties tipo transporto priemonių nuolatinai pritvirtinamuose gamintojo techninėje dokumentacijoje numatytuose kuro bakuose ir tepalų talpyklose, iš kurių kuras ir tepalai tiesiogiai patenka į transporto priemonės kuro tiekimo ir tepimo sistemas arba naudojamas aušinimo ar kitose sistemose.\n\n2. Šio straipsnio 1 dalyje nurodytų lengvatų taikymo tvarką nustato Vyriausybė ar jos įgaliota institucija.“\n\n2. Papildyti 43 straipsnį 11 ir 12 dalimis:\n\n„11. CO2 dedamoji netaikoma energiniams produktams, kurie naudojami kaip šildymui skirtas kuras arba kaip variklių degalai stacionarioje įrangoje ar įrangoje, kuri naudojama statyboje, kai tenkinamos visos šios sąlygos:\n\n1) energinius produktus naudoja daug energijos suvartojantis juridinis asmuo;\n\n2) energiniai produktai naudojami įrenginiuose arba jų dalyse, kurie naudojami vykdant Lietuvos Respublikos klimato kaitos valdymo finansinių instrumentų įstatymo 1 priede nurodytą veiklą.\n\n12. Šiame straipsnyje daug energijos suvartojančiu juridiniu asmeniu laikomas juridinis asmuo, kuris atitinka vieną iš šių sąlygų:\n\n1) energinių produktų ir elektros energijos, naudojamų šio straipsnio 11 dalyje nurodytais atvejais, pirkimo kaina ar gamybos savikaina (išskyrus atskaitomą pridėtinės vertės mokesčio sumą) sudaro ne mažiau kaip 3 procentus gamybos vertės (kuri apskaičiuojama prie pajamų (išskyrus pridėtinės vertės mokestį), įskaitant bet kokias subsidijas ar dotacijas, turinčias įtakos galutinei prekės arba paslaugos kainai, kaip jos apibrėžtos Pridėtinės vertės mokesčio įstatyme, pridėjus pagamintos produkcijos, nebaigtos gamybos ir įsigytų prekių ir (ar) paslaugų, skirtų perparduoti, pokyčių sumą, atėmus prekių ir (ar) paslaugų, skirtų perparduoti, pirkimo sumą (išskyrus atskaitomą pridėtinės vertės mokesčio sumą)) per kalendorinius metus;\n\n2) mokėtina akcizų suma už energinius produktus ir elektros energiją, naudojamus šio straipsnio 11 dalyje nurodytais atvejais, sudaro ne mažiau kaip 0,5 procento skirtumo tarp visų pridėtinės vertės mokesčiu apmokestinamų pardavimų, įskaitant eksportą, sumų (išskyrus pridėtinės vertės mokestį) ir pridėtinės vertės mokesčiu apmokestinamų pirkimų, įskaitant importą, sumų (išskyrus atskaitomą pridėtinės vertės mokesčio sumą) per kalendorinius metus.“\n\nStraipsnio dalies pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069\n\n3. Pakeisti 43 straipsnio 2 dalį ir ją išdėstyti taip:\n\n„2. Šio straipsnio 11 ir 12 dalyse nustatytos lengvatos taikomos tiesiogiai arba grąžinant CO2 dedamąją. Šio straipsnio 1, 11 ir 12 dalyse nurodytų lengvatų taikymo tvarką nustato Vyriausybė ar jos įgaliota institucija.“.\n\nStraipsnio dalies pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069"
    },
    {
      "provision_ref": "art13",
      "section": "13",
      "title": "13 straipsnis. II skyriaus penktojo skirsnio pakeitimas",
      "content": "Pakeisti II skyriaus penktąjį skirsnį ir jį išdėstyti taip:\n\n„PENKTASIS SKIRSNIS\nAKMENS ANGLIŲ, KOKSO, LIGNITO IR ŠILDYMUI SKIRTŲ DURPIŲ APMOKESTINIMAS"
    },
    {
      "provision_ref": "art51",
      "section": "51",
      "title": "51 straipsnis. Prievolė mokėti akcizus už akmens anglis, koksą, lignitą ir šildymui skirtas durpes",
      "content": "1. Prievolė mokėti akcizus už akmens anglis, koksą, lignitą ir šildymui skirtas durpes atsiranda, kai jie:\n\n1) parduodami ar kitaip perduodami asmeniui, kuris nėra centrinio mokesčių administratoriaus nustatyta tvarka registruotas akmens anglių, kokso, lignito ir (arba) šildymui skirtų durpių tiekėjas (toliau – registruotas akmens anglių, kokso, lignito ir (arba) šildymui skirtų durpių tiekėjas), arba\n\n2) iš kitos valstybės narės gaunami asmens, kuris nėra registruotas akmens anglių, kokso, lignito ir (arba) šildymui skirtų durpių tiekėjas, arba\n\n3) importuojami asmens, kuris nėra registruotas akmens anglių, kokso, lignito ir (arba) šildymui skirtų durpių tiekėjas, arba\n\n4) suvartojami registruoto akmens anglių, kokso, lignito ir (arba) šildymui skirtų durpių tiekėjo savoms reikmėms.\n\n2. Akmens anglių, kokso, lignito ir (arba) šildymui skirtų durpių tiekėjų registravimo ir išregistravimo tvarką nustato centrinis mokesčių administratorius."
    },
    {
      "provision_ref": "art52",
      "section": "52",
      "title": "52 straipsnis. Akcizų už akmens anglis, koksą, lignitą, šildymui skirtas durpes mokėtojai",
      "content": "Akcizų už akmens anglis, koksą, lignitą ir (arba) šildymui skirtas durpes mokėtojai yra registruoti akmens anglių, kokso, lignito ir (arba) šildymui skirtų durpių tiekėjai, importuotojai (kiti negu registruoti akmens anglių, kokso, lignito ir (arba) šildymui skirtų durpių tiekėjai), taip pat kiti asmenys, kurie nėra registruoti akmens anglių, kokso, lignito ir (arba) šildymui skirtų durpių tiekėjai, jeigu jie gavo akmens anglių, kokso, lignito ir (arba) šildymui skirtų durpių iš kitos valstybės narės."
    },
    {
      "provision_ref": "art53",
      "section": "53",
      "title": "53 straipsnis. Akmens anglims, koksui, lignitui ir šildymui skirtoms durpėms taikomi akcizų tarifai",
      "content": "1. Akmens anglims taikomas 7,53 euro už toną produkto akcizų tarifas.\n\n2. Koksui ir lignitui taikomas 8,98 euro už toną produkto akcizų tarifas.\n\n3. Šildymui skirtoms durpėms taikomas 10 eurų už toną produkto akcizų tarifas."
    },
    {
      "provision_ref": "art54",
      "section": "54",
      "title": "54 straipsnis. Atleidimas nuo akcizų",
      "content": "1. Nuo akcizų atleidžiami akmens anglys, koksas, lignitas ir šildymui skirtos durpės:\n\n1) išgabenami į kitą valstybę narę;\n\n2) eksportuojami.\n\n2. Tais atvejais, kai akcizai už akmens anglis, koksą, lignitą ir šildymui skirtas durpes, kurie vadovaujantis šio straipsnio 1 dalies nuostatomis yra atleidžiami nuo akcizų, yra sumokėti, jie grąžinami Vyriausybės ar jos įgaliotos institucijos nustatyta tvarka."
    },
    {
      "provision_ref": "art55",
      "section": "55",
      "title": "55 straipsnis. Akcizų už akmens anglis, koksą, lignitą, šildymui skirtas durpes deklaracijos pateikimas ir mokesčio sumokėjimas",
      "content": "1. Akcizų už akmens anglis, koksą, lignitą, šildymui skirtas durpes mokestinis laikotarpis yra kalendorinis mėnuo. Jam pasibaigus iki kito mėnesio 15 dienos registruotas akmens anglių, kokso, lignito ir (arba) šildymui skirtų durpių tiekėjas, taip pat kitas asmuo, kuris nėra registruotas akmens anglių, kokso, lignito ir (arba) šildymui skirtų durpių tiekėjas, gavęs iš kitos valstybės narės akmens anglių, kokso, lignito ir (arba) šildymui skirtų durpių, privalo vietos mokesčių administratoriui, kurio veiklos teritorijoje jis registruotas mokesčių mokėtoju, pateikti akcizų už akmens anglis, koksą, lignitą, šildymui skirtas durpes deklaraciją. Deklaracijos formą ir užpildymo taisykles nustato centrinis mokesčių administratorius. Joje privalo būti deklaruota akcizų suma, apskaičiuota už akmens anglis, koksą, lignitą ir (arba) šildymui skirtas durpes, už kuriuos šio įstatymo 51 straipsnio 1 dalyje nustatyta tvarka prievolė sumokėti akcizus atsirado tą mokestinį laikotarpį. Akcizai sumokami iki šioje dalyje nustatyto deklaracijos pateikimo termino pabaigos.\n\n2. Jeigu asmuo netenka registruoto akmens anglių, kokso, lignito ir (arba) šildymui skirtų durpių tiekėjo statuso, jis privalo šio straipsnio 1 dalyje nustatytais terminais pateikti vietos mokesčių administratoriui, kurio veiklos teritorijoje jis registruotas mokesčių mokėtoju, akcizų už akmens anglis, koksą, lignitą, šildymui skirtas durpes deklaraciją. Joje turi būti deklaruoti akcizai už visą įsigytą akmens anglių, kokso, lignito, šildymui skirtų durpių kiekį, už kurį dar nesumokėti akcizai, ir juos sumokėti iki šioje dalyje nustatyto deklaracijos pateikimo termino pabaigos.\n\n3. Už asmens, kuris nėra registruotas akmens anglių, kokso, lignito ir (arba) šildymui skirtų durpių tiekėjas, importuotas akmens anglis, koksą, lignitą ir (arba) šildymui skirtas durpes akcizai mokami tokiais pačiais terminais ir tvarka, kaip būtų mokami importo muitai už šiuos produktus (jeigu jie šiems produktams būtų nustatyti), kaip tai nustatyta Sąjungos muitinės kodekse, jį papildančiuose ir įgyvendinančiuose Europos Sąjungos teisės aktuose.“"
    },
    {
      "provision_ref": "art14",
      "section": "14",
      "title": "14 straipsnis. 53 straipsnio pakeitimas",
      "content": "1. Pakeisti 53 straipsnį ir jį išdėstyti taip:\n\n„53 straipsnis. Akmens anglims, koksui, lignitui ir šildymui skirtoms durpėms taikomi akcizų tarifai\n\n1. Akmens anglims taikomas akcizų tarifas, susidedantis iš:\n\n1) pastoviosios dalies – 15 eurų už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n2. Koksui ir lignitui taikomas akcizų tarifas, susidedantis iš:\n\n1) pastoviosios dalies – 15 eurų už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.\n\n3. Šildymui skirtoms durpėms taikomas akcizų tarifas, susidedantis iš:\n\n1) pastoviosios dalies – 20 eurų už toną produkto;\n\n2) kintamosios dalies – CO2 dedamosios, nurodytos šio įstatymo 3 priede.“\n\n2. Pakeisti 53 straipsnio 1 dalies 1 punktą ir jį išdėstyti taip:\n\n„1) pastoviosios dalies – 30 eurų už toną produkto;“.\n\n3. Pakeisti 53 straipsnio 2 dalies 1 punktą ir jį išdėstyti taip:\n\n„1) pastoviosios dalies – 30 eurų už toną produkto;“."
    },
    {
      "provision_ref": "art15",
      "section": "15",
      "title": "15 straipsnis. 581 straipsnio pakeitimas",
      "content": "1. Pakeisti 581 straipsnio 1 dalies 3 punktą ir jį išdėstyti taip:\n\n„3) gamtinės dujos, naudojamos kaip variklių degalai, išskyrus naudojamas stacionariose įrangose;“.\n\n2. Pripažinti netekusiu galios 581 straipsnio 1 dalies 4 punktą."
    },
    {
      "provision_ref": "art16",
      "section": "16",
      "title": "16 straipsnis. 59 straipsnio pakeitimas",
      "content": "Pakeisti 59 straipsnį ir jį išdėstyti taip:\n\n„59 straipsnis. Gamtinėms dujoms taikomi akcizų tarifai\n\n1. Gamtinėms dujoms, išskyrus šio straipsnio 2, 3 ir 4 dalyse nurodytas gamtines dujas, taikomas 23,60 euro už vieną megavatvalandę produkto akcizų tarifas.\n\n2. Gamtinėms dujoms, kurios naudojamos kaip šildymui skirtas kuras, išskyrus šio straipsnio 3 dalyje nurodytą atvejį, taikomas 1,50 euro už vieną megavatvalandę produkto akcizų tarifas.\n\n3. Gamtinėms dujoms, kurios naudojamos kaip šildymui skirtas kuras verslo reikmėms, taikomas 1 euro už vieną megavatvalandę produkto akcizų tarifas. Šiame įstatyme gamtinių dujų, kaip šildymui skirto kuro, naudojimas verslo reikmėms suprantamas kaip jų naudojimas asmens, kuris vykdo ekonominę veiklą, kaip ji apibrėžta Pridėtinės vertės mokesčio įstatyme.\n\n4. Gamtinėms dujoms, kurios tiekiamos buitiniams gamtinių dujų vartotojams, kaip jie apibrėžti Lietuvos Respublikos gamtinių dujų įstatyme, taip pat asmenims, kurie pagal Labdaros ir paramos įstatymą turi paramos gavėjo statusą, taikomas 0,50 euro už vieną megavatvalandę produkto akcizų tarifas.“"
    },
    {
      "provision_ref": "art17",
      "section": "17",
      "title": "17 straipsnis. Įstatymo papildymas nauju 3 priedu",
      "content": "Papildyti Įstatymą nauju 3 priedu:\n\n„Lietuvos Respublikos\nakcizų įstatymo\n3 priedas\n\nANGLIES DIOKSIDO DEDAMOJI 2025–2030 METAIS\n\nEnerginiai produktai\n2025 m.\n2026 m.\n2027 m.\n2028 m.\n2029 m.\n2030 m.\n\nBenzinas, Eur/1 000 l\n47\n96\n120\n144\n144\n144\n\nŽibalas, Eur/1 000 l\n53,6\n108,4\n135,5\n162,6\n162,6\n162,6\n\nLietuvos Respublikos akcizų įstatymo 37 straipsnio 1 ir 2 dalyse nurodyti gazoliai, KN  2710 19 91‒2710 19 99 subpozicijose klasifikuojami energiniai produktai, Akcizų įstatymo 38 straipsnio 2 dalyje nurodytas skystasis kuras (mazutai), Eur/1 000 l\n53,6\n104,8\n131\n157,2\n157,2\n157,2\n\nAkcizų įstatymo 38 straipsnio 1 dalyje nurodytas skystasis kuras (mazutai, orimulsija), Eur/t\n68,6\n124,8\n156\n187,2\n187,2\n187,2\n\nNaftos dujos ir dujiniai angliavandeniliai (išskyrus gamtines dujas), Eur/t\n66,8\n122,4\n153\n183,6\n183,6\n183,6\n\nAkmens anglys, Eur/t\n40,4\n87,2\n109\n130,8\n130,8\n130,8\n\nKoksas ir lignitas, Eur/t\n71\n128\n160\n192\n192\n192\n\nŠildymui skirtos durpės, Eur/t\n24,8\n66,4\n83\n99,6\n99,6\n99,6\n\nSAUGUMO DEDAMOJI 2025–2030 METAIS\n\nEnerginiai produktai\n2025 m.\n2026 m.\n2027 m.\n2028 m.\n2029 m.\n2030 m.\n\nAkcizų įstatymo 37 straipsnio 3 dalyje nurodyti gazoliai, Eur/1 000 l\n25\n50\n50\n50\n50\n50\n\n_________________“.\n\nStraipsnio pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069"
    },
    {
      "provision_ref": "art18",
      "section": "18",
      "title": "18 straipsnis. Buvusio Įstatymo 3 priedo pernumeravimas",
      "content": "Buvusį Įstatymo 3 priedą laikyti 4 priedu."
    },
    {
      "provision_ref": "art19",
      "section": "19",
      "title": "19 straipsnis. Įstatymo įsigaliojimas, įgyvendinimas ir taikymas",
      "content": "1. Šis įstatymas, išskyrus 1 straipsnio 1 ir 3 dalis, 2 straipsnio 1 dalį, 3, 5, 6 straipsnius, 7 straipsnio 2 ir 3 dalis, 8, 9 straipsnius, 12 straipsnio 2 ir 3 dalis, 14 straipsnį, 15 straipsnio 2 dalį, 16, 17, 18 straipsnius ir šio straipsnio 5–8 dalis, įsigalioja 2024 m. sausio 1 d.\n\n2. Šio įstatymo 1 straipsnio 1 ir 3 dalys, 2 straipsnio 1 dalis, 3, 5, 6 straipsniai, 7 straipsnio 2 dalis, 8, 9 straipsniai, 12 straipsnio 2 ir 3 dalys, 14 straipsnio 1 dalis, 17 ir 18 straipsniai įsigalioja 2025 m. sausio 1 d.\n\n3. Šio įstatymo 7 straipsnio 3 dalis, 14 straipsnio 2 ir 3 dalys, 15 straipsnio 2 dalis ir 16 straipsnis įsigalioja 2026 m. sausio 1 d.\n\n4. Asmenys, prekiaujantys šildymui skirtomis durpėmis ir 2024 m. sausio 1 d. laikantys šildymui skirtas durpes, privalo centrinio mokesčių administratoriaus nustatyta tvarka per 5 darbo dienas inventorizuoti 2024 m. sausio 1 d. jiems nuosavybės teise priklausančias šildymui skirtas durpes ir inventorizacijos aktą pateikti mokesčių administratoriui, kurio veiklos teritorijoje jie registruoti mokesčių mokėtojais. Šioje dalyje nurodyti asmenys iki 2024 m. vasario 15 d. privalo deklaruoti ir sumokėti akcizus šio įstatymo 13 straipsnyje išdėstyto Lietuvos Respublikos akcizų įstatymo 55 straipsnio 1 dalyje nustatyta tvarka.\n\n5. Dėl atleidimo nuo akcizų už etilo alkoholį, skirtą moksliniams tyrimams, arba už etilo alkoholį, naudojamą medicinos priemonių gamybos procesams, jeigu galutiniame produkte nėra etilo alkoholio, asmenys turi teisę kreiptis į Lietuvos Respublikos Vyriausybės ar jos įgaliotos institucijos nustatytą subjektą Vyriausybės ar jos įgaliotos institucijos nustatyta tvarka nuo 2023 m. rugsėjo 1 d.\n\n6. Vyriausybė ar jos įgaliota institucija iki 2023 m. liepos 31 d. priima šio straipsnio 5 dalies nuostatų įgyvendinamuosius teisės aktus.\n\n7. Vyriausybė ar jos įgaliota institucija, centrinis mokesčių administratorius iki 2023 m. rugsėjo 30 d. priima šio straipsnio 1 dalyje nurodytų šio įstatymo nuostatų įgyvendinamuosius teisės aktus.\n\n8. Vyriausybė ar jos įgaliota institucija ir centrinis mokesčių administratorius iki 2024 m. rugsėjo 30 d. priima šio straipsnio 2 dalyje nurodytų šio įstatymo nuostatų įgyvendinamuosius teisės aktus.\nStraipsnio dalies pakeitimai:\nNr. XIV-2770, 2024-06-20, paskelbta TAR 2024-06-28, i. k. 2024-12069\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                               Gitanas Nausėda"
    }
  ],
  "definitions": []
}
