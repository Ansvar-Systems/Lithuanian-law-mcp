{
  "id": "lt-law-ix-2048",
  "type": "statute",
  "title": "Lietuvos Respublikos įstatymas dėl Konvencijos dėl muitinės administracijų tarpusavio pagalbos ir bendradarbiavimo, parengtos vadovaujantis Europos Sąjungos sutarties K.3 straipsniu, ratifikavimo",
  "short_name": "IX-2048",
  "status": "in_force",
  "issued_date": "2004-03-08",
  "in_force_date": "2004-05-01",
  "url": "https://e-tar.lt/portal/lt/legalAct/TAR.BA5224ECD667",
  "provisions": [
    {
      "provision_ref": "art1",
      "section": "1",
      "title": "1 straipsnis. Konvencijos ratifikavimas",
      "content": "Lietuvos Respublikos Seimas, vadovaudamasis Lietuvos Respublikos Konstitucijos 67 straipsnio 16 punktu, 138 straipsnio 1 dalies 6 punktu ir atsižvelgdamas į Respublikos Prezidento 2004 m. sausio 14 d. dekretą Nr. 341, ratifikuoja su pareiškimais 1997 m. gruodžio 18 d. Europos Sąjungos Tarybos aktu Nr. 98/C 24/01 priimtą Konvenciją dėl muitinės administracijų tarpusavio pagalbos ir bendradarbiavimo, parengtą vadovaujantis Europos Sąjungos sutarties K.3 straipsniu (toliau – Konvencija)."
    },
    {
      "provision_ref": "art2",
      "section": "2",
      "title": "2 straipsnis. Lietuvos Respublikos pareiškimai",
      "content": "1. Lietuvos Respublikos Seimas pareiškia, kad kol neįvyko konsultacijos su kitomis suinteresuotomis Europos Sąjungos valstybėmis narėmis, būtinos siekiant taikyti lygiavertes procedūras, Lietuvos Respublika neturi galimybių pateikti deklaracijos, nurodytos Konvencijos 20 straipsnio 6 dalyje.\n\n2. Vadovaudamasis Konvencijos 26 straipsnio 4 dalimi, Lietuvos Respublikos Seimas pareiškia, kad Lietuvos Respublika pripažįsta Europos Bendrijų Teisingumo Teismo jurisdikciją šios Konvencijos 26 straipsnio 5 dalies b punkte nustatytomis sąlygomis teikti preliminarius nutarimus dėl Konvencijos aiškinimo.\n\n3. Vadovaudamasis Konvencijos 33 straipsnio 5 dalimi, Lietuvos Respublikos Seimas pareiškia, kad jei iki Lietuvos Respublikos prisijungimo prie Konvencijos dokumentų deponavimo dienos Konvencija nebus įsigaliojusi, Konvencija, išskyrus jos 23 straipsnį, bus taikoma Lietuvos Respublikos santykiams su kitomis Europos Sąjungos valstybėmis narėmis, pateikusiomis tokį pat pareiškimą."
    },
    {
      "provision_ref": "art3",
      "section": "3",
      "title": "3 straipsnis. Pasiūlymai Lietuvos Respublikos Vyriausybei",
      "content": "Lietuvos Respublikos Vyriausybė:\n\n1) vadovaudamasi Konvencijos 2 straipsniu, paskiria institucijas, atsakingas už Konvencijos vykdymą;\n\n2) vadovaudamasi Konvencijos 20 straipsnio 6 dalimi, įgalioja institucijas konsultuotis su kitų Europos Sąjungos valstybių narių kompetentingomis institucijomis dėl Konvencijos 20 straipsnio 2, 3 ir 4 dalių taikymo tvarkos."
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis Įstatymas įsigalioja nuo Lietuvos Respublikos įstojimo į Europos Sąjungą dienos.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                 ROLANDAS PAKSAS\n______________"
    }
  ],
  "definitions": []
}
