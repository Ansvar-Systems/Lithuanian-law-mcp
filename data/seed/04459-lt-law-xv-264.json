{
  "id": "lt-law-xv-264",
  "type": "statute",
  "title": "Lietuvos Respublikos statybos įstatymo Nr. I-1240 24, 27, 27-1, 27-2, 28, 37 ir 49 straipsnių pakeitimo įstatymas",
  "short_name": "XV-264",
  "status": "in_force",
  "issued_date": "2025-06-10",
  "in_force_date": "2025-06-20",
  "url": "https://e-tar.lt/portal/lt/legalAct/afc7c8a24cdb11f0b070ee7f1ceefc75",
  "provisions": [
    {
      "provision_ref": "art1",
      "section": "1",
      "title": "1 straipsnis. 24 straipsnio pakeitimas",
      "content": "1. Pakeisti 24 straipsnio 4 dalį ir ją išdėstyti taip:\n\n„4. Specialiesiems reikalavimams gauti statytojas (užsakovas) pateikia savivaldybės administracijai prašymą ir aplinkos ministro nustatytą užpildytą formą su žemės sklypo ir projektuojamo statinio (statinių grupės) duomenimis. Pateikiant prašymą išduoti specialiuosius reikalavimus, žemės sklypo ar statinio (jo dalies) bendraturčių, valstybinės žemės patikėtinio sutikimai neprivalomi.“\n\n2. Pakeisti 24 straipsnio 5 dalį ir ją išdėstyti taip:\n\n„5. Jeigu pateikti ne visi specialiesiems reikalavimams išduoti privalomi pateikti dokumentai ar prašantis išduoti specialiuosius reikalavimus asmuo negali įgyvendinti statytojo (užsakovo) teisės pagal šio įstatymo 3 straipsnio 2 dalies 1 punkte (išskyrus atvejus, kai įgyvendinamas ypatingos valstybinės svarbos projektas ir yra priimtas Vyriausybės nutarimas, kuriuo patvirtintas ypatingos valstybinės svarbos projekto specialusis planas ir pradėta žemės paėmimo visuomenės poreikiams procedūra) ir 3 punkte nustatytus reikalavimus (šio straipsnio 4 dalyje nurodytų sutikimų pateikti neprivaloma), apie tai ne vėliau kaip per 3 darbo dienas nuo prašymo išduoti specialiuosius reikalavimus pateikimo dienos pranešama prašymą pateikusiam asmeniui. Trūkstamiems dokumentams pateikti nustatomas 30 darbo dienų terminas. Jeigu per šį terminą prašymą pateikęs asmuo nepateikia trūkstamų dokumentų, jis per 3 darbo dienas nuo šio termino pabaigos dienos informuojamas, kad, norėdamas gauti specialiuosius reikalavimus, privalo teikti naują prašymą.“"
    },
    {
      "provision_ref": "art2",
      "section": "2",
      "title": "2 straipsnis. 27 straipsnio pakeitimas",
      "content": "Pakeisti 27 straipsnio 1 dalies 6 punktą ir jį išdėstyti taip:\n\n„6) leidimas pakeisti statinio ar patalpos paskirtį, kai dėl to keičiasi:\n\na) pastato priskyrimas atitinkamai pastatų paskirties grupei;\n\nb) patalpos priskyrimas atitinkamai patalpų paskirties grupei;\n\nc) inžinerinio statinio priskyrimas atitinkamai inžinerinių statinių grupei;“."
    },
    {
      "provision_ref": "art3",
      "section": "3",
      "title": "3 straipsnis. 271 straipsnio pakeitimas",
      "content": "Pripažinti netekusiu galios 271 straipsnio 1 dalies 18 punktą."
    },
    {
      "provision_ref": "art4",
      "section": "4",
      "title": "4 straipsnis. 272 straipsnio pakeitimas",
      "content": "1. Pakeisti 272 straipsnio 1 dalį ir ją išdėstyti taip:\n\n„1. Statytojas (užsakovas) privalo Lietuvos Respublikos statybos leidimų ir statybos valstybinės priežiūros informacinėje sistemoje „Infostatyba“ pranešti apie statybos pradžią, kai šio įstatymo 27 straipsnio 1 dalyje, išskyrus šios dalies 6 ir 61 punktus, nurodytais atvejais privalomas statybą leidžiantis dokumentas arba šio įstatymo 27 straipsnio 11 dalyje nurodytais atvejais.“\n\n2. Pakeisti 272 straipsnio 5 dalies 3 punktą ir jį išdėstyti taip:\n\n„3) techninis darbo projektas, pagal kurį bus vykdomi statybos darbai, parengtas aplinkos ministro nustatyta tvarka ir sąlygomis. Techninis darbo projektas gali būti pateikiamas dalimis aplinkos ministro nustatyta tvarka. Tokiu atveju statybvietėje galimi tik tie statybos darbai, kuriems vykdyti parengta (-os) techninio darbo projekto dalis (-ys), atlikta šios (šių) techninio darbo projekto dalies (-ių) ekspertizė (kai ši ekspertizė privaloma pagal šio įstatymo 34 straipsnio 1 dalį) ir šie dokumentai pateikti Lietuvos Respublikos statybos leidimų ir statybos valstybinės priežiūros informacinėje sistemoje „Infostatyba“ su pranešimu apie statybos pradžią;“.\n\n3. Pakeisti 272 straipsnio 5 dalies 4 punktą ir jį išdėstyti taip:\n\n„4) techninio darbo projekto ekspertizės aktas ir dokumentas, patvirtinantis, kad statinio projekto (jo dalies) ekspertizės rangovas yra apsidraudęs šio įstatymo 45 straipsnyje nurodytu civilinės atsakomybės privalomuoju draudimu (kai statinio projekto ekspertizė privaloma pagal šio įstatymo 34 straipsnio 1 dalį). Jeigu vietoj techninio darbo projekto pateikiama jo dalis (-ys), atitinkamai vietoj techninio darbo projekto ekspertizės pateikiamas techninio darbo projekto dalies (-ių) ekspertizės aktas aplinkos ministro nustatyta tvarka;“.\n\n4. Pakeisti 272 straipsnio 5 dalies 5 punktą ir jį išdėstyti taip:\n\n„5) susisiekimo komunikacijų ir inžinerinių tinklų, kuriems statyti privalomas statybą leidžiantis dokumentas, savininkų, valdytojų ar naudotojų išvada, kad techninio darbo projekto sprendiniai atitinka prisijungimo sąlygose nustatytus reikalavimus (kai rengiant statinio projektą buvo išduotos prisijungimo sąlygos). Inžinerinių tinklų ir susisiekimo komunikacijų savininkas (valdytojas) ar naudotojas išduoda arba motyvuotai atsisako išduoti išvadą, kad techninio darbo projekto sprendiniai atitinka prisijungimo sąlygose nustatytus reikalavimus, per 10 darbo dienų nuo statytojo (užsakovo) prašymo išduoti šią išvadą gavimo ir atitinkamos techninio darbo projekto dalies pateikimo dienos;“.\n\n5. Papildyti 272 straipsnio 5 dalį 13 punktu ir jį išdėstyti taip:\n\n„13) kai suprojektuoti statiniai patenka į teritorijas, kuriose taikomos specialiosios žemės naudojimo sąlygos, Specialiųjų žemės naudojimo sąlygų įstatyme nurodytų asmenų pritarimai (derinimai) statinio projektui ar numatomai veiklai (jei šie pritarimai (derinimai) nepateikti su prašymu išduoti statybą leidžiantį dokumentą).“"
    },
    {
      "provision_ref": "art5",
      "section": "5",
      "title": "5 straipsnis. 28 straipsnio pakeitimas",
      "content": "Papildyti 28 straipsnį 21 dalimi:\n\n„21. Statybos užbaigimo aktas gali būti surašomas šio straipsnio 2 dalyje nurodytiems statiniams ir jų priklausiniams, kurių statybai išduotas bendras statybą leidžiantis dokumentas.“"
    },
    {
      "provision_ref": "art6",
      "section": "6",
      "title": "6 straipsnis. 37 straipsnio pakeitimas",
      "content": "1. Pakeisti 37 straipsnio 1 dalį ir ją išdėstyti taip:\n\n„1. Savivaldybės meras (jo įgaliotas savivaldybės administracijos valstybės tarnautojas) privalo informuoti visuomenę apie numatomą visuomenei svarbių statinių ir statinių dalių projektavimą, apie numatomą statinių ir statinių dalių projektavimą, kai Lietuvos Respublikos teritorijų planavimo įstatymo 20 straipsnyje nustatytais atvejais neparengti vietovės lygmens teritorijų planavimo dokumentai ir statyba konkrečiame žemės sklype leidžiama, taip pat apie visuomenės dalyvavimą svarstant statinių ir statinių dalių projektinius pasiūlymus. Šios dalies nuostatos taikomos statant naujus arba rekonstruojant esamus statinius, išskyrus atvejus, kai:\n\n1) statiniai projektuojami Lietuvos Respublikos teritoriniuose vandenyse, išskirtinėje ekonominėje zonoje ir kontinentiniame šelfe, kurie nepriskirti savivaldybių administracinėms teritorijoms;\n\n2) projektuojami vieno ir dviejų butų gyvenamieji namai ir jų priklausiniai;\n\n3) projektuojami nesudėtingieji statiniai.“\n\n2. Papildyti 37 straipsnį 11 dalimi:\n\n„11. Visuomenei svarbių statinių ir statinių dalių sąrašus (nurodant paskirtį), visuomenės informavimo apie numatomą statinių ir statinių dalių projektavimą ir visuomenės dalyvavimo svarstant statinių ir statinių dalių projektinius pasiūlymus tvarką nustato aplinkos ministras. Draudžiama skelbti vardą ir pavardę statytojo (užsakovo), kuris yra fizinis asmuo, ir kitų fizinių asmenų, išskyrus statinio projekto vadovą, statinio projekto dalių vadovus, statinio architektus, statinio projekto rengėjus, statinio projekto dalių rengėjus, asmenis, dalyvaujančius išduodant specialiuosius reikalavimus, prisijungimo prie inžinerinių tinklų ar susisiekimo komunikacijų sąlygas, tikrinant statinio projektą. Draudžiama skelbti fizinių asmenų asmens kodą, gimimo datą, gyvenamąją vietą.“"
    },
    {
      "provision_ref": "art7",
      "section": "7",
      "title": "7 straipsnis. 49 straipsnio pakeitimas",
      "content": "Pakeisti 49 straipsnio 8 dalį ir ją išdėstyti taip:\n\n„8. Jeigu statinyje numatoma vykdyti ūkinė veikla neatitinka statinio ar patalpos naudojimo paskirties, išduoti leidimą, nurodytą Paslaugų įstatymo 2 straipsnio 6 dalyje, tokiai ūkinei veiklai vykdyti draudžiama, išskyrus atvejus, kai:\n\n1) toks leidimas išduodamas Vyriausybės nustatytais atvejais ir tvarka arba\n\n2) veikla atitinka pagrindinę statinio ar patalpos paskirtį aplinkos ministro nustatytais atvejais ir veiklai naudojamos patalpos atitinka paskirties saugos ir veiklos privalomuosius reikalavimus.“"
    },
    {
      "provision_ref": "art8",
      "section": "8",
      "title": "8 straipsnis. Įstatymo įsigaliojimas ir įgyvendinimas",
      "content": "1. Šio įstatymo 4 straipsnio 2 ir 3 dalys įsigalioja 2026 m. sausio 1 d.\n\n2. Aplinkos ministras iki 2025 m. gruodžio 31 d. priima šio įstatymo įgyvendinamuosius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
