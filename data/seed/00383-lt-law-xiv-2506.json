{
  "id": "lt-law-xiv-2506",
  "type": "statute",
  "title": "Lietuvos Respublikos maisto įstatymo Nr. VIII-1608 1, 2, 4, 9, 12-2 straipsnių ir ketvirtojo-1 skirsnio pavadinimo pakeitimo įstatymas",
  "short_name": "XIV-2506",
  "status": "in_force",
  "issued_date": "2024-03-21",
  "in_force_date": "2024-11-01",
  "url": "https://e-tar.lt/portal/lt/legalAct/0e5bf870ec1911ee9f5b8ffa077f9188/smbcITlCWU",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio pakeitimas",
      "content": "Papildyti 1 straipsnio 2 dalį 4 punktu:\n\n„4) būtų skatinamas maisto švaistymo mažinimas ir labdarai ir (ar) paramai skirto maisto saugus perdavimas.“"
    },
    {
      "provision_ref": "art2",
      "section": "2",
      "title": "2 straipsnis. 2 straipsnio pakeitimas",
      "content": "1. Papildyti 2 straipsnį 11 dalimi:\n\n„11. Didelę rinkos galią turinti mažmeninės prekybos įmonė (toliau – mažmeninės prekybos įmonė) – kaip apibrėžta Lietuvos Respublikos mažmeninės prekybos įmonių nesąžiningų veiksmų draudimo įstatymo 2 straipsnio 1 dalyje.“\n\n2. Papildyti 2 straipsnį 181 dalimi:\n\n„181. Paramos gavėjai – paramos gavėjo statusą turintys juridiniai asmenys, nurodyti Lietuvos Respublikos labdaros ir paramos įstatymo 7 straipsnio 1 dalyje.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 4 dalį ir ją išdėstyti taip:\n\n„4. Maistas, kuris neatitinka maisto srities ir kitų teisės aktų reikalavimų, tačiau yra saugus ir tinkamas vartoti, gali būti perduotas labdarai ir (ar) paramai Valstybinės maisto ir veterinarijos tarnybos direktoriaus nustatyta tvarka. Visos mažmeninės prekybos įmonės su vienu ar keliais paramos gavėjais privalo sudaryti sutartis, kuriose būtų nustatoma pasiūlymo perduoti labdarai ir (ar) paramai skirtą maistą teikimo ir tokio maisto perdavimo tvarka ir sąlygos. Mažmeninės prekybos įmonės gali atsisakyti teikti labdarai ir (ar) paramai skirtą maistą, atsižvelgdamos į sutartyje nurodytą minimalų tokio maisto kiekį ir galimybes užtikrinti šio maisto saugos reikalavimus, o paramos gavėjai, atsižvelgdami į labdarai ir (ar) paramai skirto maisto poreikį ir galimybes (logistikos sąlygas, turimus išteklius ir kita) užtikrinti labdarai ir (ar) paramai skirto maisto saugos reikalavimus, gali atsisakyti priimti mažmeninės prekybos įmonės teikiamą pasiūlymą.“"
    },
    {
      "provision_ref": "art4",
      "section": "4",
      "title": "4 straipsnis. 9 straipsnio pakeitimas",
      "content": "1. Papildyti 9 straipsnį nauja 6 dalimi:\n\n„6. Žemės ūkio agentūra prie Žemės ūkio ministerijos (toliau – Žemės ūkio agentūra) yra atsakinga už šio įstatymo 4 straipsnio 4 dalyje nurodytų maisto perdavimo paramos gavėjams sutarčių sudarymo priežiūrą.“\n\n2. Buvusią 9 straipsnio 6 dalį laikyti 7 dalimi."
    },
    {
      "provision_ref": "art5",
      "section": "5",
      "title": "5 straipsnis. Ketvirtojo1 skirsnio pavadinimo pakeitimas",
      "content": "Pakeisti ketvirtojo1 skirsnio pavadinimą ir jį išdėstyti taip:\n\n„KETVIRTASIS1 SKIRSNIS\nATSAKOMYBĖS UŽ ŠIO ĮSTATYMO PAŽEIDIMUS TAIKYMO TVARKA“."
    },
    {
      "provision_ref": "art6",
      "section": "6",
      "title": "6 straipsnis. 122 straipsnio pakeitimas",
      "content": "1. Pakeisti 122 straipsnio pavadinimą ir jį išdėstyti taip:\n\n„122 straipsnis. Baudos ir įspėjimai už šio įstatymo pažeidimus, susijusius su maisto ar su maistu besiliečiančių gaminių ir medžiagų sauga ir (ar) suklastoto maisto gamyba ir pateikimu į rinką, ir prievole mažmeninės prekybos įmonei sudaryti sutartis su paramos gavėju dėl neatlygintino labdarai ir (ar) paramai skirto maisto perdavimo“.\n\n2. Papildyti 122 straipsnį nauja 7 dalimi:\n\n„7. Žemės ūkio agentūra, nustačiusi šio įstatymo pažeidimą, susijusį su sutarties su paramos gavėju dėl labdarai ir (ar) paramai skirto maisto perdavimo nesudarymu, skiria įspėjimą arba baudą. Pirmą kartą pažeidimą padariusi mažmeninės prekybos įmonė įspėjama raštu ir jai nustatomas ne trumpesnis kaip 7 kalendorinių dienų ir ne ilgesnis kaip 30 kalendorinių dienų terminas nustatytam pažeidimui pašalinti. Pažeidimo nepašalinus, skiriama nuo vieno tūkstančio iki trijų tūkstančių eurų bauda.“\n\n3. Buvusią 122 straipsnio 7 dalį laikyti 8 dalimi."
    },
    {
      "provision_ref": "art7",
      "section": "7",
      "title": "7 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2024 m. lapkričio 1 d.\n\n2. Žemės ūkio agentūra prie Žemės ūkio ministerijos iki 2024 m. spalio 31 d. priima teisės aktą, kuriame nustatoma maisto perdavimo paramos gavėjams sutarčių sudarymo priežiūros tvarka.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda"
    }
  ],
  "definitions": []
}
