{
  "id": "lt-law-xi-1072",
  "type": "statute",
  "title": "Lietuvos Respublikos socialinių išmokų perskaičiavimo ir mokėjimo laikinojo įstatymo 1, 5, 7, 8 straipsnių pakeitimo ir papildymo įstatymas",
  "short_name": "XI-1072",
  "status": "in_force",
  "issued_date": "2010-10-26",
  "in_force_date": "2010-12-01",
  "url": "https://e-tar.lt/portal/lt/legalAct/TAR.9DA34EE6ABA4",
  "provisions": [
    {
      "provision_ref": "art1",
      "section": "1",
      "title": "1 straipsnis. 1 straipsnio 2 dalies 5 punkto pakeitimas ir straipsnio papildymas 3 dalimi",
      "content": "1. Pakeisti 1 straipsnio 2 dalies 5 punktą ir jį išdėstyti taip:\n\n„5) valstybines socialinio draudimo senatvės pensijas, išskyrus šias pensijas gaunančius asmenis, kuriems nustatytas didelių specialiųjų poreikių lygis, išankstines senatvės, netekto darbingumo pensijas asmenims, netekusiems 45–70 procentų darbingumo (II ir III grupių invalidumo pensijas), ištarnauto laiko pensijas, kurios viršija ribinį valstybinės socialinio draudimo pensijos dydį, valstybines socialinio draudimo našlaičių (maitintojo netekimo) pensijas, kurios viršija pusę ribinio valstybinės socialinio draudimo pensijos dydžio, išskyrus pensijas, nurodytas šio straipsnio 3 dalyje, valstybines socialinio draudimo našlių (maitintojo netekimo) pensijas ir kompensacijas už ypatingas darbo sąlygas, paskirtas ir (arba) mokamas pagal Lietuvos Respublikos valstybinių socialinio draudimo pensijų įstatymą (toliau – Valstybinių socialinio draudimo pensijų įstatymas) ir Lietuvos Respublikos valstybinių socialinio draudimo senatvės pensijų išankstinio mokėjimo įstatymą (toliau – Valstybinių socialinio draudimo senatvės pensijų išankstinio mokėjimo įstatymas);“.\n\n2. Papildyti 1 straipsnį 3 dalimi:\n\n„3. Asmenims, kuriems valstybinės socialinio draudimo pensijos paskirtos vadovaujantis Europos Sąjungos socialinės apsaugos sistemų koordinavimo reglamentais ir Lietuvos Respublikos sudarytų tarptautinių sutarčių dėl pensijų mokėjimo nuostatomis, taip pat asmenims, kurie kartu su valstybine socialinio draudimo pensija gauna užsienio valstybės pensiją, šis įstatymas taikomas, jeigu valstybinės socialinio draudimo senatvės pensijos, išskyrus šias pensijas gaunančius asmenis, kuriems nustatytas didelių specialiųjų poreikių lygis, netekto darbingumo pensijos asmenims, netekusiems 45–70 procentų darbingumo (II ir III grupių invalidumo pensijos), arba ištarnauto laiko pensijos ir užsienio valstybės pensijos dydžių suma viršija ribinį valstybinės socialinio draudimo pensijos dydį, o valstybinės socialinio draudimo našlaičių (maitintojo netekimo) ir užsienio valstybės pensijos dydžių suma viršija pusę ribinio valstybinės socialinio draudimo pensijos dydžio.“"
    },
    {
      "provision_ref": "art2",
      "section": "2",
      "title": "2 straipsnis. 5 straipsnio 1, 2 ir 3 dalių pakeitimas",
      "content": "1. Pakeisti 5 straipsnio 1 dalį ir ją išdėstyti taip:\n\n„1. Valstybinių pensijų, kurių skyrimas ir (arba) mokėjimas nesiejamas su asmens draudžiamosiomis pajamomis, rentų buvusiems sportininkams, dirbantiems kūno kultūros ir sporto srityje, kompensacinių išmokų teatrų ir koncertinių įstaigų darbuotojams bei šalpos kompensacijų gavėjams, kurie po išmokos paskyrimo yra arba buvo draudžiami privalomuoju valstybiniu socialiniu pensijų draudimu pagal Valstybinių socialinio draudimo pensijų įstatymo 2 straipsnio 1 dalies 1, 3, 4, 5 ir 13 punktus ir kurie tą mėnesį, į kurį atsižvelgiama apskaičiuojant mokėtiną išmokos dalį, turėjo pajamų, nuo kurių skaičiuojamos ir mokamos privalomosios valstybinio socialinio pensijų draudimo įmokos, arba gauna (gavo) ligos (įskaitant darbdavio mokamas ligos dienomis), motinystės, tėvystės, motinystės (tėvystės) socialinio draudimo pašalpas, mokamas pagal Ligos ir motinystės socialinio draudimo įstatymą, ligos dėl nelaimingo atsitikimo darbe arba profesinės ligos socialinio draudimo pašalpas, mokamas pagal Nelaimingų atsitikimų darbe ir profesinių ligų socialinio draudimo įstatymą (toliau pajamos ir pašalpos vadinamos draudžiamosiomis pajamomis), mokama paskirtos, o jei išmoka yra perskaičiuota pagal šio įstatymo 4 straipsnį, – perskaičiuotos išmokos dalis, apskaičiuota taikant koeficientą, apskaičiuotą pagal šio įstatymo 2 priede nurodytą formulę, atsižvelgiant į draudžiamųjų pajamų dydį. Tuo atveju, kai išmoka mokama už einamąjį mėnesį, atsižvelgiama į praėjusio mėnesio draudžiamąsias pajamas, kai išmoka mokama už praėjusį mėnesį, atsižvelgiama į užpraeito mėnesio draudžiamąsias pajamas.“\n\n2. Pakeisti 5 straipsnio 2 dalį ir ją išdėstyti taip:\n\n„2. Jeigu šio straipsnio 1 dalyje nurodytų išmokų gavėjai yra asmenys, nurodyti Valstybinių socialinio draudimo pensijų įstatymo 2 straipsnio 1 dalies 8 punkte, jiems mokama 50 procentų priklausančios išmokos. Pasibaigus mokestiniam laikotarpiui, šių asmenų išmokos perskaičiuojamos už atitinkamą mokestinį laikotarpį, atsižvelgiant į metinėje pajamų mokesčio ar metinėje pelno mokesčio deklaracijoje deklaruotų apmokestinamųjų pajamų ar apmokestinamojo pelno dydį, taikant koeficientą, apskaičiuotą pagal šio įstatymo 2 priede nurodytą formulę. Jeigu šie asmenys mokestiniu laikotarpiu valstybiniu socialiniu pensijų draudimu yra draudžiami ir pagal Valstybinių socialinio draudimo pensijų įstatymo 2 straipsnio 1, 3, 4, 5 ir 13 punktus, mokėtina išmokos dalis apskaičiuojama pagal šio straipsnio 1 dalies nuostatas.“\n\n3. Pakeisti 5 straipsnio 3 dalį ir ją išdėstyti taip:\n\n„3. Šio straipsnio 2 dalies nuostatos netaikomos, jeigu išmokos gavėjas yra individualios įmonės savininkas, tikrosios ūkinės bendrijos narys ar komanditinės ūkinės bendrijos narys, tačiau individuali įmonė ar ūkinė bendrija veiklos laikinai nevykdo ir tai yra deklaruota Lietuvos Respublikos mokesčių administravimo įstatymo ir jo įgyvendinamųjų teisės aktų nustatyta tvarka arba individuali įmonė ar ūkinė bendrija teisės aktų nustatyta tvarka įgijo bankrutuojančio arba likviduojamo juridinio asmens teisinį statusą ir bankrutuojantis juridinis asmuo nevykdo ūkinės komercinės veiklos.“"
    },
    {
      "provision_ref": "art3",
      "section": "3",
      "title": "3 straipsnis. 7 straipsnio 4 dalies pakeitimas",
      "content": "Pakeisti 7 straipsnio 4 dalį ir ją išdėstyti taip:\n\n„4. Asmenims, kurie gauna užsienio valstybės pensiją, asmens teisė gauti kompensacinį priedą nustatoma asmeniui pateikus duomenis apie užsienio valstybės paskirtos pensijos dydį, jeigu Valstybinio socialinio draudimo fondo administravimo įstaigos neturi šių duomenų. Duomenis apie užsienio valstybės paskirtos pensijos dydį asmuo privalo teikti Valstybinio socialinio draudimo fondo administravimo įstaigai kas ketvirtį. Asmens teisė gauti kompensacinį priedą nustatoma sumuojant šio įstatymo 6 straipsnyje nustatyta tvarka asmens perskaičiuotos valstybinės socialinio draudimo pensijos dydį ir užsienio valstybės paskirtos pensijos dydį (toliau šiame straipsnyje – pensijų suma). Jeigu asmens iki perskaičiavimo gautų pensijų sumos dydis viršijo ribinį valstybinės socialinio draudimo pensijos dydį, tačiau po perskaičiavimo pensijų sumos dydis yra mažesnis negu ribinis valstybinės socialinio draudimo pensijos dydis, kompensacinio priedo dydis yra lygus ribinio valstybinės socialinio draudimo pensijos dydžio ir pensijų sumos po perskaičiavimo dydžio skirtumui. Kompensacinis priedas šiems asmenims mokamas taikant Valstybinių socialinio draudimo pensijų įstatymo 41 straipsnio 1 dalies nuostatas.“"
    },
    {
      "provision_ref": "art4",
      "section": "4",
      "title": "4 straipsnis. 8 straipsnio 1, 2 ir 3 dalių pakeitimas",
      "content": "1. Pakeisti 8 straipsnio 1 dalį ir ją išdėstyti taip:\n\n„1. Valstybinių socialinio draudimo senatvės, ištarnauto laiko pensijų, perskaičiuotų pagal šio įstatymo 6 ir 7 straipsnius, ir kompensacijų už ypatingas darbo sąlygas gavėjams (toliau šiame straipsnyje – pensijų gavėjai), kurie po pensijos paskyrimo yra arba buvo draudžiami privalomuoju valstybiniu socialiniu pensijų draudimu pagal Valstybinių socialinio draudimo pensijų įstatymo 2 straipsnio 1 dalies 1, 3, 4, 5 ir 13 punktus ir praėjusį kalendorinį mėnesį turėjo draudžiamųjų pajamų, mokama pensijos dalis, apskaičiuota taikant koeficientą, apskaičiuotą pagal šio įstatymo 2 priede nurodytą formulę, atsižvelgiant į praėjusio kalendorinio mėnesio draudžiamųjų pajamų dydį.“\n\n2. Pakeisti 8 straipsnio 2 dalį ir ją išdėstyti taip:\n\n„2. Pensijų gavėjams, nurodytiems Valstybinių socialinio draudimo pensijų įstatymo 2 straipsnio 1 dalies 8 punkte, mokama pagrindinė valstybinės socialinio draudimo pensijos dalis, nustatyta šio įstatymo 6 straipsnyje, ir priedas už stažo metus. Pasibaigus mokestiniam laikotarpiui, šių asmenų pensijos perskaičiuojamos už atitinkamą mokestinį laikotarpį, atsižvelgiant į metinėje pajamų mokesčio ar metinėje pelno mokesčio deklaracijoje deklaruotų apmokestinamųjų pajamų ar apmokestinamojo pelno dydį, taikant koeficientą, apskaičiuotą pagal šio įstatymo 2 priede nurodytą formulę. Jeigu šie asmenys mokestiniu laikotarpiu valstybiniu socialiniu pensijų draudimu yra draudžiami ir pagal Valstybinių socialinio draudimo pensijų įstatymo 2 straipsnio 1, 3, 4, 5 ir 13 punktus, mokėtina pensijos dalis apskaičiuojama pagal šio straipsnio 1 dalies nuostatas.“\n\n3. Pakeisti 8 straipsnio 3 dalį ir ją išdėstyti taip:\n\n„3. Šio straipsnio 2 dalies nuostatos netaikomos, jeigu pensijos gavėjas yra individualios įmonės savininkas, tikrosios ūkinės bendrijos narys ar komanditinės ūkinės bendrijos narys, tačiau individuali įmonė ar ūkinė bendrija veiklos laikinai nevykdo ir tai yra deklaruota Lietuvos Respublikos mokesčių administravimo įstatymo ir jo įgyvendinamųjų teisės aktų nustatyta tvarka arba individuali įmonė ar ūkinė bendrija teisės aktų nustatyta tvarka įgijo bankrutuojančio arba likviduojamo juridinio asmens teisinį statusą ir bankrutuojantis juridinis asmuo nevykdo ūkinės komercinės veiklos.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo įsigaliojimas",
      "content": "Šis įstatymas įsigalioja mėnesio, einančio po to mėnesio, kurį įstatymas paskelbtas leidinyje „Valstybės žinios“, pirmąją dieną."
    },
    {
      "provision_ref": "art6",
      "section": "6",
      "title": "6 straipsnis. Įstatymo įgyvendinimas ir taikymas",
      "content": "1. Savivaldybių administracijos per mėnesį nuo šio įstatymo įsigaliojimo Valstybinio socialinio draudimo fondo valdybos teritoriniams skyriams ir Užsienio išmokų tarnybai pateikia duomenis apie asmenis, kuriems iki šio įstatymo įsigaliojimo nustatytas didelių specialiųjų poreikių lygis.\n\n2. Duomenis apie asmenis, kuriems didelių specialiųjų poreikių lygis nustatomas šiam įstatymui įsigaliojus, savivaldybių administracijos Valstybinio socialinio draudimo fondo valdybos teritoriniams skyriams ir Užsienio išmokų tarnybai pateikia per 3 darbo dienas nuo šių poreikių nustatymo dienos.\n\n3. Valstybinio socialinio draudimo fondo valdybos teritoriniai skyriai ir Užsienio išmokų tarnyba privalo pradėti mokėti valstybines socialinio draudimo senatvės pensijas asmenims, kuriems nustatytas didelių specialiųjų poreikių lygis, netaikydami Lietuvos Respublikos socialinių išmokų perskaičiavimo ir mokėjimo laikinojo įstatymo nuostatų ne vėliau kaip praėjus 2 mėnesiams nuo šio įstatymo įsigaliojimo. Paskirtų ir perskaičiuotų pensijų dydžių skirtumas pensijų gavėjams išmokamas nuo šio įstatymo įsigaliojimo dienos.\n\n4. Valstybinių socialinio draudimo pensijų įstatymo 2 straipsnio 1 dalies 8 punkte nurodytiems asmenims pateikus 2010 metų metines pajamų mokesčio ar metines pelno mokesčio deklaracijas, valstybines socialinio draudimo senatvės pensijas, ištarnauto laiko pensijas, kompensacijas už ypatingas darbo sąlygas, valstybines pensijas, kompensacines išmokas teatrų ir koncertinių įstaigų darbuotojams, rentas buvusiems sportininkams, dirbantiems kūno kultūros ir sporto srityje, šalpos kompensacijas darbingiems darbingo amžiaus asmenims mokančios institucijos jas perskaičiuoja pagal šio įstatymo 2 straipsnio 2 dalies ir 4 straipsnio 2 dalies nuostatas ir išmoka perskaičiuotos ir mokėtos išmokų dydžių skirtumą arba iš gavėjo išieško permokėtą išmokos dydį.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTĖ                                                    DALIA GRYBAUSKAITĖ\n\n_____________"
    }
  ],
  "definitions": []
}
