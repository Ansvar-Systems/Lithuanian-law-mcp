{
  "id": "lt-law-xiii-538",
  "type": "statute",
  "title": "Lietuvos Respublikos administracinių nusižengimų kodekso 130, 131 ir 506 straipsnių pakeitimo įstatymas",
  "short_name": "XIII-538",
  "status": "in_force",
  "issued_date": "2017-06-29",
  "in_force_date": "2018-11-01",
  "url": "https://e-tar.lt/portal/lt/legalAct/a67f9e80663911e7b85cfdc787069b42/cOIFtctgBi",
  "provisions": [
    {
      "provision_ref": "art1",
      "section": "1",
      "title": "1 straipsnis. 130 straipsnio pakeitimas",
      "content": "Pakeisti 130 straipsnį ir jį išdėstyti taip:\n\n„130 straipsnis. Apsaugininkų ar apsaugos tarnybų padarytas asmens ir turto apsaugos teisės aktų pažeidimas\n\n1. Apsaugininkų ar apsaugos tarnybų padaryti asmens ir turto apsaugos teisės aktų pažeidimai, išskyrus šiame kodekse nurodytuosius,\nužtraukia baudą apsaugininkams ar apsaugos tarnybų vadovams nuo trisdešimt iki šešiasdešimt eurų.\n\n2. Nepranešimas Lietuvos Respublikos Vyriausybės įgaliotai institucijai, atliekančiai asmens ir turto apsaugos priežiūrą, apie priimtą į darbą ar atleistą iš darbo apsaugos darbuotoją ar apsaugos darbuotoją stažuotoją arba informavimas apie tai pažeidžiant nustatytą tvarką\nužtraukia baudą apsaugininkams ar apsaugos tarnybų vadovams nuo šešiasdešimt iki devyniasdešimt eurų.\n\n3. Asmens ir turto apsaugos vykdymas neturint nustatyta tvarka išduoto apsaugos darbuotojo pažymėjimo arba darbo pažymėjimo, kai asmens ir turto apsaugą vykdo apsaugos darbuotojas stažuotojas,\nužtraukia baudą apsaugininkams ar apsaugos tarnybų vadovams nuo šešiasdešimt iki devyniasdešimt eurų.\n\n4. Inkasavimo vykdymas neturint nustatyta tvarka išduoto inkasavimo pažymėjimo\nužtraukia baudą apsaugininkams ar apsaugos tarnybų vadovams nuo šešiasdešimt iki devyniasdešimt eurų.\n\n5. Režimo užtikrinimas saugomame objekte masinio renginio metu, nustatyta tvarka nesuderinus režimo užtikrinimo plano su policijos įstaiga, kurios veiklos teritorijoje įvyks masinis renginys,\nužtraukia baudą apsaugininkams ar apsaugos tarnybų vadovams nuo šešiasdešimt iki vieno šimto dvidešimt eurų.\n\n6. Nepranešimas policijai apie sulaikytą įtariamą teisės pažeidėją\nužtraukia baudą apsaugininkams nuo šešiasdešimt iki vieno šimto dvidešimt eurų.\n\n7. Neteisėtas šaunamųjų ginklų ar fizinės prievartos panaudojimas\nužtraukia baudą apsaugininkams nuo devyniasdešimt iki vieno šimto keturiasdešimt eurų.\n\n8. Asmens ir turto apsaugos paslaugų teikimas be rašytinės apsaugininko ar apsaugos tarnybos ir kliento sutarties\nužtraukia baudą apsaugininkams ar apsaugos tarnybų vadovams nuo devyniasdešimt iki vieno šimto keturiasdešimt eurų.\n\n9. Šio straipsnio 1, 2, 3, 4, 5, 6, 7, 8 dalyse numatyti administraciniai nusižengimai, padaryti pakartotinai,\nužtraukia baudą apsaugininkams ar apsaugos tarnybų vadovams nuo vieno šimto keturiasdešimt iki trijų šimtų eurų.“"
    },
    {
      "provision_ref": "art2",
      "section": "2",
      "title": "2 straipsnis. 131 straipsnio pakeitimas",
      "content": "Pakeisti 131 straipsnį ir jį išdėstyti taip:\n\n„131 straipsnis. Apsaugos darbuotojo ar apsaugos darbuotojo stažuotojo padaryti asmens ir turto apsaugos teisės aktų pažeidimai\n\n1. Apsaugos darbuotojo ar apsaugo darbuotojo stažuotojo padaryti asmens ir turto apsaugos teisės aktų pažeidimai, išskyrus šiame kodekse nurodytuosius,\nužtraukia įspėjimą arba baudą apsaugos darbuotojams ar apsaugos darbuotojams stažuotojams nuo keturiolikos iki trisdešimt eurų.\n\n2. Lietuvos Respublikos asmens ir turto apsaugos įstatyme nustatytų apsaugos darbuotojo ar apsaugos darbuotojo stažuotojo pareigų nevykdymas\nužtraukia baudą apsaugos darbuotojams, apsaugos darbuotojams stažuotojams, apsaugininkams ar apsaugos tarnybų vadovams (atsižvelgiant į tai, kas privalo užtikrinti pareigos vykdymą) nuo trisdešimt iki penkiasdešimt eurų.\n\n3. Neteisėtas šaunamųjų ginklų ar fizinės prievartos panaudojimas\nužtraukia baudą apsaugos darbuotojams ar apsaugos darbuotojams stažuotojams nuo šešiasdešimt iki vieno šimto dvidešimt eurų.\n\n4. Šio straipsnio 1, 2, 3 dalyse numatyti administraciniai nusižengimai, padaryti pakartotinai,\nužtraukia baudą apsaugos darbuotojams ar apsaugos darbuotojams stažuotojams nuo devyniasdešimt iki vieno šimto keturiasdešimt eurų.“"
    },
    {
      "provision_ref": "art3",
      "section": "3",
      "title": "3 straipsnis. 506 straipsnio pakeitimas",
      "content": "Pakeisti 506 straipsnio 6 dalį ir ją išdėstyti taip:\n\n„6. Neįleidimas arba kitoks kliudymas policijos pareigūnams pagal kompetenciją tikrinti apsaugininkų ar apsaugos tarnybų veiklą, kontrolei atlikti reikalingų dokumentų ir informacijos nepateikimas arba dokumentų nuslėpimas, klaidingų duomenų pateikimas, šių pareigūnų teisėtų reikalavimų nevykdymas\nužtraukia baudą apsaugininkams ar apsaugos tarnybų vadovams nuo devyniasdešimt iki vieno šimto septyniasdešimt eurų.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas",
      "content": "Šis įstatymas įsigalioja 2018 m. lapkričio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
