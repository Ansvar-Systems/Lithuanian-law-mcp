{
  "id": "lt-law-xi-117",
  "type": "statute",
  "title": "Lietuvos Respublikos savivaldybių biudžetų pajamų nustatymo metodikos įstatymo 5, 10, 12 ir 13 straipsnių pakeitimo įstatymas",
  "short_name": "XI-117",
  "status": "in_force",
  "issued_date": "2008-12-23",
  "in_force_date": "2008-12-30",
  "url": "https://e-tar.lt/portal/lt/legalAct/TAR.98C4E019B535",
  "provisions": [
    {
      "provision_ref": "art1",
      "section": "1",
      "title": "1 straipsnis. 5 straipsnio 2 dalies 2 punkto pakeitimas",
      "content": "5 straipsnio 2 dalies 2 punkte vietoj žodžių „priskirtajai (ribotai savarankiškai)“ įrašyti žodį „savarankiškajai“ ir šį punktą išdėstyti taip:\n\n„2) savarankiškajai savivaldybių funkcijai (vaikų, jaunimo ir suaugusiųjų bendrajam lavinimui organizuoti) – pagal nustatytą šiai funkcijai atlikti lėšų apskaičiavimo metodiką;“."
    },
    {
      "provision_ref": "art2",
      "section": "2",
      "title": "2 straipsnis. 10 straipsnio 2 dalies pakeitimas",
      "content": "10 straipsnio 2 dalyje vietoj žodžių „priskirtajai (ribotai savarankiškai)“ įrašyti žodžius „savarankiškajai“ ir šią dalį išdėstyti taip:\n\n„2. Patvirtintas valstybės biudžeto dotacijų sumas, nurodytas šio straipsnio 1 dalyje, išskyrus specialią tikslinę dotaciją valstybės investicijų programoje numatytiems projektams ir savarankiškajai vaikų, jaunimo ir suaugusiųjų bendrojo lavinimo organizavimo savivaldybių funkcijai finansuoti, Finansų ministerija perveda kas ketvirtį lygiomis dalimis. Speciali tikslinė dotacija valstybės investicijų programoje numatytiems projektams finansuoti pervedama atsižvelgiant į faktiškai atliktus darbus, nurodytus Finansų ministerijai savivaldybių teikiamose paraiškose, o speciali tikslinė dotacija savarankiškajai vaikų, jaunimo ir suaugusiųjų bendrojo lavinimo organizavimo savivaldybių funkcijai finansuoti pervedama atsižvelgiant į lėšų poreikį švietimo įstaigų darbuotojams – pedagogams darbo užmokesčiui už kasmetines atostogas mokėti.“"
    },
    {
      "provision_ref": "art3",
      "section": "3",
      "title": "3 straipsnis. 12 straipsnio pakeitimas",
      "content": "12 straipsnio 1 ir 2 dalyse po žodžių „be specialių tikslinių dotacijų“ įrašyti žodžius „ir pajamų iš vietinių rinkliavų“, 2 dalyje vietoj skaičiaus ir žodžio „20 procentų“ įrašyti skaičių ir žodį „21 procentu“ ir šį straipsnį išdėstyti taip:\n\n„12 straipsnis. Valstybės biudžeto bendrosios dotacijos kompensacijos savivaldybių biudžetams ir valstybės biudžetui\n\n1. Valstybės biudžeto ir savivaldybių biudžetų finansinių rodiklių patvirtinimo įstatymų projektuose savivaldybių biudžetams numatomos reikiamo dydžio valstybės biudžeto bendrosios dotacijos kompensacijos, skirtos 100 procentų kompensuoti ateinantiems biudžetiniams metams prognozuojamų palyginamaisiais dydžiais ir sąlygomis pajamų (be specialių tikslinių dotacijų ir pajamų iš vietinių rinkliavų) mažėjimą, palyginti su einamaisiais biudžetiniais metais apskaičiuotomis pajamomis.\n\n2. Valstybės biudžeto ir savivaldybių biudžetų finansinių rodiklių patvirtinimo įstatymų projektuose valstybės biudžetui numatomos reikiamo dydžio valstybės biudžeto bendrosios dotacijos kompensacijos iš tų savivaldybių, kurių ateinantiems biudžetiniams metams prognozuojamos palyginamaisiais dydžiais ir sąlygomis pajamos (be specialių tikslinių dotacijų ir pajamų iš vietinių rinkliavų) didėja daugiau kaip 21 procentu, palyginti su einamaisiais biudžetiniais metais apskaičiuotomis pajamomis. Šios kompensacijos nuo biudžetinių metų antrojo ketvirčio iki gruodžio 31 dienos įskaitytinai valstybės biudžetui kas ketvirtį lygiomis dalimis grąžinamos iš savivaldybių biudžetų.“"
    },
    {
      "provision_ref": "art4",
      "section": "4",
      "title": "4 straipsnis. 13 straipsnio 1 dalies pakeitimas",
      "content": "13 straipsnio 1 dalyje po žodžio „rodiklius“ įrašyti žodžius „ir į jas yra įskaitomos valstybės biudžeto bendrosios dotacijos kompensacijos pagal šio Įstatymo 12 straipsnio 2 dalį“ ir šią dalį išdėstyti taip:\n\n„1. Jeigu biudžetiniais metais pagal savivaldybės metinės apyskaitos duomenis pajamų (be dotacijų iš valstybės biudžeto) gauta mažiau, negu buvo prognozuota gauti skaičiuojant tų metų savivaldybių biudžetų finansinius rodiklius, ir į jas yra įskaitomos valstybės biudžetui grąžinamos bendrosios dotacijos kompensacijos pagal šio Įstatymo 12 straipsnio 2 dalį, biudžetiniams metams pasibaigus šios negautos pajamos gali būti kompensuojamos. Skaičiuojant šių negautų pajamų sumą, savivaldybių gautos pajamos didinamos skaičiuotinomis įmokomis, kurių negauta dėl savivaldybės tarybos sprendimais suteiktų mokesčių lengvatų.“"
    },
    {
      "provision_ref": "art5",
      "section": "5",
      "title": "5 straipsnis. Įstatymo taikymas",
      "content": "Šiuo įstatymu Lietuvos Respublikos Vyriausybė vadovaujasi rengdama Lietuvos Respublikos 2009 metų valstybės biudžeto ir savivaldybių biudžetų finansinių rodiklių patvirtinimo įstatymo projektą.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                         VALDAS ADAMKUS\n\n_________________"
    }
  ],
  "definitions": []
}
