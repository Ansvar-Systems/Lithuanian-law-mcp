{
  "id": "lt-law-ix-325",
  "type": "statute",
  "title": "Lietuvos Respublikos azartinių lošimų įstatymas",
  "short_name": "IX-325",
  "status": "in_force",
  "issued_date": "2001-05-17",
  "in_force_date": "2001-07-01",
  "url": "https://e-tar.lt/portal/lt/legalAct/TAR.E5509883EBB4/frJHWbAclm",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas ir paskirtis",
      "content": "1. Šio įstatymo tikslas – mažinti azartinių lošimų prieinamumą, patrauklumą ir jų galimą (daromą) žalą asmens sveikatai.\n\n2. Šio įstatymo paskirtis – nustatyti azartinių lošimų ir žaidimų žaidimo automatais organizavimo sąlygas ir tvarką Lietuvos Respublikoje.\n\nStraipsnio pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "1. Azartinis lošimas (toliau – lošimas) – toks žaidimas arba abipusės lažybos pagal nustatytą reglamentą, kurių dalyviai, siekdami piniginio laimėjimo, savo noru rizikuoja netekti įmokėtos sumos, o laimėjimą arba pralaimėjimą lemia atsitiktinumas, kokio nors įvykio arba sporto varžybų rezultatas.\n\n2. Lošimo įrenginys – lošimo automatas, taip pat kitas elektroninis arba mechaninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai.\n\n3. Lošimo automatas (toliau – automatas) – elektroninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai:\n\n1) A kategorijos automatas – neriboto laimėjimo automatas, kuriame vienkartinis didžiausias laimėjimas nėra ribojamas;\n\n2) B kategorijos automatas – riboto laimėjimo automatas, kuriame didžiausia statoma suma – 0,5 euro, vieno lošimo laimėjimas negali būti daugiau kaip 200 kartų didesnis už statomą sumą, o vieno lošimo trukmė ne trumpesnė kaip 3 sekundės.\nStraipsnio punkto pakeitimai:\nNr. XII-1166, 2014-09-25, paskelbta TAR 2014-10-03, i. k. 2014-13586\n\n4. Lošimo namai (kazino) – vieta, kurioje pagal patvirtintus lošimo reglamentus organizuojami stalo lošimai (ruletė, kortų, kauliukų lošimai), lošimai A kategorijos automatais.\n\n5. Automatų salonas – vieta, kurioje pagal patvirtintą lošimo reglamentą organizuojami lošimai B kategorijos automatais.\n\n6. Bingo salonas – vieta, kurioje pagal patvirtintą lošimo reglamentą organizuojamas bingas.\n\n7. Lošėjas – fizinis asmuo, dalyvaujantis lošimuose.\n\n8. Laimėjimų fondas – laimėjusiems lošėjams skiriamų laimėjimų suma.\n\n9. Neteko galios nuo 2024-11-01\nStraipsnio dalies naikinimas:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n10. Tiesioginio ryšio sistema – sistema, kurią naudojant įmokos priimamos ir laimėjimai išmokami per tiesioginio ryšio kompiuterinio tinklo terminalus, esančius įvairiose Lietuvos Respublikos vietose, telekomunikacijų ryšiais, sujungtais su centriniu kompiuteriu, užtikrinančiu centralizuotą įmokų priėmimo ir laimėjimų išmokėjimo apskaitą.\n\n11. Lažybų tarpininkas – fizinis asmuo, kuris tarpininkauja susilažinusiems asmenims: nustato lažybų santykio koeficientą, užrašo statomas sumas, surenka ir išmoka pinigus.\n\n12. Lažybų punktas – vieta, kurioje priimamos lažybų lošėjų statomos sumos.\n\n13. Totalizatoriaus punktas – vieta, kurioje priimamos totalizatoriaus lošėjų statomos sumos.\n\n14. Vienkartinis didžiausias laimėjimas – galima didžiausia suma, kurią lošėjas gali išlošti vieno lošimo metu, lygi statomos sumos bei automato programinės įrangos nustatyto didžiausio laimėjimo koeficiento sandaugai.\nStraipsnio dalies pakeitimai:\nNr. XIII-771, 2017-11-21, paskelbta TAR 2017-11-28, i. k. 2017-18823\n\n15. Vieno lošimo trukmė lošiant automatu – laikas nuo lošimo pradžios (klavišo paspaudimo) iki lošimo rezultato pateikimo.\n\n16. Nuotolinio lošimo ryšio priemonės (toliau – ryšio priemonės) – laidinės, radijo, optinės ar kitos elektromagnetinės priemonės, kurios fiziškai tuo pačiu metu vienoje vietoje nedalyvaujant lošėjui ir lošimų organizatoriui gali būti naudojamos lošimo paslaugoms teikti.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n17. Nuotolinio lošimo sutartis – lošimų organizatoriaus ir lošėjo sudaryta rašytinės ar elektroninės formos sutartis, kuria lošimų organizatorius įsipareigoja lošėjui teikti nuotolinio lošimo paslaugas ir išmokėti nuotolinio lošimo laimėjimą nuotolinio lošimo organizavimo reglamente nustatyta tvarka, o lošėjas – dalyvaudamas nuotoliniame lošime laikytis teisės aktuose ir nuotolinio lošimo organizavimo reglamente nustatytos nuotolinių lošimų organizavimo tvarkos ir taisyklių.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n18. Nuotolinio lošimo paslaugos – paslaugos, kurios apima pinigų sumos statymą lošimuose, įskaitant abipuses lažybas, ir yra teikiamos ryšio priemonėmis ir (ar) internetu, sudarius nuotolinio lošimo sutartį.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n19. Nuotolinio lošimo įrenginys – lošimams ryšio priemonėmis skirtas įrenginys, kuriame įdiegta speciali lošimams skirta programinė įranga.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n20. Bendrovė, turinti teisę organizuoti lošimus (toliau – bendrovė) – Lietuvos Respublikos akcinių bendrovių įstatymo nustatyta tvarka įsteigta akcinė ar uždaroji akcinė bendrovė. Bendrove šiame įstatyme laikomas ir kitoje valstybėje narėje pagal šios valstybės teisės aktus įsteigto bet kokios teisinės formos juridinio asmens ar organizacijos, neturinčios juridinio asmens teisių, kuriai toje valstybėje narėje suteikta teisė vykdyti lošimų veiklą, filialas, turintis buveinę Lietuvos Respublikoje ir atliekantis visas juridinio asmens funkcijas ar dalį jų.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\nStraipsnio dalies pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\n\n21. Lošimų veiklos leidimas – lošimų organizatoriui išduodamas leidimas, kuriuo suteikiama teisė šiame dokumente nurodytoje lošimo vietoje organizuoti tam tikros rūšies lošimus, arba leidimas organizuoti nuotolinius lošimus.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n22. Patologinis potraukis lošti – asmens psichikos sutrikimas, kuriam būdingas dažnai pasikartojantis potraukis lošti, nuo kurio asmuo tampa priklausomas, atsisako socialinių, materialinių, darbo, šeimos vertybių ir įsipareigojimų ir kurį gali patvirtinti asmens sveikatos priežiūros įstaigos specialistai.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n23. Nelegalios lošimų veiklos vykdytojas – asmuo, kuris organizuoja lošimus neturėdamas licencijos organizuoti lošimus ir atitinkamo lošimų veiklos leidimo, arba asmuo, kuris organizuoja lošimus turėdamas licenciją organizuoti lošimus, tačiau neturėdamas atitinkamo lošimų veiklos leidimo.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n24. Valstybė narė – valstybė Europos Sąjungos narė, taip pat kita Europos ekonominės erdvės valstybė. Valstybe nare šiame įstatyme laikoma ir Šveicarijos Konfederacija.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n25. Akredituota įstaiga – pagal 2008 m. liepos 9 d. Europos Parlamento ir Tarybos reglamentą (EB) Nr. 765/2008, nustatantį su gaminių prekyba susijusius akreditavimo ir rinkos priežiūros reikalavimus ir panaikinantį Reglamentą (EEB) Nr. 339/93 (OL 2008 L 218, p. 30), akredituota atitikties įvertinimo įstaiga (laboratorija), pranešusi Priežiūros tarnybai savo akreditavimo sertifikato numerį, jo galiojimo laiką ir kitą Priežiūros tarnybos reikalaujamą informaciją.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n26. Specialusis žaidimo automato ženklas – ant žaidimo automato sienelės tvirtinamas lipdukas, kuriuo patvirtinama, kad žaidimo automatas turi žaidimo automato pasą.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n261. Automato kreditas (toliau – kreditas) – pinigų suma, išreikšta automato programinės įrangos nustatytais lošimo vienetais.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n27. Žaidimo automatas – mechaninis, elektroninis arba elektromechaninis įrenginys, kuriuo teisė pradėti žaisti įgyjama įmetus žaidimo žetoną ir (ar) pinigus ir kuriuo žaidžiant, priklausomai nuo žaidėjo gebėjimų, galima laimėti galimybę žaisti tam tikrą laiką ir (ar) laimėti daiktinį 30 eurų vertės neviršijantį laimėjimą arba žaidimo žetoną, kuriuo galima papildomą laiką žaisti žaidimo automatu ar kurį galima pakeisti į daiktinį 30 eurų vertės neviršijantį laimėjimą.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n271. Automato veikimo duomenys (toliau – veikimo duomenys) – duomenys apie automato programinės įrangos versiją, automato įjungimo ir išjungimo momento fiksavimą, automato durelių atidarymo ir uždarymo momento fiksavimą lošimų organizavimo vietoje.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n28. Žaidimo automato pasas – dokumentas, kuriame nurodomi žaidimo automato duomenys: žaidimo automato modelis, gamintojas ir gamyklinis numeris, žaidimo (žaidimų) pavadinimas (pavadinimai), elektroninių skaitiklių apsaugos būdai, mechaninių skaitiklių plombavimo vietos ir plombų skaičius, taip pat patvirtinama žaidimo automato atitiktis šiame įstatyme nustatytiems reikalavimams.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n281. Neteko galios nuo 2025-11-01.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n29. Žaidimų žaidimo automatais organizatorius – Lietuvos Respublikoje įsteigtas juridinis asmuo, Lietuvos Respublikoje įstatymų nustatyta tvarka įsteigtas užsienio juridinio asmens filialas arba fizinis asmuo, kuris teisės aktų nustatyta tvarka verčiasi individualia veikla.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n291. Elektroninė automatų duomenų valdymo sistema – lošimus organizuojančios bendrovės naudojama elektroninė sistema, skirta automatų identifikaciniams (automato serija ir numeris), veikimo ir elektroninių skaitiklių duomenims tvarkyti ir perduoti Automatų kontrolės informacinei sistemai.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n30. Automato elektroninis skaitiklis – į lošimo automatą įdiegta elektroninė sistema to automato apskaitos duomenims fiksuoti.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\n\n301. Lošimų verslo subjektas – asmuo, dirbantis lošimų verslo srityje ar vykdantis ūkinę veiklą lošimų verslo srityje ir gaunantis komercinės naudos iš jos.\nPapildyta straipsnio dalimi:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n31. Nuotolinio lošimo platforma (toliau – platforma) – visuma programinių priemonių nuotoliniams lošimams organizuoti.\nPapildyta straipsnio dalimi:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n32. Probleminis lošimas – pasikartojantis elgesys, kai sumažėja arba išnyksta lošėjo galimybė kontroliuoti lošimo pradžią, pabaigą ar intensyvumą ir lošiama nepaisant žalingų pasekmių savo fizinei ir psichikos sveikatai, socialinei, finansinei padėčiai ar kitų žmonių interesams.\nPapildyta straipsnio dalimi:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n33. Šiame įstatyme vartojama sąvoka „kontroliuojantis asmuo“ suprantama taip, kaip Lietuvos Respublikos pinigų plovimo ir teroristų finansavimo prevencijos įstatyme apibrėžiama sąvoka „naudos gavėjas“. Kitos šiame įstatyme vartojamos sąvokos suprantamos taip, kaip apibrėžiamos Pinigų plovimo ir teroristų finansavimo prevencijos įstatyme, Lietuvos Respublikos finansinės apskaitos įstatyme, Lietuvos Respublikos mokėjimų įstatyme.\nPapildyta straipsnio dalimi:\nNr. XIV-2544, 2024-04-18, paskelbta TAR 2024-04-25, i. k. 2024-07538\nStraipsnio dalies pakeitimai:\nNr. XV-107, 2025-01-14, paskelbta TAR 2025-01-22, i. k. 2025-00717\nStraipsnio dalies numeracijos pakeitimas:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1271, 2002-12-10, Žin., 2002, Nr. 123-5553 (2002-12-24)\nNr. X-800, 2006-07-19, Žin., 2006, Nr. 87-3410 (2006-08-08)"
    },
    {
      "provision_ref": "art21",
      "section": "21",
      "title": "21 straipsnis. Valstybės politikos lošimų kontrolės srityje principai",
      "content": "Valstybės politika lošimų kontrolės srityje grindžiama šiais principais:\n\n1) lošimų prieinamumo mažinimo, tai yra, siekiant valdyti neigiamą lošimų poveikį lošėjo sveikatai ir gyvenamajai aplinkai, viešajai tvarkai, švietimui, kultūrai, teisinio reguliavimo priemonėmis reguliuojamas lošimų pasiūlos pasiekiamumas;\n\n2) lošimų patrauklumo mažinimo, tai yra, siekiant visuomenę informuoti apie azartinių lošimų poveikį lošėjo sveikatai ir gyvenamajai aplinkai, viešajai tvarkai, švietimui, kultūrai, naudojamos švietimo ir visuomenės informavimo priemonės, kurias įgyvendinant galėtų dalyvauti visi suinteresuoti asmenys, įskaitant lošimų organizatorius.\n\nPapildyta straipsniu:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art3",
      "section": "3",
      "title": "3 straipsnis. Lošimų rūšys",
      "content": "1. Lošimai automatu:\n\n1) lošimas A kategorijos automatu – kai lošiama žetonus įmetus į automatą ir laimėjimas per automatą išmokamas žetonais. Lošimo rezultatą ir laimėjimo dydį nustato automatas;\n\n2) lošimas B kategorijos automatu – kai lošiama į automatą įmetus metalinius pinigus ir (arba) žetonus ir laimėjimas per automatą išmokamas pinigais arba žetonais. Lošimo rezultatą ir laimėjimo dydį nustato automatas.\n\n2. Bingas – kai lošiama naudojant skaičių korteles ir švieslentę; laimėjimo dydis priklauso nuo visos įmokų sumos bei atspėtų atsitiktiniu būdu parenkamų skaičių derinio. Bendras bingo laimėjimų fondas sudaro ne mažiau kaip 50 procentų bendros įmokų sumos.\n\n3. Stalo lošimai:\n\n1) ruletė – kai lošiama spėjant, kurioje vietoje sustos rutuliukas, numestas ant besisukančio rato; laimėjimo dydis priklauso nuo visos užstatytos sumos ir iš anksto nustatytos laimėjimo proporcijos;\n\n2) kortų arba kauliukų lošimas – kai laimėtojas ir laimėjimo dydis nustatomas pagal iškritusių kortų simbolius arba kauliukų akių skaičių.\n\n4. Totalizatorius – sporto varžybų rezultatų spėjimas, kai laimėjimo dydis priklauso nuo totalizatoriaus lošėjo įmokėtos (totalizatoriaus organizatorių iš anksto nustatytos) sumos ir totalizatoriaus laimėjimų fondo santykio. Bendras totalizatoriaus laimėjimų fondas sudaro ne mažiau kaip 50 procentų bendros įmokų sumos.\n\n5. Lažybos – abipusės lažybos dėl įvykio baigties, pagrįstos spėjimu, kai laimėjimo dydis priklauso nuo lošėjo įmokėtos sumos ir lažybų tarpininko iš anksto nustatyto lažybų santykio koeficiento.\n\n6. Nuotolinis lošimas – lošimas, kuriame lošėjų statymai priimami ir laimėjimai išmokami naudojantis ryšio priemonėmis. Nuotoliniams lošimams priskiriami ir lošimai internetu.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\n\nANTRASIS SKIRSNIS\nREIKALAVIMAI LOŠIMAMS ORGANIZUOTI"
    },
    {
      "provision_ref": "art4",
      "section": "4",
      "title": "4 straipsnis. Institucija, išduodanti licencijas organizuoti lošimus",
      "content": "Licencijas organizuoti lošimus išduoda, patikslina, sustabdo licencijos galiojimą, panaikina licencijos galiojimo sustabdymą ir panaikina licencijos galiojimą Lošimų priežiūros tarnyba prie Lietuvos Respublikos finansų ministerijos (toliau – Priežiūros tarnyba).\n\nStraipsnio pakeitimai:\nNr. IX-1698, 2003-07-04, Žin., 2003, Nr. 74-3419 (2003-07-25)\nNr. XI-1015, 2010-09-21, Žin., 2010, Nr. 118-5990 (2010-10-02)\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art5",
      "section": "5",
      "title": "5 straipsnis. Licencijų organizuoti lošimus rūšys",
      "content": "1. Gali būti išduodamos licencijos organizuoti šiuos lošimus:\n\n1) stalo lošimus ir lošimus A kategorijos automatais;\n\n2) lošimus B kategorijos automatais;\n\n3) bingą;\n\n4) totalizatorių;\n\n5) lažybas;\n\n6) nuotolinius lošimus.\nPapildyta straipsnio punktu:\nNr. XIV-580, 2021-10-14, paskelbta TAR 2021-10-20, i. k. 2021-21919\n\n2. Vienai bendrovei gali būti išduotos visų rūšių licencijos.\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)"
    },
    {
      "provision_ref": "art6",
      "section": "6",
      "title": "6 straipsnis. Licencijos organizuoti lošimus išdavimas ir patikslinimas",
      "content": "1. Bendrovė, norinti gauti licenciją organizuoti lošimus, Priežiūros tarnybai pateikia šios tarnybos nustatytos formos prašymą išduoti licenciją organizuoti lošimus (toliau – prašymas išduoti licenciją). Kartu su prašymu išduoti licenciją pateikiami Lošimų licencijavimo taisyklėse nurodyti dokumentai, kuriais patvirtinami šie duomenys ir informacija:\n\n1) dokumentai, kuriais patvirtinamas šio įstatymo 13 straipsnyje nurodytas įstatinio kapitalo suformavimas pinigais, apmokėjimas ir disponavimas juo;\n\n2) duomenys apie bendrovės akcininką kontroliuojantį (kontroliuojančius) asmenį (asmenis);\n\n3) duomenys apie bendrovės akcininkus, stebėtojų tarybos, valdybos narius, bendrovės vadovą, vadovo pavaduotoją, finansinę apskaitą tvarkančius asmenis;\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n31) duomenys apie fizinius asmenis, kurie yra kontroliuojantys asmenys:\n\na) pelno siekiančio juridinio asmens ar pelno siekiančiose juridinio asmens statuso neturinčiose organizacijose, kuriose kontroliuojančiais asmenimis yra bendrovės stebėtojų tarybos, valdybos nariai, bendrovės vadovas, vadovo pavaduotojas, filialo vadovas, bendrovę kontroliuojantys, jos finansinę apskaitą tvarkantys asmenys;\n\nb) juridinio asmens ar juridinio asmens statuso neturinčiose organizacijose, įsteigtose ar veikiančiose de facto siekiant turtinės naudos bendrovės stebėtojų tarybos, valdybos nariams, bendrovės vadovui, vadovo pavaduotojui, filialo vadovui, bendrovę kontroliuojantiems, jos finansinę apskaitą tvarkantiems asmenims;\n\n32) duomenys apie fizinius asmenis, juridinius asmenis, organizacijas, neturinčias juridinio asmens teisių, ar jų filialus, pasitelktus lošimų veiklos leidime nurodomai lošimų organizavimo veiklai vykdyti ar konsultavimui dėl šios veiklos vykdymo;\nPapildyta straipsnio punktu:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\nPapildyta straipsnio punktu:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n4) Neteko galios nuo 2024-11-01\nStraipsnio punkto naikinimas:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n5) dokumentai ir informacija apie bendrovės akcininkų lėšų, naudotų bendrovės vardinėms akcijoms įsigyti, kilmę (pinigų gavimo šaltinius);\n\n6) rašytinis patvirtinimas, kad bendrovė atitinka šio įstatymo 10 straipsnio 4 ir 14 dalyse ir 14 straipsnyje nustatytus reikalavimus;\n\n7) paskutinių ir einamųjų metų finansinių ataskaitų rinkiniai kartu su auditoriaus išvadomis (jeigu lošimų veikla numato verstis veikianti bendrovė) ar  bendrovės balansas (jeigu lošimų veikla ketina verstis įsteigta nauja ir veiklos nevykdžiusi bendrovė). Paskutinių metų finansinių ataskaitų rinkinys kartu su auditoriaus išvada pateikiamas tik tuo atveju, jeigu Akcinių bendrovių įstatyme nustatyta tvarka bendrovė šios informacijos nėra pateikusi Juridinių asmenų registro tvarkytojui.\n\n2. Jeigu prašymą išduoti licenciją pateikia užsienio bendrovės – kitoje valstybėje narėje pagal tos valstybės narės teisės aktus įsteigto bet kokios teisinės formos juridinio asmens ar organizacijos, neturinčios juridinio asmens teisių, kuriems toje valstybėje narėje suteikta teisė vykdyti lošimų veiklą, – filialas, turintis buveinę Lietuvos Respublikoje ir atliekantis visas juridinio asmens funkcijas ar dalį jų, kartu su šio straipsnio 1 dalyje nurodytais dokumentais ir informacija apie filialą įsteigusią užsienio bendrovę pateikiami:\n\n1) valstybės narės, kurioje užsienio bendrovė yra įsteigta, institucijos, suteikusios teisę užsienio bendrovei vykdyti lošimų veiklą toje valstybėje narėje, rašytinis patvirtinimas arba institucijos išduotas leidimas, patvirtinantys, kad užsienio bendrovė turi teisę vykdyti lošimų veiklą toje valstybėje narėje;\n\n2) užsienio bendrovės rašytinis įsipareigojimas, kad įsteigtas filialas finansinės apskaitos ir kitus su filialo vykdoma veikla susijusius dokumentus tvarkys ir laikys filialo buveinėje;\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n3) duomenys apie filialo vadovą.\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n3. Priežiūros tarnyba, gavusi šio straipsnio 1 ir 2 dalyse nurodytus dokumentus ir duomenis, ne vėliau kaip per 3 darbo dienas nuo prašymo išduoti licenciją gavimo dienos kreipiasi į Juridinių asmenų registro tvarkytoją, kad šis pateiktų bendrovės steigimo ir finansinės atskaitomybės dokumentus, bendrovės paskutinių metų finansinių ataskaitų rinkinį kartu su auditoriaus išvada, bendrovės akcininkų, stebėtojų tarybos, valdybos narių, bendrovę kontroliuojančių asmenų (jeigu bendrovės akcininkas (akcininkai) yra juridinis (juridiniai) asmuo (asmenys)) sąrašą.\n\n4. Priežiūros tarnyba, gavusi šio straipsnio 1, 2 ir 3 dalyse nurodytus dokumentus ir duomenis, ne vėliau kaip per 7 darbo dienas nuo prašymo išduoti licenciją gavimo dienos juos įvertina ir, įsitikinusi, kad pateikti visi tinkamai užpildyti privalomi pateikti dokumentai ir duomenys, prašančiai išduoti licenciją bendrovei išsiunčia šių dokumentų ir duomenų gavimą patvirtinantį dokumentą bei nurodo šio straipsnio 7 dalyje nurodytą licencijos išdavimo terminą. Jeigu prašyme išduoti licenciją ar su juo pateiktuose dokumentuose nurodyti neteisingi duomenys ar pateikti ne visi privalomi pateikti dokumentai ir informacija, ne vėliau kaip per 7 darbo dienas nuo prašymo išduoti licenciją gavimo dienos bendrovei pranešama apie nustatytus trūkumus, nurodomas ne trumpesnis kaip 10 darbo dienų terminas jiems pašalinti ir nurodomas šio straipsnio 7 dalyje nurodytas licencijos išdavimo terminas.\n\n5. Priežiūros tarnyba per 7 darbo dienas nuo visų šio straipsnio 1, 2 ir 3 dalyse nurodytų tinkamų dokumentų ir informacijos gavimo dienos turi:\n\n1) kreiptis į Įtariamųjų, kaltinamųjų ir nuteistųjų registro tvarkytoją, siekdama patikrinti, ar bendrovė, ar šio straipsnio 1 dalies 2, 3, 31 ir 32 punktuose ir 2 dalies 3 punkte nurodyti asmenys atitinka šio įstatymo 11 straipsnio 1 ir 2 dalyse nustatytus nepriekaištingos reputacijos reikalavimus;\n\n2) kreiptis į Lietuvos Respublikos valstybės saugumo departamentą dėl išvadų, ar šio straipsnio 1 dalies 2, 3, 31 ir 32 punktuose ir 2 dalies 3 punkte nurodyti asmenys ir bendrovės veikla nekelia grėsmės valstybės saugumui;\n\n3) kreiptis į Finansinių nusikaltimų tyrimo tarnybą prie Vidaus reikalų ministerijos dėl turimos neigiamos informacijos apie bendrovę ir šio straipsnio 1 dalies 2, 3, 31 ir 32 punktuose ir 2 dalies 3 punkte nurodytus asmenis pateikimo;\n\n4) patikrinti, ar bendrovė neturi mokestinių nepriemokų Lietuvos Respublikos valstybės biudžetui, savivaldybių biudžetams ar fondams, į kuriuos mokamus mokesčius administruoja Valstybinė mokesčių inspekcija, ar neturi skolos Valstybinio socialinio draudimo fondo biudžetui (išskyrus atvejus, kai mokesčių, delspinigių, baudų mokėjimas atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestinis ginčas) (toliau – mokestinė nepriemoka).\n\nStraipsnio dalies pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n51. Priežiūros tarnyba, vertindama bendrovės, šio straipsnio 1 dalies 2, 3, 31 ir 32 punktuose ir 2 dalies 3 punkte nurodytų asmenų atitiktį šio įstatymo 11 straipsnyje nurodytam nepriekaištingos reputacijos reikalavimui, gali naudotis ir kitų valstybės registrų ir valstybės informacinių sistemų duomenimis.\nPapildyta straipsnio dalimi:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n6. Šio straipsnio 5 dalies 1, 2 ir 3 punktuose nurodytos institucijos pagal kompetenciją turi pateikti išvadas Priežiūros tarnybai ne vėliau kaip per 20 darbo dienų nuo kreipimosi ir reikiamų dokumentų ir informacijos pateikimo institucijoms dienos.\n\n7. Licencija organizuoti lošimus išduodama arba rašytinis motyvuotas atsisakymas išduoti licenciją pateikiamas per 30 dienų nuo visų tinkamai įformintų dokumentų, kurių reikia licencijai išduoti, ir šio straipsnio 5 dalyje nurodytų institucijų išvadų ir informacijos gavimo Priežiūros tarnyboje dienos. Jeigu pateikiami ne visi, neteisingai užpildyti dokumentai ar neteisingi duomenys, 30 dienų terminas skaičiuojamas nuo visų arba papildytų (patikslintų) dokumentų gavimo dienos. Licencijos neišdavimas arba motyvuoto atsisakymo išduoti licenciją nepateikimas per 30 dienų nelaikomas licencijos išdavimu.\n\n8. Priežiūros tarnyba sprendimo dėl licencijos organizuoti lošimus išdavimo priėmimo dieną licencijos duomenis įrašo į Licencijų informacinę sistemą, apie išduotą licenciją paskelbia Priežiūros tarnybos interneto svetainėje ir sprendimą dėl licencijos išdavimo ar motyvuoto atsisakymo ją išduoti pateikia bendrovei, dėl kurios jis priimtas. Licencijos organizuoti lošimus išdavimo diena laikoma licencijos duomenų įrašymo į Licencijų informacinę sistemą diena.\n\n9. Licencija organizuoti lošimus išduodama neterminuotam laikui.\n\n10. Priežiūros tarnyba ne vėliau kaip per 5 darbo dienas nuo licencijos organizuoti lošimus išdavimo ar patikslinimo dienos praneša Finansinių nusikaltimų tyrimo tarnybai prie Vidaus reikalų ministerijos, teritorinei valstybinei mokesčių inspekcijai, kurios aptarnaujamoje teritorijoje įregistruota licenciją gavusios bendrovės buveinė, šios bendrovės pavadinimą, kodą, buveinės adresą, licencijos rūšį ir numerį.\n\n11. Pasikeitus bendrovės pavadinimui, kodui, buveinės adresui, ne vėliau kaip per 5 darbo dienas nuo duomenų pasikeitimo dienos bendrovė privalo pranešti Priežiūros tarnybai apie pasikeitusius duomenis ir pateikti prašymą patikslinti licenciją organizuoti lošimus.\n\n12. Priežiūros tarnyba, gavusi bendrovės prašymą patikslinti licenciją organizuoti lošimus, ją patikslina ne vėliau kaip per 5 darbo dienas.\n\nStraipsnio pakeitimai:\nNr. IX-412, 2001-06-28, Žin., 2001, Nr. 56-1984 (2001-06-30)\nNr. IX-1698, 2003-07-04, Žin., 2003, Nr. 74-3419 (2003-07-25)\nStraipsnio pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art7",
      "section": "7",
      "title": "7 straipsnis. Lošimų licencijavimo taisyklės",
      "content": "Lošimų licencijavimo taisykles tvirtina Vyriausybė."
    },
    {
      "provision_ref": "art71",
      "section": "71",
      "title": "71 straipsnis. Atsisakymas išduoti licenciją organizuoti lošimus",
      "content": "1. Sprendimas atsisakyti išduoti licenciją priimamas, jeigu:\n\n1) bendrovė per Priežiūros tarnybos nustatytą terminą nepašalina prašymo išduoti licenciją ir (ar) kartu su juo teikiamų dokumentų trūkumų;\n\n2) bendrovė dokumentų licencijai gauti pateikimo metu neatitinka šio įstatymo 10 straipsnio 4 ir 14 dalyse ir 14 straipsnyje nustatytų reikalavimų;\n\n3) bendrovė neatitinka šio įstatymo 11 straipsnyje nurodyto nepriekaištingos reputacijos reikalavimo arba šio įstatymo 6 straipsnio 1 dalies 2, 3, 31 ir 32 punktuose ir 2 dalies 3 punkte nurodyti asmenys neatitinka šio įstatymo 11 straipsnyje nurodyto nepriekaištingos reputacijos reikalavimo;\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n4) bendrovė neturi apmokėto įstatuose nurodyto dydžio įstatinio kapitalo, atitinkančio šio įstatymo 13 straipsnyje nustatytus reikalavimus;\n\n5) gauta neigiama Finansinių nusikaltimų tyrimo tarnybos prie Vidaus reikalų ministerijos ir (arba) Valstybės saugumo departamento informacija ir (arba) išvada;\n\n6) bendrovės akcininkai negali įrodyti lėšų, naudotų bendrovės vardinėms akcijoms įsigyti, kilmės (lėšų gavimo šaltinio) arba šių lėšų kilmė (lėšų gavimo šaltinis) gali būti neteisėta (neteisėtas);\n\n7) bendrovė turi mokestinę nepriemoką;\n\n8) dėl naujos licencijos išdavimo buvo kreiptasi nepraėjus 5 metams po to, kai bendrovė neteko teisės organizuoti lošimus pagal šio įstatymo 72 straipsnio 8 dalies 1, 4, 5 ir 6 punktus.\n\n2. Priežiūros tarnyba sprendimo atsisakyti išduoti licenciją organizuoti lošimus priėmimo dieną sprendimą pateikia bendrovei, dėl kurios jis priimtas, ir nurodo tokio sprendimo priėmimo motyvus, pagrindus ir sprendimo apskundimo tvarką.\n\nPapildyta straipsniu:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art72",
      "section": "72",
      "title": "72 straipsnis. Įspėjimas apie galimą licencijos organizuoti lošimus galiojimo sustabdymą ir įspėjimo apie galimą sustabdymą panaikinimas, licencijos organizuoti lošimus galiojimo sustabdymas ir sustabdymo panaikinimas, licencijos organizuoti lošimus galiojimo panaikinimas",
      "content": "1. Už šio įstatymo pažeidimus, išskyrus šio straipsnio 4 dalies 2 punkte nurodytus pažeidimus, Priežiūros tarnyba, atlikusi patikrinimą, ne vėliau kaip per 3 darbo dienas nuo pažeidimo nustatymo dienos priima sprendimą įspėti bendrovę apie galimą licencijos organizuoti lošimus galiojimo sustabdymą (toliau – licencijos galiojimo sustabdymas), jeigu sprendimo įspėti bendrovę apie galimą licencijos galiojimo sustabdymą priėmimo dieną pažeidimas yra tęsiamas.\n\n11. Priežiūros tarnyba, savo iniciatyva surinkusi arba gavusi duomenis ir informaciją, kad šio įstatymo 6 straipsnio 1 dalies 31 ir 32 punktuose nurodyti asmenys nebeatitinka šio įstatymo 11 straipsnio 4 dalyje nustatyto nepriekaištingos reputacijos reikalavimo, ne vėliau kaip per 3 darbo dienas nuo duomenų ir informacijos gavimo dienos priima sprendimą įspėti bendrovę apie galimą licencijos galiojimo sustabdymą.\nPapildyta straipsnio dalimi:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n2. Priežiūros tarnyba sprendimo įspėti bendrovę apie galimą licencijos galiojimo sustabdymą priėmimo dieną apie priimtą sprendimą praneša bendrovei, nurodo pažeidimus ir, atsižvelgdama į pažeidimų pobūdį ir sunkumą, nustato ne ilgesnį kaip 2 mėnesių terminą, per kurį bendrovė privalo nurodytus pažeidimus nutraukti.\n\n3. Bendrovė, nutraukusi pažeidimus, privalo apie tai pranešti Priežiūros tarnybai, o ši ne vėliau kaip per 10 darbo dienų nuo pranešimo apie nutrauktus pažeidimus gavimo dienos patikrina šią informaciją ir priima sprendimą panaikinti įspėjimą apie galimą licencijos galiojimo sustabdymą, jeigu visi pažeidimai buvo nutraukti. Sprendimo panaikinti įspėjimą apie galimą licencijos galiojimo sustabdymą priėmimo dieną Priežiūros tarnyba apie priimtą sprendimą informuoja bendrovę.\n\n4. Licencijos organizuoti lošimus galiojimas sustabdomas, jeigu:\n\n1) bendrovė, kuri buvo įspėta apie galimą licencijos galiojimo sustabdymą, per šio straipsnio 2 dalyje Priežiūros tarnybos nustatytą terminą nenutraukia nurodytų pažeidimų arba nepraneša apie pažeidimų nutraukimą Priežiūros tarnybai;\n\n2) Priežiūros tarnyba savo iniciatyva surenka arba gauna duomenis ir informaciją, kad šio įstatymo 6 straipsnio 1 dalies 2 ir 3 punktuose ir 2 dalies 3 punkte nurodyti asmenys nebeatitinka nepriekaištingos reputacijos reikalavimo arba bendrovė nebeatitinka nepriekaištingos reputacijos reikalavimo ir (ar) bendrovei keliamų reikalavimų, nustatytų šio įstatymo 10 straipsnio 4 ir 14 dalyse ir 14 straipsnyje, ir (ar) neturi apmokėto įstatuose nurodyto dydžio įstatinio ir (ar) nuosavo kapitalo, atitinkančio šio įstatymo 13 straipsnyje nustatytus reikalavimus.\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n5. Priežiūros tarnyba, priėmusi sprendimą sustabdyti licencijos organizuoti lošimus galiojimą, sprendimo priėmimo dieną apie tai praneša bendrovei, nurodo pažeidimus ir, atsižvelgdama į pažeidimų pobūdį ir sunkumą, nustato ne ilgesnį kaip 2 mėnesių terminą, per kurį bendrovė privalo nurodytus pažeidimus pašalinti.\n\n6. Sustabdžius licencijos organizuoti lošimus galiojimą, bendrovei draudžiama organizuoti lošimus, tačiau ji privalo išmokėti lošėjams, lošusiems iki licencijos galiojimo sustabdymo dienos, priklausančius laimėjimus, jeigu jie nebuvo išmokėti iki licencijos galiojimo sustabdymo dienos.\n\n7. Bendrovė, nutraukusi pažeidimus, dėl kurių buvo priimtas sprendimas sustabdyti licencijos organizuoti lošimus galiojimą, privalo apie tai pranešti Priežiūros tarnybai, o ši ne vėliau kaip per 10 darbo dienų nuo pranešimo apie nutrauktus pažeidimus gavimo dienos patikrina informaciją apie pažeidimų nutraukimą ir priima sprendimą panaikinti licencijos galiojimo sustabdymą, jeigu visi pažeidimai buvo nutraukti. Priežiūros tarnybai nustačius, kad pažeidimai nėra nutraukti ir pagal šio straipsnio 5 dalį nustatytas licencijos galiojimo sustabdymo terminas nėra pasibaigęs, per likusį licencijos galiojimo sustabdymo terminą bendrovė privalo pašalinti nurodytus pažeidimus. Apie šioje dalyje nurodytus Priežiūros tarnybos sprendimus jų priėmimo dieną Priežiūros tarnyba informuoja bendrovę.\n\n8. Licencijos organizuoti lošimus galiojimas panaikinamas, jeigu:\n\n1) bendrovė, kurios licencijos galiojimas sustabdytas, per Priežiūros tarnybos pagal šio straipsnio 5 dalyje nustatytą terminą nenutraukia nurodytų pažeidimų;\n\n2) licenciją organizuoti lošimus turinti bendrovė pateikia prašymą panaikinti licenciją;\n\n3) bendrovė pasibaigia likvidavimo arba reorganizavimo būdu;\n\n4) bendrovei iškeliama bankroto byla arba vykdomas bankroto procesas ne teismo tvarka;\n\n5) paaiškėja, kad licencija organizuoti lošimus gauta prašyme išduoti licenciją ir (ar) su juo teikiamuose dokumentuose nurodžius klaidingus ar tikrovės neatitinkančius duomenis;\n\n6) bendrovės akcininkai negali įrodyti lėšų, naudotų bendrovės vardinėms akcijoms įsigyti, kilmės (lėšų gavimo šaltinio) arba šių lėšų kilmė (lėšų gavimo šaltinis) galimai yra neteisėta (neteisėtas);\n\n7) per vienus metus nuo licencijos organizuoti lošimus išdavimo dienos nepradėta vykdyti licencijoje nurodyta veikla.\n\n9. Sprendimą dėl licencijos galiojimo panaikinimo Priežiūros tarnyba priima per 5 darbo dienas nuo šio straipsnio 8 dalies 1–7 punktuose nustatytų pagrindų atsiradimo momento.\n\n10. Bendrovė, kurios licencijos galiojimas panaikintas:\n\n1) neturi teisės organizuoti lošimų;\n\n2) privalo išmokėti lošėjams, lošusiems iki licencijos organizuoti lošimus galiojimo panaikinimo (toliau – licencijos galiojimo panaikinimas) dienos, priklausančius laimėjimus, jeigu jie nebuvo išmokėti iki licencijos galiojimo panaikinimo dienos;\n\n3) 5 metus neturi teisės teikti prašymo išduoti licenciją, išskyrus atvejus, kai licencijos galiojimas panaikinamas šio straipsnio 8 dalies 2 ir 7 punktuose nurodytais atvejais.\n\n11. Priežiūros tarnyba, priėmusi sprendimą panaikinti licencijos organizuoti lošimus galiojimą, sprendimo priėmimo dieną praneša apie tai bendrovei ir nurodo sprendimo priėmimo  motyvus, pagrindus ir sprendimo apskundimo tvarką.\n\n12. Priežiūros tarnyba ne vėliau kaip per 5 darbo dienas nuo licencijos galiojimo sustabdymo, licencijos galiojimo sustabdymo panaikinimo ar licencijos galiojimo panaikinimo dienos praneša Finansinių nusikaltimų tyrimo tarnybai, teritorinei valstybinei mokesčių inspekcijai, kurios aptarnaujamoje teritorijoje įregistruota licenciją gavusios bendrovės buveinė, šios bendrovės pavadinimą, kodą, buveinės adresą, licencijos rūšį ir numerį.\n\n13. Priežiūros tarnyba, priėmusi bet kurį šiame straipsnyje nurodytą sprendimą, sprendimo priėmimo dieną licencijos duomenis įrašo į Licencijų informacinę sistemą ir paskelbia juos Priežiūros tarnybos interneto svetainėje.\n\nPapildyta straipsniu:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art73",
      "section": "73",
      "title": "73 straipsnis. Lošimų organizatoriaus teisės ir pareigos",
      "content": "1. Lošimų organizatorius turi teisę:\n\n1) verstis licencijoje organizuoti lošimus nurodyta veikla;\n\n2) apskųsti Priežiūros tarnybos direktoriaus sprendimus teismui Lietuvos Respublikos administracinių bylų teisenos įstatymo nustatyta tvarka.\n\n2. Lošimų organizatorius privalo:\n\n1) vykdydamas licencijoje organizuoti lošimus nurodytą veiklą, laikytis šio įstatymo ir kitų teisės aktų, reglamentuojančių lošimų organizavimą, reikalavimų;\n\n2) Neteko galios nuo 2024-11-01\nStraipsnio punkto naikinimas:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n3) užtikrinti lošėjus aptarnaujančio personalo kompetenciją, profesionalumą ir kvalifikaciją. Lošimų organizatorius gali priimti asmenį į darbą tik gavęs iš Įtariamųjų, kaltinamųjų ir nuteistųjų registro informaciją, kad asmuo nėra teistas už nusikalstamas veikas, nurodytas šio įstatymo 11 straipsnio 3 dalies 1 punkte. Lošimų organizatorius lošėjus aptarnaujantiems asmenims ne rečiau kaip kartą per metus turi organizuoti atsakingo lošimo organizavimo ir pinigų plovimo prevencijos mokymus;\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n4) teikti Priežiūros tarnybai informaciją, kurios reikia lošimų priežiūros funkcijoms atlikti.\n\nPapildyta straipsniu:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art74",
      "section": "74",
      "title": "74 straipsnis. Pareiga pranešti Priežiūros tarnybai ir gauti jos išankstinį pritarimą atlikti pakeitimus",
      "content": "1. Lošimų organizatorius privalo Priežiūros tarnybai jos nustatyta tvarka pranešti apie numatomą šio įstatymo 6 straipsnio 1 dalies 3 punkte ir 2 dalies 3 punkte nurodytų asmenų pasikeitimą ir pateikti prašymą leisti atlikti nurodytų asmenų pakeitimus bei pateikti šio įstatymo 6 straipsnio 1 dalies 3 punkte ir 2 dalies 3 punkte nurodytus dokumentus ir duomenis bei dokumentus ir duomenis apie lošimų organizatoriaus akcininkų lėšų, kurios bus naudojamos lošimų organizatoriaus vardinėms akcijoms įsigyti, kilmę (pinigų gavimo šaltinius).\n\n2. Priežiūros tarnyba, gavusi šio straipsnio 1 dalyje nurodytus dokumentus ir informaciją, ne vėliau kaip per 3 darbo dienas nuo dokumentų ir informacijos gavimo dienos juos įvertina ir nustačiusi, kad pateiktuose dokumentuose nurodyti neteisingi duomenys ar pateikti ne visi privalomi pateikti dokumentai ir informacija, lošimų organizatoriui praneša apie nustatytus trūkumus bei nurodo ne trumpesnį kaip 5 darbo dienų nuo pranešimo gavimo dienos terminą trūkumams pašalinti.\n\n3. Priežiūros tarnyba per 3 darbo dienas nuo visų tinkamų dokumentų ir informacijos iš lošimų organizatoriaus gavimo dienos turi kreiptis į šio įstatymo 6 straipsnio 5 dalies  1–3 punktuose nurodytas institucijas dėl išvadų ir informacijos apie asmenis, ketinančius tapti šio įstatymo 6 straipsnio 1 dalies 3 punkte ir 2 dalies 3 punkte nurodytais asmenimis, gavimo. Šio įstatymo 6 straipsnio 5 dalies 1–3 punktuose nurodytos institucijos pagal kompetenciją išvadas ir informaciją Priežiūros tarnybai turi pateikti ne vėliau kaip per 20 darbo dienų nuo kreipimosi pateikimo institucijoms dienos.\n\n4. Priežiūros tarnybos sprendimas leisti ar atsisakyti leisti lošimų organizatoriui atlikti asmenų pakeitimus priimamas per 3 darbo dienas nuo visų šio įstatymo 6 straipsnio 5 dalies  1–3 punktuose nurodytų institucijų išvadų ir informacijos gavimo dienos.\n\n5. Atsisakymas leisti atlikti asmenų pakeitimus priimamas, kai yra šio įstatymo 71 straipsnio 1 dalies 3, 5 ir 6 punktuose nustatyti pagrindai. Atsisakymas leisti atlikti asmenų pakeitimus priimamas ir tuo atveju, kai lošimų organizatorius per šio straipsnio 2 dalyje nustatytą terminą nepateikia visų dokumentų, duomenų ir (ar) informacijos, reikalingų sprendimui leisti lošimų organizatoriui atlikti asmenų pakeitimus priimti.\n\n6. Priežiūros tarnyba sprendimo leisti ar atsisakyti leisti atlikti asmenų pakeitimus priėmimo dieną šį sprendimą pateikia lošimų organizatoriui, dėl kurio jis priimtas, ir nurodo tokio sprendimo priėmimo motyvus, pagrindus ir sprendimo apskundimo tvarką.\n\n7. Lošimų organizatorius, gavęs Priežiūros tarnybos sprendimą leisti atlikti asmenų pakeitimus, ne vėliau kaip per 5 darbo dienas nuo vadovo pavaduotojo ir finansinę apskaitą tvarkančio asmens pasikeitimo dienos privalo apie tai pranešti Priežiūros tarnybai.\n\n8. Jeigu yra būtinybė lošimų organizatoriaus vadovą nušalinti nuo pareigų nedelsiant, kol bus gautas Priežiūros tarnybos sprendimas leisti atlikti asmenų pakeitimus, bendrovės vadovo pareigas pavedama laikinai eiti bendrovės darbuotojui, kuris atitinka šio įstatymo 11 straipsnio 3 dalyje nustatytą nepriekaištingos reputacijos reikalavimą.\n\n9. Šio straipsnio 8 dalies nuostatos mutatis mutandis taikomos filialo vadovo nušalinimui nuo pareigų.\n\n10. Lošimų organizatorius privalo Priežiūros tarnybai jos nustatyta tvarka pranešti apie šio įstatymo 6 straipsnio 1 dalies 2, 31 ir 32 punktuose nurodytų asmenų pasikeitimą ne vėliau kaip per 20 darbo dienų nuo duomenų pasikeitimo dienos ir pateikti šio įstatymo 6 straipsnio 1 dalies 2, 31 ir 32 punktuose nurodytus dokumentus ir duomenis. Priežiūros tarnyba, gavusi lošimų organizatoriaus pateiktus dokumentus ir duomenis, ne vėliau kaip per 3 darbo dienas nuo dokumentų ir duomenų gavimo dienos juos įvertina ir nustačiusi, kad pateiktuose dokumentuose nurodyti neteisingi duomenys ar pateikti ne visi privalomi pateikti dokumentai ir duomenys, lošimų organizatoriui praneša apie nustatytus trūkumus bei nurodo ne trumpesnį kaip 5 darbo dienų nuo pranešimo gavimo dienos terminą trūkumams pašalinti. Priežiūros tarnyba per 3 darbo dienas nuo visų tinkamų dokumentų ir duomenų gavimo iš lošimų organizatoriaus dienos turi kreiptis į šio įstatymo 6 straipsnio 5 dalies 1–3 punktuose nurodytas institucijas dėl išvadų ir informacijos apie šio įstatymo 6 straipsnio 1 dalies 2, 31 ir 32 punktuose nurodytus asmenis gavimo. Šio įstatymo 6 straipsnio 5 dalies 1–3 punktuose nurodytos institucijos pagal kompetenciją išvadas ir informaciją Priežiūros tarnybai turi pateikti ne vėliau kaip per 20 darbo dienų nuo kreipimosi pateikimo institucijoms dienos.\n\nPapildyta straipsniu:\nNr. XIV-2544, 2024-04-18, paskelbta TAR 2024-04-25, i. k. 2024-07538"
    },
    {
      "provision_ref": "art8",
      "section": "8",
      "title": "8 straipsnis. Lošimus organizuojantys subjektai",
      "content": "1. Lošimus turi teisę organizuoti bendrovės, gavusios licencijas organizuoti lošimus ir leidimus atidaryti automatų, bingo salonus, lošimo namus (kazino) arba gavusios licencijas organizuoti lošimus ir kai Priežiūros tarnyba patvirtina totalizatoriaus ar lažybų lošimo reglamentą.\n\n2. Neteko galios nuo 2022-07-01.\nStraipsnio dalies pakeitimai:\nNr. XIV-580, 2021-10-14, paskelbta TAR 2021-10-20, i. k. 2021-21919\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art81",
      "section": "81",
      "title": "81 straipsnis. Nuotolinius lošimus organizuojantys subjektai",
      "content": "Organizuoti nuotolinius stalo lošimus, nuotolinius lošimus automatu, nuotolines lažybas ar nuotolinį totalizatorių, įskaitant ir nuotolinį žirgų totalizatorių, nuotolinius bingo lošimus turi teisę bendrovės, šiame įstatyme nustatyta tvarka gavusios šio įstatymo 5 straipsnio 1 dalies 6 punkte nurodytą licenciją, šio įstatymo 21 straipsnyje nustatyta tvarka gavusios leidimą organizuoti nuotolinius lošimus ir kai Priežiūros tarnyba patvirtina atitinkamo nuotolinio lošimo organizavimo reglamentą.\n\nStraipsnio pakeitimai:\nNr. XIV-580, 2021-10-14, paskelbta TAR 2021-10-20, i. k. 2021-21919"
    },
    {
      "provision_ref": "art9",
      "section": "9",
      "title": "9 straipsnis. Lošimų organizavimo vietos",
      "content": "Automatų ar bingo salonai, lošimo namai (kazino), lažybų ir totalizatoriaus punktai, įskaitant žirgų totalizatoriaus punktus, steigiami savivaldybių tarybų sutikimu.\n\nStraipsnio pakeitimai:\nNr. XIV-580, 2021-10-14, paskelbta TAR 2021-10-20, i. k. 2021-21919"
    },
    {
      "provision_ref": "art10",
      "section": "10",
      "title": "10 straipsnis. Lošimų organizavimo draudimai ir apribojimai",
      "content": "1. Draudžiama organizuoti lošimus, nenurodytus šiame įstatyme arba pažeidžiant šio įstatymo nustatytą tvarką.\n\n2. Draudžiama organizuoti lošimus šiose vietose:\n\n1) gyvenamuosiuose namuose, išskyrus tuos, kurių pirmuosiuose aukštuose esančios negyvenamosios patalpos pagal namo projektą ir eksploataciją yra pritaikytos kitai veiklai ir turi pagrindinį įėjimą iš gatvės pusės, nesutampantį su įėjimu į namo laiptinę;\n\n2) ikimokyklinio ugdymo mokyklose;\n\n3) bendrojo ugdymo mokyklose;\n\n4) profesinio mokymo įstaigose;\n\n5) aukštosiose mokyklose;\n\n6) neformaliojo vaikų švietimo mokyklose ir formalųjį švietimą papildančio ugdymo mokyklose;\n\n7) neformaliojo suaugusiųjų švietimo mokyklose;\n\n8) sveikatos priežiūros įstaigose;\n\n9) vaikų sanatorijose;\n\n10) kultūros įstaigose;\n\n11) bibliotekose;\n\n12) teatruose;\n\n13) muziejuose ir parodų salėse;\n\n14) kredito įstaigose ir kitose finansų institucijose;\n\n15) parduotuvėse, išskyrus lažybų ir totalizatoriaus punktų steigimą prekybos centruose, kurie pagal savo paskirtį yra pritaikyti ne vien parduotuvių veiklai ir kuriuose pagal projektinį išplanavimą yra įrengtos atskiros patalpos;\n\n16) valstybės ir savivaldybių institucijose bei įstaigose;\n\n17) kino teatruose, geležinkelio ir autobusų stotyse, oro uostuose, jūrų uostuose;\nStraipsnio punkto pakeitimai:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n18) pašto įstaigose.\nStraipsnio punkto pakeitimai:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\nStraipsnio dalies pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\n\n3. Draudžiama lošti savo bendrovės organizuojamuose lošimuose asmenims (patiems, per kitą asmenį arba pagal kito asmens išduotą įgaliojimą) – lošimus organizuojančios bendrovės steigėjams, akcininkams, juos kontroliuojantiems asmenims, lošimus organizuojančios bendrovės stebėtojų tarybos, valdybos nariams ir visiems bendrovės darbuotojams. Valstybės tarnautojai ir pareigūnai, kurie vykdo lošimų organizavimo priežiūrą ir kontrolę, gali lošti tik kontrolės vykdymo metu Priežiūros tarnybos nustatyta tvarka.\n\n4. Lošimus organizuojančiai bendrovei draudžiama užtikrinti kitų subjektų bet kokių prievolių įvykdymą ir teikti kitiems asmenims bet kokias paskolas.\n\n5. Draudžiama atsiskaityti banko (debeto, kredito) kortelėmis ir statyti bankomatus patalpose, kuriose organizuojami lošimai. Ši nuostata netaikoma vietoms, kuriose organizuojami nuotoliniai lošimai.\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n6. Patalpose, kuriose organizuojami lošimai B kategorijos automatais, bingas, lošimai A kategorijos automatais ir stalo lošimai, lažybos, totalizatorius, draudžiama kita negu lošimų organizavimo ūkinė komercinė veikla, išskyrus restoranų, barų, koncertinę veiklą ir valiutos keitimą.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n7. Neteko galios nuo 2025-11-01\nStraipsnio dalies naikinimas:\nNr. XIV-3080, 2024-11-07, paskelbta TAR 2024-11-19, i. k. 2024-20109\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n71. Draudžiama eksploatuoti į elektroninę automatų duomenų valdymo sistemą nesujungtus automatus.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\n\n8. Draudžiama naudoti lošimo ir nuotolinio lošimo įrenginius kitais ne su azartinių lošimų organizavimu susijusiais tikslais, išskyrus personalo rengimą darbui su lošimo įrenginiais, kai mokymo organizatorius turi Vyriausybės įgaliotos institucijos išduotą licenciją mokyti.\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n9. Lietuvos Respublikos teritorijoje draudžiama lošimų reklama (toliau – reklama), išskyrus:\n\n1) lošimus organizuojančios bendrovės pavadinimo ir (ar) prekių ženklo skelbimą ant lošimų organizatoriaus buveinės pastato ar pastato, kuriame yra lošimų organizavimo vieta;\n\n2) lošimus organizuojančios bendrovės pavadinimo ir (ar) prekių ženklo, informacijos apie lošimus organizuojančios bendrovės organizuojamų lošimų rūšių skelbimą lošimų organizavimo vietoje ar lošimus organizuojančios bendrovės interneto svetainėje, kurios adresas nurodytas lošimų reglamente;\n\n3) informacijos apie lošimus skelbimą leidiniuose (informaciniuose pranešimuose), kurie skirti tik lošimų verslo subjektams;\n\n4) lažybas organizuojančios bendrovės pavadinimo ir (ar) prekių ženklo, šalia nurodant žodį „lažybos“, skelbimą (toliau – lažybų reklama), jeigu atitinka šias sąlygas:\n\na) televizijoje, radijuje ir internete leistina lažybų reklama galima transliuojant ne ilgesnės kaip 15 sekundžių trukmės reklaminius intarpus ne daugiau kaip tris kartus per vieną valandą nuo 6 iki 18 valandos ir ne ilgesnės kaip 15 sekundžių trukmės reklaminius intarpus ne daugiau kaip du kartus per vieną valandą nuo 18 iki 24 valandos;\n\nb) interneto svetainėse skelbiama lažybų reklama negali būti pateikiama iškylančiuosiuose languose (tai yra reklama, kuri uždengia visą ar dalį svetainės turinio, langai, kurie neleidžia pasiekti puslapio turinio neatsakius į juose esančią užklausą ir pan.). Skelbiama statinė lažybų reklama be nuorodos į lažybas organizuojančių bendrovių interneto svetaines negali viršyti 20 procentų viso reklamos ploto nuo 6 iki 18 valandos ir negali viršyti 10 procentų viso reklamos ploto nuo 18 iki 24 valandos.\n\nTAR pastaba. 10 straipsnio 9 dalies 4 punkto redakcija nuo 2028-01-01:\n4) netenka galios 2028-01-01.\n\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\nNr. XIII-2147, 2019-05-30, paskelbta TAR 2019-06-10, i. k. 2019-09400\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n91. Skelbiant šio straipsnio 9 dalyje nurodytą reklamą draudžiama nurodyti bet kokią papildomą rašytinę, vaizdinę ar garsinę informaciją.\nPapildyta straipsnio dalimi:\nNr. XIII-2147, 2019-05-30, paskelbta TAR 2019-06-10, i. k. 2019-09400\n\n92. Skelbiant šio straipsnio 9 dalyje nurodytą reklamą turi būti pateikti šio įstatymo 104 straipsnio 2 punkte nurodyti informaciniai pranešimai. Informacinių pranešimų turinį ir jų pateikimo reklamoje taisykles nustato Priežiūros tarnyba.\nPapildyta straipsnio dalimi:\nNr. XIII-2871, 2020-04-28, paskelbta TAR 2020-05-06, i. k. 2020-09590\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n93. Draudžiama skleisti informaciją apie lošimus organizuojančios bendrovės bet kokio pobūdžio viešų renginių, veiklų, fizinių ir juridinių asmenų rėmimą, išskyrus rėmimo pranešimų, kuriuose nurodoma, kad lažybas, įskaitant nuotolines lažybas, organizuojančios bendrovės (toliau – rėmėjas) remia sporto renginius ar jų transliacijas, sporto organizacijas, sportininkus, kultūros ir meno renginius ar jų transliacijas, kultūros ir meno organizacijas ir meno kūrėjus (toliau – remiami asmenys), skelbimą, jeigu toks rėmėjo pristatymas atitinka visas šias sąlygas:\n\n1) rėmėjo pristatyme gali būti nurodomas tik rėmėjo pavadinimas ir (ar) prekių ženklas, remiamo asmens pavadinimas, vardas ir (ar) pavardė;\n\n2) rėmėjo pristatymai renginių organizavimo vietoje gali būti skelbiami prieš remiamus renginius, kuriuose dalyvauja ar kuriuos organizuoja remiamas asmuo, renginių metu, įskaitant renginių pabaigos dieną;\n\n3) rėmėjo pristatymai skelbimuose apie remiamus renginius ar jų transliacijas gali būti pateikiami tik tuo atveju, jeigu skelbimuose nurodomi būsimo remiamo renginio ar jo transliacijos laikas ir vieta;\n\n4) informacija apie šioje dalyje nurodytus remiamus renginius ar jų transliacijas gali būti skelbiama programose ir šios programos, retransliuojamos ir kitaip viešai skelbiamos visuomenės informavimo priemonėmis, kaip jos suprantamos Lietuvos Respublikos visuomenės informavimo įstatyme;\n\n5) rėmėjo pristatymai renginių organizavimo vietoje skelbiami tik ant reklaminių stendų, dangos, remiamų asmenų aprangos ar kitose panašaus pobūdžio vietose.\n\nTAR pastaba. 10 straipsnio 93 dalies redakcija nuo 2028-01-01:\n93. Draudžiama skleisti informaciją apie lošimus organizuojančios bendrovės bet kokio pobūdžio viešų renginių, veiklų, fizinių ir juridinių asmenų rėmimą.\n\nPapildyta straipsnio dalimi:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n94. Šio straipsnio 93 dalyje nustatyti informavimo apie rėmimą apribojimai netaikomi rėmėjo pristatymams ant remiamų asmenų aprangos, kurią dėvi ir (ar) savo reikmėms naudoja neremiami asmenys.\nPapildyta straipsnio dalimi:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n10. Draudžiama į lošimo namus (kazino), lošimo automatų ir bingo salonus, lažybų ir totalizatorių punktus įleisti jaunesnius kaip 21 metų asmenis, taip pat asmenis, nepateikusius asmens tapatybę patvirtinančio dokumento, ir leisti jaunesniems kaip 21 metų asmenims dalyvauti nuotoliniuose lošimuose. Draudžiama įleisti į lošimo namus (kazino) asmenis, turinčius ginklų, išskyrus asmenis, saugančius lošimo namus (kazino), ir pareigūnus, įstatymų nustatyta tvarka atliekančius tarnybines funkcijas. Šioje dalyje nustatytų reikalavimų laikymąsi privalo užtikrinti lošimų organizatorius.\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\nNr. XIII-2147, 2019-05-30, paskelbta TAR 2019-06-10, i. k. 2019-09400\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n101. Lošimų organizatorius, nustatęs, kad jis teikia paslaugas asmeniui, kuriam draudžiama lošti, arba kad tam asmeniui draudžiama būti lošimo vietoje, privalo nedelsdamas nutraukti paslaugos teikimą asmeniui ir pašalinti jį iš lošimo vietos, o nustatęs, kad asmuo, kuriam draudžiama lošti, dalyvauja nuotoliniame lošime, – nedelsdamas nutraukti nuotolinio lošimo paslaugos teikimą tokiam asmeniui ir pranešti Priežiūros tarnybai.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n11. Lošimus organizuojančios bendrovės visos akcijos turi būti vardinės.\n\n12. Neteko galios nuo 2020-07-01.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n13. Lošimus organizuojančiai bendrovei draudžiama gaminti, taip pat rinkti iš dalių lošimo įrenginius, juos remontuoti, kurti naujas ar keisti esamas lošimo algoritmo programas.\n\n14. Lošimus organizuojančiai bendrovei draudžiama būti kitų įmonių steigėja ir akcininke.\n\n15. Licencija organizuoti lošimus negali būti parduota arba kitu būdu perleista kitoms bendrovėms.\n\n16. Gali būti taikomi ir kiti lošimų organizavimo draudimai bei apribojimai, nustatyti šiame ir kituose Lietuvos Respublikos įstatymuose.\n\n17. Draudžiama B kategorijos automatus jungti į „kaupiamojo fondo“ sistemą.\n\n18. Šio straipsnio 4, 11 ir 14 dalių apribojimai taikomi ir bendrovėms, pateikusioms prašymą išduoti licenciją organizuoti azartinius lošimus.\n\n19. Lietuvos Respublikoje draudžiama skatinti dalyvauti lošimuose – bet kuria forma ir bet kokiomis priemonėmis skleisti informaciją ar atlikti įtikinėjimo veiksmus, skatinančius dalyvauti lošimuose ar nuotoliniuose lošimuose. Skatinimu dalyvauti lošimuose nėra laikoma:\n\n1) reklamos, atitinkančios šio straipsnio 9, 91 ir 92 dalyse nustatytus reikalavimus, skelbimas;\n\n2) informacijos apie rėmimą, atitinkančios šio straipsnio 93 dalyje nustatytus reikalavimus, skelbimas;\n\nTAR pastaba. 10 straipsnio 19 dalies 2 punkto redakcija nuo 2028-01-01:\n2) netenka galios 2028-01-01.\n\n3) lošimų organizavimo reglamento, organizuojamų nuotolinių lošimų pasiūlos be papildomos rašytinės, vaizdinės ar garsinės informacijos skelbimas, šio straipsnio 20 dalyje, šio įstatymo 201 straipsnio 3 dalyje, 203 straipsnio 2, 4, 5 dalyse, 206 straipsnyje nurodytos informacijos skelbimas, kai ši informacija pateikiama interneto svetainėse, kuriose organizuojami nuotoliniai lošimai;\n\n4) lošimų organizavimo reglamento, šio įstatymo 19 straipsnio 2 dalyje nurodytos informacijos skelbimas ir organizuojamų lažybų pasiūlos be papildomos rašytinės, vaizdinės ar garsinės informacijos skelbimas lošimų organizavimo vietose.\n\nStraipsnio dalies pakeitimai:\nNr. XIV-337, 2021-05-20, paskelbta TAR 2021-06-03, i. k. 2021-12786\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n20. Kiekvienas asmuo turi teisę Priežiūros tarnybai arba lošimų organizatoriui pateikti prašymą neleisti jam lošti ir dalyvauti nuotoliniuose lošimuose (toliau – prašymas neleisti lošti). Prašyme neleisti lošti gali būti nurodomas asmens pasirinktas laikotarpis, per kurį jam neleidžiama lošti, kuris negali būti trumpesnis kaip 6 mėnesiai. Asmuo gali atsiimti pateiktą prašymą neleisti lošti arba sutrumpinti prašyme neleisti lošti nurodytą terminą, tačiau ne anksčiau kaip po 6 mėnesių nuo prašymo neleisti lošti pateikimo. Prašymų neleisti lošti pateikimo Priežiūros tarnybai arba lošimų organizatoriui tvarką nustato Priežiūros tarnyba.\nPapildyta straipsnio dalimi:\nNr. XII-2588, 2016-06-30, paskelbta TAR 2016-07-13, i. k. 2016-20336\n\n21. Asmenis, pateikusius prašymus neleisti lošti, draudžiama įleisti į lošimų organizavimo vietas ir leisti jiems dalyvauti nuotoliniuose lošimuose jų prašyme neleisti lošti nurodytą laikotarpį, o jeigu prašyme neleisti lošti laikotarpis nenurodytas, – 2 metus nuo prašymo neleisti lošti pateikimo Priežiūros tarnybai arba lošimų organizatoriui dienos. Šių reikalavimų vykdymą privalo užtikrinti lošimų organizatorius.\nPapildyta straipsnio dalimi:\nNr. XII-2588, 2016-06-30, paskelbta TAR 2016-07-13, i. k. 2016-20336\nStraipsnio dalies pakeitimai:\nNr. XIII-2745, 2019-12-19, paskelbta TAR 2019-12-30, i. k. 2019-21565\n\nStraipsnio pakeitimai:\nNr. IX-412, 2001-06-28, Žin., 2001, Nr. 56-1984 (2001-06-30)\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1843, 2003-11-25, Žin., 2003, Nr. 116-5249 (2003-12-12)\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art101",
      "section": "101",
      "title": "101 straipsnis. Įspėjamieji užrašai",
      "content": "1. Lošimų organizavimo vietose privalo būti iškabinti (nurodyti) įspėjamieji užrašai apie draudimą dalyvauti lošimuose jaunesniems kaip 21 metų amžiaus asmenims ir kitiems asmenims, kuriems draudžiama dalyvauti lošimuose ar būti lošimo patalpose pagal šį įstatymą. Lošimų organizavimo vietose privalo būti nurodyta informacija apie asmens galimybę gauti pažymą apie įmokėtas sumas ir (ar) lošimo laimėjimo išmokėjimą. Su šia informacija privalo būti supažindinti nuotoliniuose lošimuose dalyvaujantys asmenys.\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n2. Šio straipsnio 1 dalyje nurodytų įspėjamųjų užrašų turinį, formą ir pateikimo lošimų organizavimo vietose ir lošimų organizatorių interneto svetainėse taisykles tvirtina Priežiūros tarnyba.\n\nPapildyta straipsniu:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art102",
      "section": "102",
      "title": "102 straipsnis. Papildomi apribojimai, susiję su draudimu dalyvauti lažybose ir (ar) totalizatoriuje",
      "content": "1. Asmenims draudžiama dalyvauti lažybose (įskaitant ir nuotolinio lošimo lažybas), kuriose atliekami statymai dėl lažybų įvykių, kuriuose dalyvauja jie patys arba jie patys gali turėti įtakos lažybų baigčiai; taip pat dėl įvykių, kuriuose dalyvauja jų artimieji giminaičiai ar šeimos nariai, arba šie asmenys gali turėti įtakos lažybų baigčiai.\n\n2. Asmenims draudžiama dalyvauti totalizatoriuje (įskaitant ir nuotolinio lošimo totalizatorių), kuriame jie atlieka statymus dėl sporto varžybų, kuriose dalyvauja jie patys, jų šeimos nariai arba artimieji giminaičiai, rezultato.\n\n3. Lažybų ir (ar) totalizatoriaus tarpininkas, nustatęs, kad statymą atlieka asmuo, kuriam šiame straipsnyje nustatytais pagrindais ribojama teisė dalyvauti lažybose ir (ar) totalizatoriuje, privalo atsisakyti priimti statymą, o šiam faktui paaiškėjus vėliau, – atsisakyti išmokėti laimėjimą ir apie tai pranešti Priežiūros tarnybai.\n\n4. Neteko galios 2020-07-01.\nStraipsnio dalies pakeitimai:\nNr. XII-2447, 2016-06-16, paskelbta TAR 2016-06-27, i. k. 2016-17715\nNr. XIII-2743, 2019-12-19, paskelbta TAR 2019-12-30, i. k. 2019-21597\n\nPapildyta straipsniu:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art103",
      "section": "103",
      "title": "103 straipsnis. Lažybų ir (ar) totalizatoriaus turinio ribojimai",
      "content": "1. Lošimų organizatoriui draudžiama siūlyti lažintis dėl lažybų (totalizatoriaus) įvykių ir (ar) siūlyti tokias lažybų (totalizatoriaus) įvykių galimybes, kurias lemia neteisėtos arba viešajai tvarkai ar gerai moralei prieštaraujančios sąlygos įvykdymas ir (ar) neteisėtų veiksmų atlikimas ar lošimų automatu, nuotolinio lošimo įrenginiais, stalo lošimų, žaidimo automatų ir žaidimų kauliuku (kauliukais) rezultatai. Lošimų organizatorius gali siūlyti lažintis tik dėl tokių lažybų įvykių galimybių, kurių buvimas ar nebuvimas yra įmanomas.\n\n2. Jeigu lošimų organizatorius siūlo lažintis dėl lažybų (totalizatoriaus) įvykių ir (ar) siūlo tokias lažybų (totalizatoriaus) įvykių galimybes, kurios yra neteisėtos, prieštarauja viešajai tvarkai, gerai moralei ar yra neįmanomos ir (ar) kurias lemia lošimų automatu, nuotolinio lošimo įrenginiais, stalo lošimų, žaidimo automatų ir žaidimų kauliuku (kauliukais) rezultatai, lažybos dėl minėtų lažybų įvykių ir jų galimybių yra niekinės.\n\n3. Draudžiama lažybose naudoti lažybų įrenginius ir siūlyti lažintis dėl realiuoju laiku specialiai kuriamų įvykių, skirtų lažyboms.\nStraipsnio dalies pakeitimai:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n4. Lošimų organizatorius, kuris siūlo lažintis pažeisdamas šiame straipsnyje nustatytus reikalavimus, atsako įstatymų nustatyta tvarka.\n\nPapildyta straipsniu:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art104",
      "section": "104",
      "title": "104 straipsnis. Atsakingo lošimo organizavimas",
      "content": "Lošimų organizatorius, teikdamas nuotolinio lošimo paslaugas ir lošimo paslaugas lošimo namuose (kazino), automatų, bingo salonuose, lažybų ir totalizatoriaus punktuose, turi taikyti šias atsakingo lošimo organizavimo priemones:\n\n1) atsakingo lošimo užtikrinimo kontrolės sistemą – nuolat šio įstatymo nustatyta tvarka veikiantį lošėjų elgesio stebėsenos, probleminio lošimo nustatymo, vertinimo ir valdymo mechanizmą. Tuo tikslu lošimų organizatorius privalo nusistatyti vidaus procedūras, atitinkančias šiame įstatyme ir Priežiūros tarnybos tvirtinamose atsakingo lošimo organizavimo taisyklėse detalizuotus atsakingo lošimo organizavimo priemonių, probleminio lošimo nustatymo ir valdymo, lošimo sumos ir laiko, nurodytų šio straipsnio 3 punkte, kontrolės, lošėjų elgesio stebėsenos, probleminio lošimo rizikos vertinimo, informacijos lošėjams, nurodytos šio straipsnio 2 punkte, turinio, formos ir pateikimo tvarkos, informacijos apie lošimų galimą (daromą) žalą turinio, formos ir pateikimo lošėjui tvarkos ir lošimų organizatoriaus personalo atsakingo lošimo organizavimo ir pinigų plovimo prevencijos mokymų reikalavimus;\n\n2) informavimą apie lošimų riziką. Lošimų organizatorius privalo užtikrinti, kad lošimo namuose (kazino), automatų, bingo salonuose, lažybų ir totalizatoriaus punktuose, taip pat lošimų organizatoriaus, teikiančio nuotolinio lošimo paslaugas, interneto svetainėse ir mobiliosiose programėlėse būtų skelbiami informaciniai pranešimai apie tai, kad dalyvaujant lošimuose gali atsirasti priklausomybė nuo lošimų ar patologinis potraukis lošti, taip pat informaciniai pranešimai apie probleminį lošimą, nurodant būdus ir galimybes gauti pagalbą dėl probleminio lošimo, taip pat galimybę pateikti prašymą Apribojusių savo galimybę lošti asmenų registrui, ir lošimų poveikį lošėjo sveikatai ir gyvenamajai aplinkai, viešajai tvarkai, švietimui, kultūrai;\n\n3) lošimų sumos ir laiko ribojimą. Lošimų organizatorius privalo užtikrinti, kad galimybė dalyvauti nuotoliniame lošime asmeniui suteikiama tik po to, kai:\n\na) lošėjas, prisijungęs prie savo lošimų sąskaitos, nustato dienos, savaitės ir mėnesio lošimų sąskaitos papildymo pinigų sumos ribas. Lošimų organizatorius privalo kontroliuoti, kad lošėjo sąskaitos vieno mėnesio papildymo pinigų sumos ribos atitiktų lošimų organizatoriaus atsakingo lošimo užtikrinimo kontrolės sistemos reikalavimus. Lošimų organizatorius privalo užtikrinti, kad lošėjui pasiekus lošimų sąskaitos papildymo pinigų sumos ribas, galimybė padidinti lošimų sąskaitos papildymo sumas ir dalyvauti nuotoliniame lošime lošėjui būtų suteikiama ne anksčiau kaip po 48 valandų nuo šio prašymo pateikimo lošimų organizatoriui. Taip pat lošimų organizatorius privalo užtikrinti, kad galimybė padidinti savaitės lošimų sąskaitos papildymo pinigų sumos ribas lošėjui būtų suteikiama ne anksčiau kaip kitą savaitę, o galimybė padidinti mėnesio lošimų sąskaitos papildymo pinigų sumos ribas būtų suteikiama ne anksčiau kaip kitą mėnesį;\n\nb) lošėjas, prisijungęs prie savo lošimų sąskaitos, nustato didžiausią vieno statymo sumą ir pinigų sumą, kurią jis gali statyti per tam tikrą laikotarpį arba vieno nenutraukiamo lošimo metu. Lošimų organizatorius privalo užtikrinti, kad, lošėjui pasiekus statomų sumų ribas, galimybė padidinti statymų sumas ir dalyvauti nuotoliniame lošime lošėjui būtų suteikiama ne anksčiau kaip po 48 valandų nuo šio prašymo pateikimo lošimų organizatoriui. Taip pat lošimų organizatorius privalo užtikrinti, kad galimybė padidinti pinigų sumą, kurią lošėjas gali statyti per savaitę, būtų suteikiama ne anksčiau kaip kitą savaitę, o galimybė padidinti pinigų sumą, kurią lošėjas gali statyti per mėnesį, būtų suteikiama ne anksčiau kaip kitą mėnesį;\n\nc) lošėjas nustato vieno prisijungimo prie savo lošimų sąskaitos laiko limitą, kuriam pasibaigus lošėjui nutraukiama galimybė dalyvauti nuotoliniame lošime. Lošimų organizatorius privalo užtikrinti, kad, suėjus laiko limitui, galimybė keisti nusistatytą laiko limitą ir dalyvauti nuotoliniame lošime lošėjui būtų suteikiama ne anksčiau kaip po 48 valandų nuo paskutinio prisijungimo prie savo lošimų sąskaitos momento;\n\n4) lošimo proceso stebėjimą. Lošimų organizatorius privalo užtikrinti, kad nuotoliniame lošime dalyvaujančiam lošėjui viso jo lošimo metu nuolat aiškiai būtų rodoma informacija, kiek laiko jis dalyvauja lošime, bendra jo atliktų statymų suma ir jo lošimo aktualus rezultatas (laimėjimas arba pralaimėjimas);\n\n5) probleminio lošimo stebėseną. Visuose lošimo namuose (kazino), automatų, bingo salonuose, lažybų ir totalizatoriaus punktuose turi būti paskirtas atsakingas už probleminio lošimo nustatymą asmuo, dirbantis šiose lošimų organizavimo vietose visą jų darbo laiką. Šiose lošimų organizavimo vietose privalo būti pildomas nustatyto probleminio lošimo elektroninės formos registracijos žurnalas, kurio formą, pildymo ir saugojimo tvarką nustato Priežiūros tarnyba. Lošimų organizatorius, teikiantis nuotolinio lošimo paslaugas, privalo paskirti už probleminio lošimo nustatymą lošėjui lošiant nuotolinius lošimus atsakingą asmenį, kuris platformoje fiksuotų šio įstatymo 16 straipsnio 9 dalies 8 punkte nurodytus atsakingo lošimo užtikrinimo kontrolės sistemos analizės rezultatus;\n\n6) lošimo rizikos vertinimą. Lošimų organizatoriaus paskirtas už probleminio lošimo nustatymą atsakingas asmuo, įvertinęs lošėjo dalyvavimą nuotoliniame lošime pagal šio straipsnio 3 punkte numatytas priemones ir (ar) lošimo namuose (kazino), automatų, bingo salonuose, lažybų ir totalizatoriaus punktuose įvertinęs lošėjo lošimą pagal šio straipsnio 5 punkte numatytas priemones ir, vadovaudamasis probleminio lošimo rizikos vertinimo reikalavimais, nustatęs, kad lošėjo lošimas atitinka aukštą probleminio lošimo rizikos vertinimo laipsnį, privalo nedelsdamas, ne vėliau kaip per 30 minučių nuo probleminio lošimo fakto įregistravimo probleminio lošimo registracijos žurnale ar platformoje laiko, informuoti lošėją apie jo probleminį lošimą, būdus ir galimybes gauti pagalbą dėl probleminio lošimo, galimybes apriboti savo lošimą šio įstatymo 10 straipsnio 20 dalyje nustatyta tvarka ir privalo stabdyti lošėjo lošimą 48 valandoms ir nuo lošėjo lošimo sustabdymo momento neįleisti lošėjo į lošimų organizatoriui priklausančias lošimų organizavimo vietas, ir neleisti prisijungti prie lošėjo lošimų sąskaitos;\n\n7) vieningos lošėjo kortelės, nustatančios didžiausią galimą lošimo sumą, kontrolę. Lošėjo kortelė – kiekvienam lošėjui asmeniškai išduota kortelė, kurioje apskaitomi išmokėtų laimėjimų dydžiai ir įmokėtos sumos.\n\nPapildyta straipsniu:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art11",
      "section": "11",
      "title": "11 straipsnis. Nepriekaištinga reputacija",
      "content": "1. Ketinanti gauti licenciją organizuoti lošimus bendrovė (dokumentų licencijai gauti pateikimo metu) ir tokią licenciją turinti bendrovė privalo būti nepriekaištingos reputacijos.\n\n2. Šio įstatymo 6 straipsnio 1 dalies 2, 3, 31 ir 32 punktuose ir 2 dalies 3 punkte nurodyti asmenys, lošimo namų (kazino), bingo, automatų salonų, totalizatoriaus ir lažybų punktų, nuotolinių lošimų organizavimo vadovai, jų pavaduotojai, lošėjus aptarnaujančio personalo darbuotojai turi būti nepriekaištingos reputacijos.\n\n3. Fizinis asmuo, išskyrus šio įstatymo 6 straipsnio 1 dalies 31 ir 32 punktuose nurodytus asmenis, laikomas nepriekaištingos reputacijos, išskyrus atvejus, kai:\n\n1) jis yra pripažintas kaltu padaręs Lietuvos Respublikos baudžiamajame kodekse numatytą sunkų arba labai sunkų nusikaltimą ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 8 metai;\n\n2) jis yra pripažintas kaltu padaręs Baudžiamajame kodekse numatytą nesunkų arba apysunkį nusikaltimą nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, teisingumui, visuomenės saugumui, valstybės tarnybai ir viešiesiems interesams ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 5 metai;\n\n3) jis yra pripažintas kaltu padaręs kitą, negu nurodyta šios dalies 1 ir 2 punktuose, Baudžiamajame kodekse arba kitų valstybių baudžiamuosiuose įstatymuose numatytą nusikalstamą veiką ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nepraėjo 3 metai;\n\n4) jis yra uždraustos organizacijos narys ar kelia grėsmę valstybės saugumui.\n\n4. Šio įstatymo 6 straipsnio 1 dalies 31 ir 32 punktuose nurodyti asmenys laikomi nepriekaištingos reputacijos, išskyrus atvejus, kai jie yra pripažinti kaltais dėl Baudžiamajame kodekse numatyto sunkaus, labai sunkaus arba tyčinio nusikaltimo nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, teisingumui, visuomenės saugumui, valstybės tarnybai ir viešiesiems interesams ar juos atitinkančių nusikalstamų veikų pagal kitų valstybių baudžiamuosius įstatymus ir turi neišnykusį ar nepanaikintą teistumą, yra uždraustos organizacijos nariai ar kelia grėsmę valstybės saugumui.\n\n5. Bendrovė laikoma nepriekaištingos reputacijos, išskyrus atvejus, kai:\n\n1) ji yra pripažinta kalta dėl Baudžiamajame kodekse numatyto sunkaus arba labai sunkaus nusikaltimo nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valstybės tarnybai ir viešiesiems interesams, teisingumui, visuomenės saugumui, valdymo tvarkai ar dėl juos atitinkančių nusikalstamų veikų padarymo pagal kitų valstybių baudžiamuosius įstatymus ir nuo teistumo išnykimo ar panaikinimo dienos nepraėjo 8 metai;\n\n2) šio įstatymo 6 straipsnio 1 dalies 2, 3 punktuose ir 2 dalies 3 punkte nurodyti asmenys yra pripažinti kaltais padarę Baudžiamajame kodekse numatytą sunkų arba labai sunkų nusikaltimą ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir nuo asmens teistumo išnykimo ar panaikinimo dienos nepraėjo 8 metai ar šio įstatymo 6 straipsnio 1 dalies 2, 3 punktuose ir 2 dalies 3 punkte nurodyti asmenys yra uždraustos organizacijos nariai;\n\n3) šio įstatymo 6 straipsnio 1 dalies 2, 3 punktuose ir 2 dalies 3 punkte nurodyti asmenys yra pripažinti kaltais padarę Baudžiamajame kodekse numatytą nesunkų arba apysunkį nusikaltimą nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, valstybės tarnybai ir viešiesiems interesams, teisingumui, visuomenės saugumui ar bet kurį iš šių nusikaltimų atitinkančią nusikalstamą veiką pagal kitų valstybių baudžiamuosius įstatymus ir po asmens teistumo išnykimo arba panaikinimo nepraėjo 5 metai;\n\n4) šio įstatymo 6 straipsnio 1 dalies 2, 3 punktuose ir 2 dalies 3 punkte nurodyti asmenys yra pripažinti kaltais padarę kitą, negu nurodyta šios dalies 2 ir 3 punktuose, Baudžiamajame kodekse arba kitų valstybių baudžiamuosiuose įstatymuose numatytą nusikalstamą veiką ir nuo bausmės atlikimo, bausmės vykdymo atidėjimo ar atleidimo nuo bausmės atlikimo dienos nepraėjo 3 metai;\n\n5) šio įstatymo 6 straipsnio 1 dalies 31 ir 32 punktuose nurodyti asmenys yra pripažinti kaltais dėl Baudžiamajame kodekse numatyto sunkaus, labai sunkaus nusikaltimo arba tyčinio nusikaltimo nuosavybei, turtinėms teisėms ir turtiniams interesams, ekonomikai ir verslo tvarkai, finansų sistemai, teisingumui, visuomenės saugumui, valstybės tarnybai ir viešiesiems interesams ar juos atitinkančių nusikalstamų veikų pagal kitų valstybių baudžiamuosius įstatymus ir turi neišnykusį ar nepanaikintą teistumą, yra uždraustos organizacijos nariai ar kelia grėsmę valstybės saugumui;\n\n6) šios bendrovės akcininkas (juridinis asmuo) yra bendrovė, kuriai licencijos organizuoti lošimus galiojimas panaikintas pagal šio įstatymo 72 straipsnio 8 dalies 1, 4, 5 ir 6 punktus ir nuo licencijos galiojimo panaikinimo nepraėjo 5 metai.\nStraipsnio pakeitimai:\nNr. IX-1418, 2003-04-03, Žin., 2003, Nr. 38-1663 (2003-04-24)\nNr. IX-1698, 2003-07-04, Žin., 2003, Nr. 74-3419 (2003-07-25)\nNr. XI-1578, 2011-09-15, Žin., 2011, Nr. 119-5611 (2011-10-01\nNr. XI-2239, 2012-10-02, Žin., 2012, Nr. 122-6098 (2012-10-20)\n\nStraipsnio pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\nNr. XIV-2544, 2024-04-18, paskelbta TAR 2024-04-25, i. k. 2024-07538"
    },
    {
      "provision_ref": "art12",
      "section": "12",
      "title": "12 straipsnis. Lošimų organizavimo vieta",
      "content": "1. Lošimai organizuojami:\n\n1) automatų salonuose – B kategorijos automatais;\n\n2) bingo salonuose;\n\n3) lošimo namuose (kazino) – stalo lošimai ir lošimai A kategorijos automatais.\n\n2. Lošimai B kategorijos automatais, bingas, lošimai A kategorijos automatais ir stalo lošimai, lažybos, totalizatorius gali būti organizuojami to paties lošimų organizatoriaus teisėtai valdomose tose pačiose patalpose, kurios nurodytos leidime atidaryti automatų, bingo saloną, lošimo namus (kazino), lažybų, totalizatoriaus punktą.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n3. Automatų salonuose privalo būti įrengta ne mažiau kaip 10 automatų.\n\n4. Neteko galios 2020-07-01.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n5. Vienuose lošimo namuose (kazino) turi būti ne mažiau kaip 3 lošimo stalai, iš kurių bent vienas ruletės stalas, ir ne mažiau kaip 30 A kategorijos automatų.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n6. Nuotolinio lošimo organizavimo vieta yra laikoma vieta, kurioje teikiamos nuotolinio lošimo paslaugos.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)"
    },
    {
      "provision_ref": "art13",
      "section": "13",
      "title": "13 straipsnis. Reikalavimai lošimus organizuojančių bendrovių įstatiniam kapitalui",
      "content": "1. Bingą, totalizatorių, lažybas organizuojančios bendrovės apmokėtas ir įstatuose nurodytas įstatinis kapitalas turi būti ne mažesnis kaip 289 000 eurų, o žirgų totalizatorių organizuojančios bendrovės – ne mažesnis kaip 144 000 eurų.\n\n2. Bendrovės, organizuojančios lošimus B kategorijos automatais, apmokėtas ir įstatuose nurodytas įstatinis kapitalas turi būti ne mažesnis kaip 289 000 eurų, o tais atvejais, kai bendrovė organizuoja lošimus lošimo namuose (kazino), – 1 158 000 eurų.\n\n21. Bendrovės, organizuojančios nuotolinius stalo lošimus ir (ar) nuotolinius lošimus A kategorijos automatais, apmokėtas ir įstatuose nurodytas įstatinis kapitalas turi būti ne mažesnis kaip 1 158 000 eurų.\nPapildyta straipsnio dalimi:\nNr. XIV-580, 2021-10-14, paskelbta TAR 2021-10-20, i. k. 2021-21919\n\n22. Bendrovės, organizuojančios nuotolines lažybas, nuotolinį totalizatorių, nuotolinius lošimus B kategorijos automatais, nuotolinį bingo lošimą, apmokėtas ir įstatuose nurodytas įstatinis kapitalas turi būti ne mažesnis kaip 289 000 eurų.\nPapildyta straipsnio dalimi:\nNr. XIV-580, 2021-10-14, paskelbta TAR 2021-10-20, i. k. 2021-21919\n\n23. Bendrovės, organizuojančios nuotolinį žirgų totalizatorių, apmokėtas ir įstatuose nurodytas įstatinis kapitalas turi būti ne mažesnis kaip 144 000 eurų.\nPapildyta straipsnio dalimi:\nNr. XIV-580, 2021-10-14, paskelbta TAR 2021-10-20, i. k. 2021-21919\n\n3. Bendrovės, kuri verčiasi kelių rūšių lošimų organizavimu, apmokėtas ir įstatuose nurodytas įstatinis kapitalas turi būti ne mažesnis už didžiausią įstatinį kapitalą, nustatytą atitinkamai lošimo rūšiai.\n\n4. Šio straipsnio 1, 2, 21, 22, 23 ir 3 dalyse išvardytų bendrovių dokumentų licencijai gauti pateikimo metu nuosavas kapitalas turi atitikti Akcinių bendrovių įstatymo 38 straipsnio 3 dalyje nustatytus reikalavimus.\nStraipsnio dalies pakeitimai:\nNr. XIV-580, 2021-10-14, paskelbta TAR 2021-10-20, i. k. 2021-21919\n\n5. Minimali pinigų suma, kurią pagal Priežiūros tarnybos nustatytą investavimo tvarką bendrovės, organizuojančios lošimus, turi investuoti į Vyriausybės vertybinius popierius, laikyti banko sąskaitose, bendrovės kasoje ir (arba) tam skirtose lošimo automatų talpyklose ir skirti tik lošimų laimėjimų išmokėjimams, yra:\n\n1) vienam lošimo stalui – 11 585 eurai;\n\n2) A kategorijos lošimo automatui – 7 241 euras;\n\n3) B kategorijos lošimo automatui – 145 eurai;\n\n4) bendrovėms, organizuojančioms bingą, totalizatorių, lažybas, žirgų totalizatorių, – ne mažiau kaip 25 proc. minimalaus reikalaujamo įstatinio kapitalo sumos.\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1948, 2003-12-23, Žin., 2004, Nr. 4-49 (2004-01-07)\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XII-1166, 2014-09-25, paskelbta TAR 2014-10-03, i. k. 2014-13586"
    },
    {
      "provision_ref": "art14",
      "section": "14",
      "title": "14 straipsnis. Lošimus organizuojančių bendrovių teisė verstis kita ūkine komercine veikla",
      "content": "Bendrovės, organizuojančios lošimus automatų salonuose, bingą, stalo lošimus, totalizatorių, lažybas, nuotolinius lošimus, neturi teisės verstis kita ūkine komercine veikla, išskyrus patalpų, kuriose bendrovė organizuoja lošimus, nuomą šio įstatymo 10 straipsnio 6 dalyje nurodytai ūkinei komercinei veiklai.\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nStraipsnio pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art15",
      "section": "15",
      "title": "15 straipsnis. Reikalavimai lošimų organizavo vietų patalpoms",
      "content": "1. Lošimo namai (kazino) ir bingo salonai įrengiami izoliuotose patalpose, turinčiose atskirą įėjimą. Jose turi būti:\n\n1) įrenginys, garantuojantis nuolatinį apšvietimą ir vientisą be sutrikimų lošimo procesą;\n\n2) įrengta skaitmeninio vaizdo įrašymo sistema, nepertraukiamai veikianti vykstant lošimui, nepertraukiamai filmuojanti įėjimą į lošimo namus (kazino), šio straipsnio 1 dalies 3 punkte nurodytą kasą, lošimą prie lošimo stalų ir prie lošimo stalų įmokėtų sumų ir žetonų inventorizaciją (toliau – inventorizacija). Lošimo namuose (kazino) skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į lošimo namus (kazino) įeinantys asmenys, lošimo procesas prie lošimo stalų, lošėjų ir lošėjus aptarnaujančių darbuotojų, atliekančių operacijas su pinigais, veiksmai (tarp jų ir pinigų keitimas į žetonus, o žetonų – į pinigus) ir inventorizacijos metu atliekami veiksmai (nuo įmokėtų sumų ir žetonų paėmimo nuo lošimo stalų momento iki jų suskaičiavimo);\n\n3) atskira kasa, kurioje pinigai būtų keičiami į žetonus, o žetonai – į pinigus;\n\n4) įrengta priešgaisrinė sistema;\n\n5) atskiros patalpos, lošimo namų (kazino) administracijos skirtos valstybės pareigūnams ir tarnautojams, atliekantiems lošimų organizavimo priežiūrą ir kontrolę.\n\n2. Automatų salonai įrengiami izoliuotose patalpose, turinčiose atskirą įėjimą. Šių salonų patalpos turi atitikti šio straipsnio 1 dalies 1, 3 ir 4 punktuose nustatytus reikalavimus, taip pat jose turi būti įrengta skaitmeninio vaizdo įrašymo sistema, nepertraukiamai filmuojanti įėjimą į automatų saloną ir šio straipsnio 1 dalies 3 punkte nurodytą kasą. Automatų salone skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į automatų saloną įeinantys asmenys, lošėjų ir lošėjus aptarnaujančių darbuotojų, atliekančių operacijas su pinigais kasoje, veiksmai.\n\n3. Lažybų ir totalizatoriaus punktai įrengiami izoliuotose patalpose, turinčiose atskirą įėjimą ir vietą, kurioje lažybų ir totalizatoriaus tarpininkas priima lošėjų statomas sumas ir išmoka pinigus. Lažybų ir totalizatoriaus punktų patalpos turi atitikti šio straipsnio 1 dalies 4 punkte nustatytus reikalavimus, taip pat jose turi būti įrengta skaitmeninio vaizdo įrašymo sistema, nepertraukiamai filmuojanti įėjimą į lažybų ir totalizatoriaus punktą ir vietą, kurioje lažybų ir totalizatoriaus tarpininkas priima lošėjų statomas sumas ir išmoka pinigus. Lažybų ir totalizatoriaus punktuose skaitmeninio vaizdo įrašymo sistema turi veikti taip, kad vaizdo įrašuose būtų aiškiai matyti į lažybų ir totalizatoriaus punktą įeinantys asmenys, lošėjų, lažybų ir totalizatoriaus tarpininkų, atliekančių operacijas su pinigais, veiksmai.\n\n4. Izoliuotumo ir atskiro įėjimo reikalavimai netaikomi lošimo namams (kazino), automatų ir bingo salonams, lažybų ir totalizatoriaus punktams, kuriuos tas pats lošimų organizatorius įsteigia tose pačiose patalpose. Į patalpas, kuriose organizuojami lošimai A kategorijos automatais ir stalo lošimai bei kitų rūšių lošimų veikla, draudžiama įleisti jaunesnius kaip 21 metų asmenis.\nPapildyta straipsnio dalimi:\nNr. XIII-2744, 2019-12-19, paskelbta TAR 2019-12-30, i. k. 2019-21600\n\n5. Lošimų priežiūrai reikalingų skaitmeninio vaizdo įrašymo sistemos vaizdo įrašų reikalavimus nustato Priežiūros tarnyba. Lošimus organizuojanti bendrovė privalo vaizdo įrašus saugoti 180 dienų, o kai nagrinėjama lošėjo pretenzija ar atliekamas lošimus organizuojančios bendrovės patikrinimas, ilgiau – iki pretenzijos išnagrinėjimo ar lošimus organizuojančios bendrovės patikrinimo pabaigos, ir juos pateikti tik Priežiūros tarnybai, ikiteisminio tyrimo pareigūnams, prokurorams arba teismui. Pretenzijas raštu pareiškusiems lošėjams gali būti pateikiami tik jų lošimo vaizdo įrašai.\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1418, 2003-04-03, Žin., 2003, Nr. 38-1663 (2003-04-24)\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio dalies numeracijos pakeitimas:\nNr. XIII-2744, 2019-12-19, paskelbta TAR 2019-12-30, i. k. 2019-21600\n\nStraipsnio pakeitimai:\nNr. XIII-771, 2017-11-21, paskelbta TAR 2017-11-28, i. k. 2017-18823"
    },
    {
      "provision_ref": "art151",
      "section": "151",
      "title": "151 straipsnis. Automatų kontrolės informacinė sistema",
      "content": "1. Automatų kontrolės informacinė sistema (toliau – LAKIS) yra valstybės informacinė sistema, kurios paskirtis:\n\n1) tvarkyti elektroninės automatų duomenų valdymo sistemos perduodamus duomenis, kurie reikalingi automatų atitikčiai šio įstatymo 16 straipsnyje nustatytiems reikalavimams kontroliuoti;\n\n2) tvarkyti lošimus lošimo namuose (kazino) organizuojančių bendrovių perduodamus prie lošimo stalų įmokėtų sumų ir žetonų inventorizacijos rezultatų duomenis;\n\n3) tvarkyti lošimo organizatorių platformų duomenis, susijusius su lošimus organizuojančių bendrovių vykdomo atsakingo lošimo organizavimo stebėsena.\n\n2. LAKIS valdytoja ir LAKIS duomenų valdytoja yra Priežiūros tarnyba.\n\n3. LAKIS tvarkomi šie saugomi duomenys:\n\n1) automatų identifikaciniai (automato serija ir numeris) duomenys;\n\n2) automatų veikimo ir elektroninių skaitiklių duomenys;\n\n3) prie lošimo stalų įmokėtų sumų ir žetonų inventorizacijos rezultatų duomenys;\n\n4) platformų duomenys, nurodyti šio įstatymo 16 straipsnio 9 dalies 1, 4, 7, 8, 9 ir 10 punktuose.\n\n4. LAKIS saugomi lošėjų asmens duomenys laikomi konfidencialiais ir gali būti atskleisti kitiems asmenims, jeigu teisė gauti šią informaciją nustatyta įstatymuose ar jų įgyvendinamuosiuose teisės aktuose.\n\nPapildyta straipsniu:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art152",
      "section": "152",
      "title": "152 straipsnis. Įmokėtų sumų ir žetonų inventorizacija lošimo namuose (kazino)",
      "content": "Straipsnio numeracijos pakeitimas:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n1. Lošimus lošimo namuose (kazino) organizuojanti bendrovė ne rečiau kaip kartą per parą privalo atlikti inventorizaciją.\n\n2. Lošimus lošimo namuose (kazino) organizuojanti bendrovė tą pačią darbo dieną inventorizacijos rezultatus Priežiūros tarnybos nustatyta tvarka turi įvesti į LAKIS.\n\nPapildyta straipsniu:\nNr. XIII-771, 2017-11-21, paskelbta TAR 2017-11-28, i. k. 2017-18823"
    },
    {
      "provision_ref": "art16",
      "section": "16",
      "title": "16 straipsnis. Reikalavimai lošimų įrenginiams, nuotolinio lošimo įrenginiams ir platformai",
      "content": "1. Lietuvos Respublikoje leidžiama pradėti eksploatuoti tik naujus ir nenaudotus lošimo įrenginius, jeigu jie yra pagaminti atitinkamą licenciją (sertifikatą) turinčio gamintojo ir jeigu jų tipai yra Vyriausybės nustatyta tvarka patvirtinti Priežiūros tarnybos.\n\n2. A kategorijos automatų laimėjimų fondą turi sudaryti ne mažiau kaip 90 procentų, o B kategorijos automatų – ne mažiau kaip 80 procentų visos įmokų sumos.\n\n3. Visi lošimų įrenginiai turi būti lošimus organizuojančios bendrovės nuosavybė arba gali būti įsigyjami išperkamosios nuomos (lizingo) būdu.\n\n4. Lošimų organizatorius, organizuojantis nuotolinius lošimus, privalo savo lėšomis įdiegti platformą. Kiekvienas lošimo įrenginys, nuotolinio lošimo įrenginys ir platforma turi atitikti šio įstatymo ir Priežiūros tarnybos nustatytus ir patvirtintus reikalavimus.\n\n5. Kiekvienas lošimo įrenginys, nuotolinio lošimo įrenginys ir platforma turi turėti akredituotų įstaigų išduotą sertifikatą, patvirtinantį, kad atitinka šio įstatymo ir Priežiūros tarnybos nustatytus reikalavimus. Lošimo įrenginių, nuotolinio lošimo įrenginių ir platformos atitikties šio įstatymo ir Priežiūros tarnybos nustatytiems reikalavimams įvertinimą atlieka ir atitikties sertifikatus išduoda tik akredituotos įstaigos. Priežiūros tarnybos sprendimu gali būti pripažįstamos ne valstybėje narėje akredituotos įstaigos ir jų išduoti sertifikatai. Ne valstybėje narėje akredituotų įstaigų ir jų išduotų sertifikatų pripažinimo tvarką nustato Priežiūros tarnyba. Nuotolinio lošimo įrenginiai ir platforma turi būti lošimų organizatoriaus nuosavybė arba kitu teisėtu būdu jo valdoma ir įdiegta bei saugoma Lietuvos Respublikoje arba kitoje valstybėje narėje.\n\n6. Lošimo įrenginiai registruojami Lietuvos lošimo įrenginių registre, nuotolinio lošimo įrenginiai ir platformos registruojami nuotolinio lošimo įrenginių registravimo žurnale Priežiūros tarnybos nustatyta tvarka.\n\n7. Kiekvienas lošimo įrenginys, nuotolinio lošimo įrenginys ir platforma, turintys sertifikatą, privalo būti paženklinti specialiu ženklu Priežiūros tarnybos nustatyta tvarka. Draudžiama eksploatuoti neturinčius sertifikato ir nustatyta tvarka nepaženklintus lošimo įrenginius, nuotolinio lošimo įrenginius ir platformas. Lietuvos Respublikos teritorijoje draudžiama naudoti šiame įstatyme nenumatytus elektroninius arba mechaninius prietaisus, elektroninių bilietų pardavimo automatus, žaidimų automatus ir kitus įrenginius, forma ar turiniu panašius į lošimo įrenginius, nuotolinio lošimo įrenginius, išskyrus šiame įstatyme nustatytas išimtis.\n\n8. Nuotolinio lošimo įrenginiuose ir platformoje esančią informaciją lošimų organizatorius privalo saugoti 8 metus nuo nuotolinio lošimo sutarties nutraukimo dienos ir apsaugoti nuo atsitiktinio ar neteisėto sunaikinimo, pakeitimo, atskleidimo, taip pat nuo bet kokio kito neteisėto tvarkymo.\n\n9. Lošimų organizatorius privalo užtikrinti, kad platformoje būtų centralizuotai tvarkoma ir tiesiogiai prieinama ši informacija:\n\n1) lošėjo vardas, pavardė, asmens kodas (užsieniečio asmens kodas ar kita užsieniečiui suteikta unikali simbolių seka, skirta asmeniui identifikuoti, o jeigu šių duomenų nėra – užsieniečio gimimo data) ir pilietybė;\n\n2) dokumentų, susijusių su lošėjo asmens tapatybės, lėšų ir turto šaltinio nustatymu, kopijos, dokumentų atnaujinimo data;\n\n3) lošėjo IP adresai;\n\n4) istorija apie lošėjo prisijungimus prie lošėjo lošimų sąskaitos ir atsijungimus nuo jos (data ir laikas);\n\n5) lošėjo nuotolinio lošimo sutartis ir jos pakeitimai;\n\n6) lošėjo nurodytos mokėjimo sąskaitos, į jas išmokėtų laimėjimų dydžiai bei sumos, kuriomis buvo pildoma lošėjo lošimų sąskaita;\n\n7) lošėjui taikomi (nusistatyti) apribojimai, limitai, nurodyti šio įstatymo 104 straipsnio 3 punkte;\n\n8) komunikacija su lošėju, atsakingo lošimo užtikrinimo kontrolės sistemos analizės rezultatai;\n\n9) jeigu finansinės operacijos atmetamos, – aprašomasis pranešimas, kodėl operacija nebuvo užbaigta taip, kaip buvo inicijuota;\n\n10) lošėjo lošimų balansas (data, laikas, į lošėjo lošimų sąskaitą įmokėtos sumos, lošimo rūšis, lošimo pavadinimas arba lažybų ar totalizatoriaus įvykis, atliktas statymas, išmokėtas laimėjimas, iš lošėjo lošimų sąskaitos išmokėtos sumos, aktualus lošėjo lošimų sąskaitos likutis);\n\n11) finansinė ataskaita iš platformoje esamų duomenų pagal nustatytą laikotarpį, nuotolinio lošimo rūšį, už dalyvavimą lošime įmokėtas sumas, išmokėtus laimėjimus, veiklos rezultatą (iš sumų, įmokėtų už dalyvavimą lošime, išmokėjus laimėjimus, gaunamas veiklos rezultatas).\n\n10. Bendrovė gali keisti arba pradėti naudoti naujus lošimų įrenginius, nuotolinio lošimo įrenginius ir platformas tik įvykdžiusi šio straipsnio 5, 6, 7 ir 9 dalyse nustatytus reikalavimus ir gavusi Priežiūros tarnybos leidimą šio įstatymo nustatyta tvarka.\n\n11. Lošimus organizuojanti bendrovė privalo automatus laidinėmis, radijo, optinėmis ar kitomis elektromagnetinėmis priemonėmis sujungti į elektroninę automatų duomenų valdymo sistemą.\n\n12. Kiekvienas automatas turi turėti elektroninius skaitiklius, kurie lošimo metu didėjimo tvarka fiksuotų šiuos automato duomenis:\n\n1) už dalyvavimą lošime įmokėtus kredito arba piniginius vienetus;\n\n2) laimėtus kredito arba piniginius vienetus;\n\n3) lošimo namų (kazino) arba automatų salono kasoje apmokėtus kredito arba piniginius vienetus (jeigu tokia funkcija automate įdiegta);\n\n4) A kategorijos automatu laimėto kaupiamojo fondo kredito arba piniginius vienetus (jeigu tokia funkcija įdiegta automate);\n\n5) loštų lošimų skaičių.\n\n13. Lošimus organizuojanti bendrovė privalo užtikrinti galimybę Priežiūros tarnybai bet kuriuo metu nuotoliniu būdu prisijungti prie elektroninės automatų duomenų valdymo sistemos ir peržiūrėti joje tvarkomus duomenis.\n\nStraipsnio pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art161",
      "section": "161",
      "title": "161 straipsnis. Platformos prijungimas prie LAKIS",
      "content": "Platforma prie LAKIS turi būti prijungta Priežiūros tarnybos nustatyta tvarka. Platforma turi fiksuoti ir ne rečiau kaip kas 30 dienų perduoti į LAKIS duomenis, nurodytus šio įstatymo 16 straipsnio 9 dalies 1, 4, 7, 8, 9 ir 10 punktuose.\n\nPapildyta straipsniu:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art162",
      "section": "162",
      "title": "162 straipsnis. Reikalavimai elektroninei automatų duomenų valdymo sistemai",
      "content": "Straipsnio numeracijos pakeitimas:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n1. Elektronine automatų duomenų valdymo sistema turi būti užtikrinamas automato identifikacinių (automato serija ir numeris), veikimo ir elektroninių skaitiklių duomenų:\n\n1) fiksavimas ne rečiau kaip kas 1 valandą;\n\n2) apdorojimas ir saugojimas ne trumpiau kaip 31 kalendorinę dieną;\n\n3) perdavimas į LAKIS ne rečiau kaip kas 24 valandas.\n\n2. Elektroninė automatų duomenų valdymo sistema turi fiksuoti veikimo duomenų pasikeitimo datą ir laiką.\n\n3. Elektroninė automatų duomenų valdymo sistema turi atitikti šiame straipsnyje ir Priežiūros tarnybos nustatytus techninius reikalavimus ir turėti akredituotos įstaigos išduotą atitikties sertifikatą, kuriuo patvirtinami šios sistemos atitiktis šio įstatymo ir Priežiūros tarnybos nustatytiems techniniams reikalavimams ir šioje sistemoje tvarkomų ir LAKIS perduodamų duomenų patikimumas.\n\n4. Turi būti užtikrinama elektroninėje automatų duomenų valdymo sistemoje tvarkomų ir į LAKIS perduodamų duomenų apsauga nuo atsitiktinio ar neteisėto sunaikinimo, pakeitimo, atskleidimo, taip pat nuo bet kokio kito neteisėto tvarkymo.\n\n5. Elektroninė automatų duomenų valdymo sistema prie LAKIS turi būti prijungta Priežiūros tarnybos nustatyta tvarka.\n\nPapildyta straipsniu:\nNr. XIII-771, 2017-11-21, paskelbta TAR 2017-11-28, i. k. 2017-18823"
    },
    {
      "provision_ref": "art17",
      "section": "17",
      "title": "17 straipsnis. Reikalavimai lošimo kortelėms ir kortoms",
      "content": "1. Kiekviena lošime naudojama bingo, totalizatoriaus ir lažybų kortelė turi būti numeruota ir turėti individualų numerį.\n\n2. Bendrovės, prieš pradėdamos organizuoti bingą, totalizatorių arba lažybas, privalo įregistruoti bingo, totalizatoriaus arba lažybų korteles teritorinėje valstybinėje mokesčių inspekcijoje, išskyrus atvejį, kai bingo, totalizatoriaus arba lažybų kortelės platinamos per tiesioginio ryšio sistemą arba teikiant nuotolinio bingo, totalizatoriaus ar lažybų lošimo paslaugas.\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n3. Ant lošimo kortų nugarėlių turi būti išspausdintas lošimo namų (kazino) logotipas."
    },
    {
      "provision_ref": "art18",
      "section": "18",
      "title": "18 straipsnis. Lošimų organizavimo reglamentas",
      "content": "1. Lošimai organizuojami pagal lošimo reglamentą, kuriame turi būti nurodyta:\n\n1) lošimo pavadinimas;\n\n2) lošimo organizavimo vieta;\n\n3) lošimo taisyklės;\n\n4) įmokos, imamos už dalyvavimą lošime, dydis;\n\n5) didžiausia laimėjimo suma;\n\n6) laimėjimų grupės;\n\n7) „kaupiamojo fondo“ sudarymo ir laimėjimo tvarka (jeigu sudaromas toks fondas);\n\n8) lošimo kortelių rūšys, jų numeravimo, įsigijimo bei grąžinimo tvarka (jeigu organizuojamas bingas), išskyrus atvejį, kai bingo kortelės platinamos per tiesioginio ryšio sistemą;\n\n9) laimėjimų išmokėjimo tvarka;\n\n10) pretenzijų pateikimo ir nagrinėjimo tvarka.\n\n2. Lošimo reglamentą, jo pakeitimus ir papildymus tvirtina Priežiūros tarnyba.\n\n3. Lošėjo reikalavimu lošimų organizatorius privalo jį supažindinti su lošimo reglamentu.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art19",
      "section": "19",
      "title": "19 straipsnis. Lošimų laimėjimų išmokėjimas",
      "content": "1. Lošimo namuose (kazino), automatų ir bingo salonuose laimėjimai išmokami tik pinigais iš karto, jei laimėjimas neviršija 30 000 eurų, arba ne vėliau kaip per 24 valandas, jei laimėjimas viršija 30 000 eurų. Laimėjimas lošėjo pageidavimu išmokamas grynaisiais pinigais arba įteikiant laimėjusiam asmeniui banko čekį, arba pavedimu į jo sąskaitą banke.\nStraipsnio dalies pakeitimai:\nNr. XII-1166, 2014-09-25, paskelbta TAR 2014-10-03, i. k. 2014-13586\n\n2. Dalis stalo lošimų, automatų arba bingo laimėjimų gali būti išmokama „kaupiamojo fondo“ forma. „Kaupiamasis fondas“ laimimas sujungus lošimo namuose (kazino) esančius stalus arba tuo pačiu automatu automatiškai, arba sujungus lošimo namuose (kazino) esančius automatus, arba sujungus lošimo namuose (kazino), priklausančiuose tam pačiam organizatoriui, esančius automatus. Tuo atveju, kai „kaupiamasis fondas“ laimimas keliais sujungtais automatais ar stalais, lošėjams matomoje vietoje turi būti:\n\n1) nurodytas sujungtų stalų arba automatų skaičius ir vieta, kurioje jie eksploatuojami;\n\n2) įrengtas specialus ekranas, kuriame nuolat rodoma suma, esanti „kaupiamajame fonde“;\n\n3) nurodytas procentas, kuris bus atskaitomas nuo kiekvieno lošimo į „kaupiamąjį fondą.“\n\n3. Totalizatoriaus ir lažybų laimėjimai išmokami tik pinigais iš karto pateikus laimėjusiąją kortelę arba įskaitomi į lošėjo sąskaitą nuotolinio totalizatoriaus ir nuotolinio lažybų lošimo atveju.\nStraipsnio dalies pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)"
    },
    {
      "provision_ref": "art20",
      "section": "20",
      "title": "20 straipsnis. Lošėjų tapatybės nustatymas",
      "content": "1. Azartinius lošimus organizuojančios bendrovės privalo patikrinti klientų, įeinančių į lošimo automatų ir bingo salonus, lažybų bei totalizatoriaus punktus, tapatybę.\nStraipsnio dalies pakeitimai:\nNr. XII-1166, 2014-09-25, paskelbta TAR 2014-10-03, i. k. 2014-13586\nNr. XIII-575, 2017-06-29, paskelbta TAR 2017-07-12, i. k. 2017-12076\nNr. XIII-2147, 2019-05-30, paskelbta TAR 2019-06-10, i. k. 2019-09400\n\n2. Lošėjo prašymu lošimų organizatorius ne vėliau kaip per 5 darbo dienas privalo lošėjui išduoti dokumentus, patvirtinančius jo įmokėtas sumas ir (ar) jam išmokėtus laimėjimus.\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n3. Lošimų organizatorius dokumentus ir informaciją apie šio straipsnio 2 dalyje nurodytus asmenis privalo saugoti 10 metų ir privalo pateikti tik Priežiūros tarnybai, ikiteisminio tyrimo pareigūnams, prokurorams arba teismui įstatymų nustatyta tvarka, taip pat Valstybinei mokesčių inspekcijai, kai tai reikalinga mokesčių administravimo funkcijoms atlikti.\nStraipsnio dalies pakeitimai:\nNr. XIII-575, 2017-06-29, paskelbta TAR 2017-07-12, i. k. 2017-12076\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n4. Lošimų organizatorius privalo Valstybinės mokesčių inspekcijos viršininko nustatyta tvarka Valstybinę mokesčių inspekciją informuoti apie įmokėtas sumas ir išmokėtus laimėjimus, jeigu įmokėtos sumos ir išmokėti laimėjimai viršija Lietuvos Respublikos pinigų plovimo ir teroristų finansavimo prevencijos įstatymo 9 straipsnio 9 dalyje nustatytą dydį.\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nStraipsnio pakeitimai:\nNr. IX-412, 2001-06-28, Žin., 2001, Nr. 56-1984 (2001-06-30),\nNr. IX-1418, 2003-04-03, Žin., 2003, Nr. 38-1663 (2003-04-24)\nNr. IX-1843, 2003-11-25, Žin., 2003, Nr. 116-5249 (2003-12-12)\nNr. XI-1578, 2011-09-15, Žin., 2011, Nr. 119-5611 (2011-10-01)\n\nANTRASIS1 SKIRSNIS\nNUOTOLINIŲ LOŠIMŲ ORGANIZAVIMO REIKALAVIMAI"
    },
    {
      "provision_ref": "art201",
      "section": "201",
      "title": "201 straipsnis. Nuotolinių lošimų organizavimas",
      "content": "1. Nuotolinius lošimus galima organizuoti pagal šį įstatymą ir nuotolinių lošimų organizavimo reglamentą, kai šiame įstatyme nustatyta tvarka yra gauta Priežiūros tarnybos išduodama licencija ir leidimas organizuoti nuotolinius lošimus ir kai Priežiūros tarnyba patvirtina lošimų organizatoriaus parengtą nuotolinių lošimų organizavimo reglamentą.\n\n2. Lošimų organizatorius, organizuojantis nuotolinius lošimus, privalo techninėmis ir organizacinėmis priemonėmis užtikrinti, kad:\n\n1) nuotoliniuose lošimuose negalėtų dalyvauti jaunesni kaip 21 metų amžiaus asmenys ir asmenys, kuriems dalyvauti lošimuose draudžiama pagal šio įstatymo 10 straipsnio 3 dalyje nustatytus reikalavimus;\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n2) būtų nustatoma nuotoliniuose lošimuose dalyvaujančių asmenų tapatybė ir jie būtų registruojami;\n\n3) būtų užtikrinama skaidri lošėjų įmokamų statymo sumų ir lošėjams išmokamų laimėjimų apskaita.\n\n3. Kartu su prašymu išduoti leidimą organizuoti nuotolinius lošimus papildomai turi būti nurodomi interneto adresai, telefono numeriai ar kita kontaktinė informacija, kuri bus naudojama nuotolinių lošimų paslaugoms teikti. Lošimų organizatorius taip pat turi nurodyti mokėjimo sąskaitos, kuri bus naudojama lošimų organizatoriaus ir lošėjo tarpusavio atsiskaitymams, rekvizitus.\n\n4. Bendrojo ugdymo mokyklų, ikimokyklinio ugdymo įstaigų, neformaliojo vaikų švietimo įstaigų ar kitų vaikų auklėjimo, ugdymo ar priežiūros įstaigų, sveikatos priežiūros įstaigų, valstybės ir savivaldybių institucijų ir įstaigų vadovai privalo užtikrinti, kad įstaigos ar institucijos kompiuteriuose ir tinklo įrenginiuose būtų blokuojama galimybė dalyvauti nuotoliniuose lošimuose."
    },
    {
      "provision_ref": "art202",
      "section": "202",
      "title": "202 straipsnis. Dalyvavimas nuotoliniuose lošimuose",
      "content": "1. Fizinis asmuo, norintis dalyvauti nuotoliniuose lošimuose, prieš dalyvavimą juose privalo sudaryti su lošimų organizatoriumi nuotolinio lošimo sutartį pagal Priežiūros tarnybos patvirtintą formą.\n\n2. Nuotolinio lošimo sutartys gali būti sudaromos tik su fiziniais asmenimis. Fizinis asmuo nuotolinio lošimo sutarties negali sudaryti per atstovą. Lošimų organizatorius, prieš sudarydamas nuotolinio lošimo sutartį, privalo pareikalauti, kad fizinis asmuo, norintis sudaryti nuotolinio lošimo sutartį, pateiktų duomenis, reikalingus jo tapatybei nustatyti, ir patikrinti, ar jis atitinka šio įstatymo 10 straipsnio 3 ir 10 dalyse nustatytus reikalavimus ir ar jam pagal šį bei kitus įstatymus nėra draudžiama dalyvauti lošimuose.\n\n3. Dalyvauti nuotoliniuose lošimuose leidžiama tik asmeniui, su kuriuo sudaryta nuotolinio lošimo sutartis yra galiojanti. Asmuo, su kuriuo sudaryta nuotolinio lošimo sutartis, atsako už tai, kad jam suteiktu kodu ir (ar) slaptažodžiu nepasinaudotų tretieji asmenys. Šiam asmeniui draudžiama perduoti jam suteiktą kodą ir (ar) slaptažodį kitiems asmenims arba kitaip sudaryti kitiems asmenims galimybę dalyvauti nuotoliniuose lošimuose jo vardu. Su asmenimis, pažeidusiais šį reikalavimą, lošimų organizatorius privalo nutraukti nuotolinio lošimo sutartį. Nauja nuotolinio lošimo sutartis su tokiais asmenimis sudaroma ne anksčiau kaip po vienų metų nuo sutarties nutraukimo."
    },
    {
      "provision_ref": "art203",
      "section": "203",
      "title": "203 straipsnis. Nuotolinio lošimo sutarties sudarymas, galiojimas ir pasibaigimas",
      "content": "1. Paprastos rašytinės formos nuotolinio lošimo sutartis su lošėju sudaroma bendrovės buveinėje arba bendrovės lošimų organizavimo vietoje. Nuotolinio lošimo sutartis laikoma sudaryta nuo to momento, kai šalys ją pasirašo.\n\n2. Elektronine forma lošimų organizatoriaus interneto svetainėje sudaroma nuotolinio lošimo sutartis su lošėju yra laikoma sudaryta nuo to momento, kai lošėjas lošimų organizatoriaus interneto svetainėje suaktyvina specialią nuorodą, skirtą nuotolinio lošimo sutarčiai sudaryti, specialiai tam skirtose vietose įveda savo asmens duomenis bei kitą prašomą informaciją ir spustelėdamas specialiai tam skirtą nuorodą „Sutinku“ patvirtina, kad prieš tai susipažino su nuotolinio lošimo sutarties nuostatomis, su jomis sutinka ir įsipareigoja jų laikytis.\n\n3. Lošimų organizatorius, nustatęs, kad fizinis asmuo, norintis dalyvauti nuotoliniuose lošimuose, neatitinka nustatytų reikalavimų (jam draudžiama dalyvauti lošimuose), su tokiu asmeniu negali sudaryti nuotolinio lošimo sutarties, o šioms aplinkybėms paaiškėjus vėliau, privalo nedelsdamas nutraukti jau sudarytą sutartį ir nutraukti asmeniui galimybę dalyvauti nuotoliniuose lošimuose.\n\n4. Sudarydamas nuotolinio lošimo sutartį, lošimų organizatorius privalo asmeniui, norinčiam dalyvauti nuotoliniuose lošimuose, nurodyti:\n\n1) lošimų organizatoriaus pavadinimą, kodą, adresą, licencijos organizuoti lošimus ir Priežiūros tarnybos išduoto leidimo organizuoti nuotolinius lošimus datas ir numerius;\n\n2) lošimų organizatoriaus nuotolinių lošimų organizavimo reglamentą arba pateikti aktyvią nuorodą į interneto svetainę, kurioje skelbiamas visas nuotolinių lošimų organizavimo reglamento aktualios redakcijos tekstas;\n\n3) informaciją apie apribojimus dalyvauti lošime, kurie taikomi lošėjams pagal šio įstatymo 10 straipsnio 3 ir 10 dalių nuostatas;\n\n4) informaciją apie draudimą sudaryti galimybę lošime dalyvauti tretiesiems asmenims, pasinaudojant lošėjui suteiktais identifikaciniu kodu ir (ar) slaptažodžiu;\n\n5) informacinius pranešimus, nurodytus šio įstatymo 104 straipsnio 2 punkte;\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n6) informaciją, kad yra galimybė gauti pažymą apie laimėjimo išmokėjimą;\n\n7) informaciją apie tai, kaip bus paskirstomos su statomų sumų priėmimu ir laimėjimų išmokėjimu susijusios išlaidos (pavedimų ir kitos išlaidos, jeigu tokių bus) ir koks yra jų dydis, jeigu šios išlaidos išskaitomos iš lošėjo laimėtos sumos.\n\n5. Asmeniui, sudariusiam nuotolinio lošimo sutartį, lošimų organizatorius suteikia kodą ir (ar) slaptažodį, kurie reikalingi dalyvaujant nuotoliniuose lošimuose ir pagal kuriuos galima aiškiai nustatyti lošėjo tapatybę. Vienam asmeniui gali būti išduodamas tik vienas prisijungimo duomenų, reikalingų dalyvaujant nuotoliniuose lošimuose, rinkinys (kodas ir (ar) slaptažodis).\n\n6. Nuotolinio lošimo sutartis galioja vienus metus nuo jos sudarymo dienos, jeigu sutartyje nenumatytas kitoks jos galiojimo terminas.\n\n7. Nuotolinio lošimo sutartis gali būti lošėjo nutraukta prieš terminą vienašališkai, apie tai pranešus lošimų organizatoriui. Nuotolinio lošimo sutartis gali būti nutraukta ir kitais Lietuvos Respublikos civilinio kodekso nustatytais atvejais ir pagrindais.\n\n8. Pasibaigus nuotolinio lošimo sutarties galiojimo terminui, jeigu sutartis nebuvo pratęsta, lošimų organizatorius asmeniui, su kuriuo buvo sutaryta sutartis, be atskiro pranešimo nutraukia galimybę dalyvauti nuotoliniuose lošimuose.\n\n9. Lošimų organizatorius privalo saugoti sudarytas nuotolinio lošimo sutartis 10 metų pasibaigus šių sutarčių galiojimui.\n\n10. Ginčams, kylantiems iš nuotolinio lošimo sutarčių, taikoma Lietuvos Respublikos teisė."
    },
    {
      "provision_ref": "art204",
      "section": "204",
      "title": "204 straipsnis. Neteko galios nuo 2025-11-01",
      "content": "Straipsnio naikinimas:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art205",
      "section": "205",
      "title": "205 straipsnis. Statomų sumų priėmimas ir laimėjimų išmokėjimas",
      "content": "1. Nuotoliniuose lošimuose statomos sumos gali būti įmokėtos ir lošimų organizatoriaus priimtos negrynaisiais pinigais iš lošėjui priklausančios mokėjimo sąskaitos į lošimų organizatoriaus mokėjimo sąskaitą. Nuotolinio lošimo sutarties pagrindu lošimų organizatoriaus duomenų bazėje yra registruojama viena lošėjo lošimų sąskaita, kurioje apskaitomos lošėjo iš anksto įmokėtos lošimams skirtos pinigų sumos.\n\n2. Nuotolinių lošimų organizatorius nuotolinių lošimų laimėjimus perveda į nuotolinių lošimų organizatoriaus tvarkomą lošėjo lošimų sąskaitą arba lošėjo pageidavimu – į lošėjo nurodytą jam priklausančią mokėjimo sąskaitą. Lošėjo pageidavimu nuotolinių lošimų organizatorius laimėjimą lošėjui išmoka grynaisiais pinigais nuotolinių lošimų organizatoriaus lošimo namuose (kazino), automatų, bingo salone, totalizatoriaus ar lažybų punkte.\n\n3. Lošimų organizatorius, nustatęs, kad jis priima statomą sumą iš asmens, kuriam draudžiama lošti, nedelsdamas privalo nutraukti lošimą, nepriimti statomos sumos ir lošėjui grąžinti nepriimtą statomą sumą.\n\n4. Nuotoliniuose lošimuose laimėjimai pervedami į tą pačią sąskaitą, iš kurios lošėjas atliko statymą dalyvaudamas nuotoliniame lošime, kuriame laimėjo."
    },
    {
      "provision_ref": "art206",
      "section": "206",
      "title": "206 straipsnis. Neteko galios nuo 2025-11-01",
      "content": "Straipsnio naikinimas:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art207",
      "section": "207",
      "title": "207 straipsnis. Kovos su nelegalios nuotolinių lošimų veiklos vykdytojais priemonės ir atsiskaitymų už dalyvavimą nelegaliuose nuotoliniuose lošimuose ribojimo tvarka",
      "content": "1. Priežiūros tarnyba, atlikusi tyrimą ir nustačiusi, kad nelegalios lošimų veiklos vykdytojas Lietuvos Respublikoje organizuoja nuotolinius lošimus, duoda vieną ar abu privalomuosius nurodymus:\n\n1) mokėjimo paslaugų teikėjui nedelsiant, ne vėliau kaip per vieną darbo dieną nuo privalomojo nurodymo gavimo dienos, nutraukti visas mokėjimo operacijas su nelegalios lošimų veiklos vykdytoju;\n\n2) Lietuvos Respublikos elektroninių ryšių įstatymo 98 straipsnyje nustatyta tvarka pašalinti informaciją, kuri naudojama siekiant nelegaliai vykdyti nuotolinius lošimus, arba panaikinti galimybę šią informaciją pasiekti.\n\n2. Priežiūros tarnyba, siekdama duoti šio straipsnio 1 dalies 1 punkte nurodytą nurodymą, per 3 darbo dienas nuo nelegalios nuotolinių lošimų veiklos nustatymo dienos privalo pateikti prašymą išduoti leidimą taikyti privalomąjį nurodymą pirmosios instancijos administraciniam teismui. Prašyme išduoti leidimą taikyti privalomąjį nurodymą turi būti nurodyta įtariamą pažeidimą padariusio asmens vardas ir pavardė arba pavadinimas, įtariamų pažeidimų pobūdis ir numatomi veiksmai. Pirmosios instancijos administracinis teismas prašymą išduoti leidimą taikyti privalomąjį nurodymą išnagrinėja ir priima motyvuotą nutartį šį prašymą patenkinti arba atmesti. Prašymas išduoti leidimą taikyti privalomąjį nurodymą turi būti išnagrinėtas ir nutartis priimta ne vėliau kaip per 3 darbo dienas nuo prašymo išduoti leidimą taikyti privalomąjį nurodymą pateikimo momento. Jeigu Priežiūros tarnyba nesutinka su pirmosios instancijos administracinio teismo nutartimi atmesti prašymą išduoti leidimą taikyti privalomąjį nurodymą, ji turi teisę per 7 darbo dienas nuo tokios nutarties priėmimo dienos apskųsti šią nutartį Lietuvos vyriausiajam administraciniam teismui. Lietuvos vyriausiasis administracinis teismas turi išnagrinėti skundą dėl pirmosios instancijos administracinio teismo nutarties atmesti prašymą išduoti leidimą taikyti privalomąjį nurodymą ne vėliau kaip per 7 darbo dienas nuo Priežiūros tarnybos skundo priėmimo dienos. Priežiūros tarnybos atstovas turi teisę dalyvauti, kai skundas nagrinėjamas žodinio proceso tvarka. Lietuvos vyriausiojo administracinio teismo priimta nutartis yra galutinė ir neskundžiama. Teismai, nagrinėdami prašymus ir skundus dėl leidimo taikyti privalomąjį nurodymą išdavimo, privalo užtikrinti pateiktos informacijos ir planuojamų veiksmų slaptumą.\n\n3. Priežiūros tarnyba informaciją apie nustatytus nelegalios lošimų veiklos vykdytojus, kurie Lietuvos Respublikoje neteisėtai organizuoja nuotolinius lošimus, tai yra šie vykdytojai neįtraukti į Priežiūros tarnybos sudaromą subjektų, turinčių teisę vykdyti nuotolinių lošimų veiklą Lietuvos Respublikoje, sąrašą (toliau šiame straipsnyje – Sąrašas), skelbia savo interneto svetainėje nedelsdama, ne vėliau kaip per 5 darbo dienas nuo nutarties patenkinti prašymą išduoti leidimą taikyti privalomąjį nurodymą priėmimo dienos, ir nurodo nelegalios lošimų veiklos vykdytojo – juridinio asmens pavadinimą arba fizinio asmens vardą ir pavardę, interneto domeno vardą, juridinio asmens kontaktinius duomenis (elektroninio pašto adresą, ryšio numerį), teismo, kuris priėmė nutartį patenkinti prašymą išduoti leidimą taikyti privalomąjį nurodymą, pavadinimą, nutarties priėmimo datą ir numerį. Informacija apie nustatytus nelegalios lošimų veiklos vykdytojus skelbiama, iki pažeidimas pašalinamas, tai yra nelegalios lošimų veiklos vykdytojas nebeorganizuoja nuotolinių lošimų Lietuvos Respublikoje.\n\n4. Mokėjimo paslaugų teikėjas privalo vykdyti tik su į Sąrašą įtrauktais subjektais mokėjimo kortele inicijuojamas mokėjimo operacijas ir (ar) mokėjimo kortele inicijuojamas nuotolines mokėjimo operacijas, skirtas statomoms sumoms priimti ir (ar) laimėjimams išmokėti. Ši nuostata netaikoma, kai Lietuvos Respublikoje veikiantis mokėjimo paslaugų teikėjas vykdo kitose negu Lietuvos Respublikos jurisdikciją turinčiose teritorijose mokėjimo kortele inicijuotas mokėjimo operacijas ir (ar) mokėjimo kortele inicijuotas nuotolines mokėjimo operacijas, skirtas statomoms sumoms priimti ir (ar) laimėjimams išmokėti.\n\n5. Subjektas į Sąrašą įtraukiamas licencijos (leidimo) organizuoti nuotolinius lošimus išdavimo jam dieną, o iš Sąrašo išbraukiamas licencijos (leidimo) organizuoti nuotolinius lošimus panaikinimo dieną. Sąrašą, kuriame nurodomas juridinio asmens pavadinimas, kodas, sąskaitos numeris, mokėjimo kortelių schemose, kaip jos apibrėžiamos 2015 m. balandžio 29 d. Europos Parlamento ir Tarybos reglamente (ES) Nr. 2015/751 dėl tarpbankinių mokesčių už kortelėmis grindžiamas mokėjimo operacijas, priskirtas unikalus prekybininko identifikavimo numeris, savo interneto svetainėje skelbia Priežiūros tarnyba. Priežiūros tarnyba atnaujina Sąrašą tą pačią dieną, kurią subjektui išduodama arba panaikinama licencija (leidimas) organizuoti nuotolinius lošimus.\n\n6. Atsiskaitymų už dalyvavimą nelegalios lošimų veiklos vykdytojų organizuojamuose nuotoliniuose lošimuose per Lietuvos Respublikoje veikiančius mokėjimo paslaugų teikėjus ribojimo tvarką detalizuoja Priežiūros tarnyba, suderinusi šią tvarką su Lietuvos banku.\n\n7. Šio straipsnio 3 dalyje nurodytos informacijos skelbimo tikslas – užtikrinti viešąjį interesą ir visuomenės saugumą, kovojant su nelegalia nuotolinių lošimų veikla, įskaitant nelegalios nuotolinių lošimų veiklos prevenciją, bet tuo neapsiribojant, taip pat užtikrinti skaidrumą, visuomenę informuojant apie nelegalios lošimų veiklos vykdytojus, siekiant užkirsti kelią nelegaliai veiklai, kuri kelia finansines ir socialines grėsmes pažeidžiamoms visuomenės grupėms.\n\nStraipsnio pakeitimai:\nNr. XIV-2142, 2023-06-29, paskelbta TAR 2023-07-05, i. k. 2023-14038\nNr. XV-107, 2025-01-14, paskelbta TAR 2025-01-22, i. k. 2025-00717"
    },
    {
      "provision_ref": "art208",
      "section": "208",
      "title": "208 straipsnis. Mažiausia pinigų suma nuotolinių lošimų laimėjimams išmokėti",
      "content": "1. Mažiausia pinigų suma, kurią pagal Priežiūros tarnybos nustatytą investavimo tvarką lošimų organizatoriai, organizuojantys nuotolinius lošimus, turi investuoti į Vyriausybės vertybinius popierius, laikyti banko sąskaitose, bendrovės kasoje ir skirti tik nuotolinių lošimų laimėjimams išmokėti, yra ne mažesnė negu 72 400 eurų.\n\n2. Šio straipsnio 1 dalyje nustatytą mažiausią pinigų sumą galima naudoti tik nuotolinių lošimų laimėjimams išmokėti. Jeigu, išmokėjus nuotolinio lošimo laimėjimus iš šio straipsnio 1 dalyje nustatytos mažiausios pinigų sumos, mažiausia pinigų suma, skirta nuotolinių lošimų laimėjimams išmokėti, tampa mažesnė, negu yra nustatyta šio straipsnio 1 dalyje, lošimų organizatorius privalo per 2 kalendorines dienas atkurti reikalaujamas mažiausias pinigų sumas, skirtas nuotolinių lošimų laimėjimams išmokėti.\n\nPapildyta skirsniu:\nNr. XII-1734, 2015-05-21, paskelbta TAR 2015-06-08, i. k. 2015-08980\n\nTREČIASIS SKIRSNIS\nLEIDIMŲ ATIDARYTI AUTOMATŲ, BINGO SALONUS, LOŠIMO NAMUS (KAZINO) IR ORGANIZUOTI NUOTOLINIUS LOŠIMUS IŠDAVIMAS, PAPILDYMAS AR PAKEITIMAS IR GALIOJIMO PANAIKINIMAS\nPakeistas skirsnio pavadinimas:\nNr. XIII-3009, 2020-06-04, paskelbta TAR 2020-06-09, i. k. 2020-12615\nNr. XIV-800, 2021-12-21, paskelbta TAR 2021-12-28, i. k. 2021-27378\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art21",
      "section": "21",
      "title": "21 straipsnis. Leidimų atidaryti automatų ar bingo salonus, lošimo namus (kazino) ir organizuoti nuotolinius lošimus išdavimas",
      "content": "1. Leidimus atidaryti automatų ar bingo salonus, lošimo namus (kazino) ir organizuoti nuotolinius lošimus išduoda Priežiūros tarnyba.\n\n2. Leidimai atidaryti automatų ar bingo salonus, lošimo namus (kazino) ir organizuoti nuotolinius lošimus išduodami bendrovėms, turinčioms licencijas organizuoti atitinkamus lošimus, arba kartu su šiomis licencijomis.\n\n3. Bendrovė, pageidaujanti gauti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus, pateikia Priežiūros tarnybai prašymą, kuriame nurodoma bendrovės pavadinimas, kodas, buveinės adresas, telefono ir fakso numeriai, lošimų organizavimo vietos adresas, telefono numeris, numatomų organizuoti lošimų rūšys, licencijos organizuoti lošimus išdavimo data, numeris (jeigu leidimas išduodamas licenciją turinčiai bendrovei), bendrovės vadovo arba jo įgalioto asmens, užpildžiusio ir pasirašiusio prašymą, pareigos, vardas ir pavardė, prašymo padavimo data.\nStraipsnio dalies pakeitimai:\nNr. XIV-3132, 2024-11-12, paskelbta TAR 2024-11-22, i. k. 2024-20371\n\n4. Kartu su prašymu išduoti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus pateikiami šie dokumentai ir duomenys:\n\n1) lošimo reglamentai;\n\n2) lošimo įrenginių aprašymas (tipas, modifikacija, gamintojas, pagaminimo metai ir mėnuo) ir dokumentai, patvirtinantys prašančios išduoti leidimą bendrovės nuosavybės teisę į juos, arba įrenginių įsigijimo išperkamosios nuomos (lizingo) būdu sutartys;\n\n3) lošimo įrenginių skaičius;\n\n4) sertifikatai, nurodyti šio įstatymo 16 straipsnio 5 dalyje;\n\n5) Priežiūros tarnybos nustatyta informacija apie lošimų organizavimo vietą;\n\n6) dokumentai, patvirtinantys nuosavybės teisę į patalpas, kuriose numatoma organizuoti lošimus, arba šių patalpų nuomos ar išperkamosios nuomos sutarties nuorašas;\n\n7) taisyklės, nustatančios įėjimo į automatų, bingo salonus arba lošimo namus (kazino) užmokestį, jo mokėjimo tvarką (jeigu užmokestis bus imamas);\n\n8) lošimo automatų, bingo salonų arba lošimo namų (kazino) administracijos vadovo, jo pavaduotojų, vyriausiųjų finansininkų ir lošėjus aptarnaujančio personalo sąrašas, kuriame nurodomi vardai, pavardės, asmens kodai.\n\n9) Neteko galios nuo 2025-07-01\nStraipsnio punkto naikinimas:\nNr. XIV-3132, 2024-11-12, paskelbta TAR 2024-11-22, i. k. 2024-20371\nPapildyta straipsnio punktu:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n41. Kartu su prašymu išduoti leidimą organizuoti nuotolinius lošimus, be šio straipsnio 4 dalyje nurodytų dokumentų ir duomenų, pateikiami:\n\n1) telefono numeriai, interneto adresai, kita kontaktinė informacija, kuri bus tiesiogiai susijusi su teikiamomis nuotolinio lošimo paslaugomis;\n\n2) kredito įstaigose atidarytų sąskaitų, kurios bus naudojamos statymams priimti ir lošimų organizatoriaus ir lošėjo tarpusavio atsiskaitymui, duomenys;\n\n3) serverių, naudojamų nuotoliniams lošimams organizuoti, adresai;\n\n4) nuotolinio lošimo įrenginių ir platformos aprašymas ir jų atitiktį šiame įstatyme ir Priežiūros tarnybos nustatytiems reikalavimams patvirtinantys duomenys.\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n5. Priežiūros tarnyba turi teisę pareikalauti papildomų dokumentų ir informacijos, kurių reikia priimti sprendimui dėl leidimo išdavimo, taip pat pareikalauti paaiškinti arba papildyti pateiktus duomenis.\n\n6. Priežiūros tarnybos valstybės tarnautojai ir darbuotojai patikrina, ar patalpos, kuriose numatoma atidaryti automatų ar bingo saloną arba lošimo namus (kazino), atitinka joms keliamus reikalavimus. Prašymas išduoti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus turi būti išnagrinėtas per 30 kalendorinių dienų nuo jo gavimo dienos. Jeigu pareikalaujama papildomų dokumentų ir informacijos, 30 dienų laikotarpis skaičiuojamas iš naujo nuo papildomos informacijos arba paaiškinimų bei pataisų pateikimo dienos. Bendras leidimo išdavimo laikotarpis neturi viršyti 60 kalendorinių dienų, skaičiuojant nuo tos dienos, kurią buvo pirmą kartą pateikti visi reikiami dokumentai ir duomenys.\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n7. Leidime atidaryti automatų ar bingo saloną, lošimo namus (kazino) arba organizuoti nuotolinius lošimus nurodomas lošimus organizuojančios bendrovės pavadinimas, kodas, buveinės adresas, telefono numeris, lošimų organizavimo vietos adresas, organizuojamų lošimų rūšys, lošimo įrenginių skaičius, leidimo išdavimo data.\n\n8. Priežiūros tarnyba, išdavusi licenciją organizuoti lošimus ir leidimą atidaryti automatų ar bingo saloną, lošimo namus (kazino) arba organizuoti nuotolinius lošimus, per 5 darbo dienas nuo licencijos (leidimo) išdavimo praneša Finansinių nusikaltimų tyrimo tarnybai prie Vidaus reikalų ministerijos, teritorinėms valstybinėms mokesčių inspekcijoms ir teritorinėms policijos įstaigoms, kurių aptarnaujamoje teritorijoje bus organizuojami lošimai, bendrovės, kuriai išduota licencija (leidimas), pavadinimą, kodą, buveinės adresą, telefono numerį, licencijos rūšį, numerį, leidimo numerį, lošimų organizavimo vietos adresą, organizuojamų lošimų rūšis, lošimo įrenginių skaičių.\n\n9. Leidimas atidaryti automatų ar bingo saloną, lošimo namus (kazino) arba organizuoti nuotolinius lošimus išduodamas sumokėjus nustatyto dydžio valstybės rinkliavą.\nStraipsnio dalies pakeitimai:\nNr. XIV-580, 2021-10-14, paskelbta TAR 2021-10-20, i. k. 2021-21919\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1193, 2002-11-12, Žin., 2002, Nr. 116-5191 (2002-12-06)\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art211",
      "section": "211",
      "title": "211 straipsnis. Neteko galios nuo 2022-07-01.",
      "content": "Straipsnio pakeitimai:\nNr. XIV-800, 2021-12-21, paskelbta TAR 2021-12-28, i. k. 2021-27378"
    },
    {
      "provision_ref": "art22",
      "section": "22",
      "title": "22 straipsnis. Atsisakymas išduoti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus",
      "content": "1. Priežiūros tarnyba atsisako išduoti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus, jeigu:\n\n1) prašyme išduoti leidimą ir (ar) su juo teikiamuose dokumentuose nurodyti klaidingi ar tikrovės neatitinkantys duomenys;\n\n2) bendrovė atsisako pateikti dokumentus, duomenis ar paaiškinimus, reikalingus išduoti leidimui atidaryti automatų ar bingo saloną, lošimo namus (kazino) arba organizuoti nuotolinius lošimus, arba pateikti dokumentai neatitinka reikalavimų;\n\n3) patalpos, kuriose numatoma organizuoti lošimus automatais ar bingą arba stalo lošimus, neatitinka reikalavimų;\n\n4) lošimo įrenginiai arba nuotolinio lošimo įrenginiai ar platforma neatitinka šio įstatymo ir Priežiūros tarnybos nustatytų reikalavimų;\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n5) lošimo namų (kazino), bingo, automatų salonų vadovai, jų pavaduotojai, finansinę apskaitą tvarkantys asmenys, lošėjus aptarnaujančio personalo darbuotojai neatitinka nepriekaištingos reputacijos reikalavimo;\nStraipsnio punkto pakeitimai:\nNr. XIV-2544, 2024-04-18, paskelbta TAR 2024-04-25, i. k. 2024-07538\n\n6) Priežiūros tarnybai pateikta informacija (priemonės) nesuteikia galimybės nuotoliniu būdu prisijungti prie lošimų organizatoriaus nuotolinio lošimo įrenginių ir platformos.\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n2. Jeigu išduoti leidimą atidaryti automatų ar bingo saloną, lošimo namus (kazino) atsisakoma, apie tai pranešama raštu pareiškėjui.\n\n3. Atsisakymas išduoti leidimą atidaryti automatų ar bingo saloną, lošimo namus (kazino) arba organizuoti nuotolinius lošimus gali būti apskųstas įstatymų nustatyta tvarka.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art23",
      "section": "23",
      "title": "23 straipsnis. Leidimo atidaryti automatų ar bingo saloną, lošimo namus (kazino) arba organizuoti nuotolinius lošimus papildymas ir pakeitimas",
      "content": "Pakeistas straipsnio pavadinimas:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n1. Bendrovė, turinti licenciją organizuoti lošimus ir leidimą atidaryti automatų ar bingo saloną arba lošimo namus (kazino) ir pageidaujanti tose patalpose įrengti daugiau lošimo įrenginių, privalo gauti Priežiūros tarnybos sutikimą. Toks sutikimas įforminamas papildant leidimą.\n\n2. Bendrovė, pageidaujanti papildyti leidimą, Priežiūros tarnybai pateikia šios tarnybos nustatytos formos prašymą papildyti leidimą.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n3. Prašymas papildyti leidimą turi būti išnagrinėtas per 10 kalendorinių dienų nuo jo gavimo.\n\n4. Priežiūros tarnyba gali atsisakyti papildyti leidimą, jeigu lošimo įrenginiai neatitinka šio įstatymo ir Priežiūros tarnybos nustatytų reikalavimų.\n\n5. Bendrovė, turinti licenciją organizuoti lošimus ir leidimą atidaryti automatų ar bingo saloną arba lošimo namus (kazino), norinti sumažinti lošimo įrenginių skaičių arba juos pakeisti kitais, Priežiūros tarnybai pateikia šios tarnybos nustatytos formos prašymą pakeisti leidimą.\nStraipsnio dalies pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n6. Priežiūros tarnyba per 10 kalendorinių dienų nuo prašymo gavimo pakeičia leidimą ir jame nurodo likusių lošimo įrenginių skaičių bei rūšis.\n\n7. Priežiūros tarnyba, papildžiusi arba pakeitusi leidimą, per 5 darbo dienas nuo leidimo papildymo arba pakeitimo praneša Finansinių nusikaltimų tyrimo tarnybai prie Vidaus reikalų ministerijos, teritorinėms valstybinėms mokesčių inspekcijoms ir teritorinėms policijos įstaigoms, kurių teritorijoje organizuojami lošimai, apie lošimo įrenginių skaičiaus pasikeitimą ir nurodo bendrovės, kurios leidimas papildytas arba pakeistas, pavadinimą, kodą, buveinės adresą, telefono ir fakso numerius, leidimo numerį, lošimų organizavimo adresą, organizuojamų lošimų rūšis, lošimo įrenginių skaičių.\n\n8. Lošimų organizatorius, turintis licenciją organizuoti lošimus ir leidimą organizuoti nuotolinius lošimus, privalo kreiptis į Priežiūros tarnybą su prašymu pakeisti arba papildyti jam išduotą leidimą, jeigu:\n\n1) šiame įstatyme nurodytais atvejais patikslinama licencija;\n\n2) lošimų organizatorius nori naudojamus nuotolinio lošimo įrenginius pakeisti kitais nuotolinio lošimo įrenginiais arba pradėti naudoti daugiau nuotolinio lošimo įrenginių arba sumažinti šių įrenginių skaičių;\n\n3) lošimų organizatorius nori naudojamą platformą (platformas) pakeisti kita platforma (platformomis) ar pakeisti naudojamų platformų skaičių.\nPapildyta straipsnio punktu:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n9. Lošimų organizatorius, turintis licenciją organizuoti lošimus ir leidimą atidaryti automatų ar bingo saloną, lošimo namus (kazino) arba organizuoti nuotolinius lošimus, privalo kreiptis dėl leidimo pakeitimo, kai pasikeičia lošimų organizatoriaus pavadinimas, buveinės adresas ar lošimų organizavimo vietos adresas.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\n\nStraipsnio pakeitimai:\nNr. IX-1193, 2002-11-12, Žin., 2002, Nr. 116-5191 (2002-12-06)\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art24",
      "section": "24",
      "title": "24 straipsnis. Leidimo atidaryti automatų ar bingo saloną, lošimo namus (kazino) arba organizuoti nuotolinius lošimus galiojimo panaikinimas",
      "content": "1. Leidimo atidaryti automatų ar bingo saloną, lošimo namus (kazino) arba organizuoti nuotolinius lošimus galiojimas panaikinamas, jeigu:\n\n1) to prašo leidimą turinti bendrovė;\n\n2) per metus nuo leidimo išdavimo nurodytose patalpose nepradedama verstis lošimų veikla arba nepradedama verstis nuotolinių lošimų organizavimo veikla;\n\n3) panaikinamas licencijos organizuoti lošimus galiojimas arba licencija neperregistruojama;\n\n4) paaiškėja, kad prašyme išduoti leidimą arba kituose dokumentuose pateikti žinomai neteisingi duomenys;\n\n5) patalpos, kuriose organizuojami lošimai, neatitinka reikalavimų;\n\n6) pasibaigia patalpų, kuriose organizuojami lošimai, nuomos sutarties galiojimo laikas arba nuomos sutartis yra nutraukiama.\n\n2. Priežiūros tarnyba, priėmusi sprendimą panaikinti leidimo galiojimą, per 5 darbo dienas nuo sprendimo priėmimo dienos išsiunčia jį licencijos organizuoti lošimus turėtojui.\n\n3. Sprendimas panaikinti leidimo atidaryti automatų ar bingo saloną, lošimo namus (kazino) arba organizuoti nuotolinius lošimus galiojimą gali būti apskųstas įstatymų nustatyta tvarka.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)\nStraipsnio pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980"
    },
    {
      "provision_ref": "art241",
      "section": "241",
      "title": "241 straipsnis. Leidimų ir savivaldybės tarybos sutikimo galiojimas",
      "content": "1. Leidimai atidaryti automatų ar bingo salonus, lošimo namus (kazino), leidimai steigti lažybų ir totalizatoriaus punktus, įskaitant žirgų totalizatoriaus punktus, galioja 5 metus nuo Priežiūros tarnybos sprendimo išduoti leidimą priėmimo dienos. Leidimo galiojimo terminą Priežiūros tarnyba gali pratęsti neribotą kartų skaičių ir kiekvieną kartą 5 metų terminui, išskyrus atvejus, kai bendrovė pageidauja gauti leidimą trumpesniam negu 5 metų terminui.\n\n2. Priežiūros tarnybos sprendimai dėl šio straipsnio 1 dalyje nurodytų leidimų išdavimo ar jų galiojimo termino pratęsimo gali būti priimami tik bendrovei gavus savivaldybės, kurios teritorijoje ketinama atidaryti ar steigti lošimų organizavimo vietą ar ketinama tęsti lošimų organizavimo veiklą lošimų organizavimo vietoje, tarybos sutikimą. Savivaldybės tarybos sutikimas turi būti išduotas ne anksčiau kaip prieš 2 mėnesius iki prašymo išduoti šio straipsnio 1 dalyje nurodytą leidimą ar pratęsti leidimo galiojimo terminą pateikimo Priežiūros tarnybai dienos. Savivaldybės taryba, nagrinėdama bendrovės prašymą išduoti sutikimą atidaryti ar steigti lošimų organizavimo vietą ar tęsti lošimų organizavimo veiklą lošimų organizavimo vietoje, vadovaujasi konkrečios lošimų organizavimo vietos poveikio viešajai tvarkai, švietimui, kultūrai, visuomenės sveikatai, gyvenamajai aplinkai ir kriminogeninei situacijai vertinimo kriterijais. Lošimų organizavimo vietos poveikio viešajai tvarkai, švietimui, kultūrai, visuomenės sveikatai, gyvenamajai aplinkai ir kriminogeninei situacijai konkrečius vertinimo kriterijus ir prašymų nagrinėjimo tvarką nustato savivaldybių tarybos.\n\n3. Bendrovė, pageidaujanti pratęsti leidimo galiojimo terminą, ne anksčiau kaip prieš 30 darbo dienų ir ne vėliau kaip prieš 10 darbo dienų iki leidimo galiojimo termino pabaigos privalo Priežiūros tarnybai pateikti prašymą, kuriame nurodomas lošimo organizavimo vietos, kurioje pageidauja tęsti lošimų veiklos organizavimą, adresas ir savivaldybės tarybos sutikimas dėl bendrovės lošimų organizavimo veiklos pratęsimo prašyme nurodytoje vietoje.\n\n4. Priežiūros tarnyba ne vėliau kaip per 9 darbo dienas nuo prašymo pratęsti leidimo galiojimo terminą gavimo dienos išnagrinėjusi bendrovės prašymą priima sprendimą pratęsti leidimo galiojimo terminą arba sprendimą atsisakyti pratęsti leidimo galiojimo terminą ir ne vėliau kaip per vieną darbo dieną po sprendimo priėmimo bendrovei praneša apie priimtą sprendimą.\n\n5. Sprendimas atsisakyti išduoti leidimą priimamas, jeigu bendrovė su prašymu nepateikia savivaldybės tarybos sutikimo dėl lošimų organizavimo prašyme nurodytoje vietoje. Sprendimas  atsisakyti pratęsti leidimo galiojimo terminą priimamas, jeigu bendrovė su prašymu nepateikia atnaujinto savivaldybės tarybos sutikimo dėl lošimų organizavimo prašyme nurodytoje vietoje.\n\n6. Leidimai organizuoti nuotolinius lošimus galioja neterminuotai.\n\nPapildyta straipsniu:\nNr. XIV-580, 2021-10-14, paskelbta TAR 2021-10-20, i. k. 2021-21919"
    },
    {
      "provision_ref": "art25",
      "section": "25",
      "title": "25 straipsnis. Totalizatoriaus ir lažybų organizavimas",
      "content": "1. Bendrovė, turinti licenciją organizuoti totalizatorių arba lažybas, gali jas pradėti rengti tik tada, kai Priežiūros tarnyba patvirtina lošimo reglamentą.\n\n2. Lažybų tarpininkų darbo tvarką ir lažybų bei totalizatoriaus punktų steigimo tvarką nustato Priežiūros tarnyba.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)\n\nTREČIASIS1 SKIRSNIS\nŽAIDIMAI ŽAIDIMO AUTOMATAIS"
    },
    {
      "provision_ref": "art251",
      "section": "251",
      "title": "251 straipsnis. Reikalavimai žaidimams žaidimo automatais",
      "content": "1. Žaidžiant žaidimo automatu:\n\n1) draudžiami piniginiai laimėjimai;\n\n2) draudžiama daiktinius prizus keisti į pinigus.\n\n2. Draudžiama organizuoti žaidimus žaidimo automatais, kurie:\n\n1) neįrašyti į žaidimo automatų sąrašą, nepaženklinti specialiuoju žaidimo automato ženklu ir (arba) kurių mechaniniai skaitikliai neužplombuoti arba elektroniniai skaitikliai specialiu slaptažodžiu ar kitu būdu neapsaugoti nuo juose esančios informacijos pakeitimo;\n\n2) savo išore arba funkcijomis imituoja lošimo įrenginius;\n\n3) įdiegtomis programomis arba žaidimais imituoja azartinius lošimus (lošimus lošimo automatais, bingą, stalo lošimus: ruletę, kortų arba kauliukų lošimus, lažybas, totalizatorių), įskaitant ir nuotolinius lošimus;\n\n4) tiesiogiai skatina arba propaguoja karą, žiaurų elgesį, smurtą, pornografiją ar kitaip kenkia asmenų dvasiniam ir doroviniam vystymuisi.\n\n3. Draudžiama organizuoti žaidimus žaidimo automatais šiose vietose:\n\n1) ikimokyklinio ugdymo mokyklose;\n\n2) bendrojo ugdymo mokyklose;\n\n3) profesinio mokymo įstaigose;\n\n4) aukštosiose mokyklose;\n\n5) neformaliojo vaikų švietimo mokyklose ir formalųjį švietimą papildančio ugdymo mokyklose;\n\n6) neformaliojo suaugusiųjų švietimo mokyklose;\n\n7) sveikatos priežiūros įstaigose;\n\n8) valstybės ir savivaldybių institucijose bei įstaigose.\n\n4. Kiekvienoje žaidimų žaidimo automatais organizavimo vietoje žaidimų žaidimo automatais organizatorius privalo viešai skelbti žaidimų žaidimo automatais taisykles ir instrukcijas."
    },
    {
      "provision_ref": "art252",
      "section": "252",
      "title": "252 straipsnis. Reikalavimai eksploatuojamiems žaidimo automatams",
      "content": "1. Žaidimo automate negali būti pinigų išmokėjimo įtaisų.\n\n2. Kiekvienas žaidimo automatas privalo:\n\n1) turėti užplombuotus mechaninius skaitiklius arba specialiu slaptažodžiu ar kitu būdu nuo juose esančios informacijos pakeitimo apsaugotus elektroninius skaitiklius, kuriuose turi būti fiksuojama žaidimo žetonų arba pinigų suma, sukaupta nuo žaidimo automato eksploatavimo pradžios;\n\n2) turėti specialią talpyklą pinigams arba žaidimo žetonams už suteiktas žaidimo galimybes kaupti, kurią galima atidaryti tik specialiu raktu;\n\n3) atitikti elektromagnetinio suderinamumo ir elektrotechninių gaminių saugos reikalavimus."
    },
    {
      "provision_ref": "art253",
      "section": "253",
      "title": "253 straipsnis. Žaidimų žaidimo automatais organizavimas",
      "content": "1. Siekiant organizuoti žaidimus žaidimo automatais, Priežiūros tarnybai pateikiama Priežiūros tarnybos nustatytos formos ketinimo eksploatuoti žaidimo automatus deklaracija (toliau – deklaracija). Deklaracijoje nurodomas žaidimų žaidimo automatais organizatoriaus pavadinimas, buveinės adresas arba fizinio asmens vardas, pavardė ir nuolatinės gyvenamosios vietos adresas, kai žaidimų žaidimo automatais organizatorius fizinis asmuo, kontaktiniai duomenys, numatomi eksploatuoti žaidimo automatų modeliai, gamintojai ir gamykliniai numeriai, žaidimų pavadinimai, elektroninių skaitiklių apsaugos būdai, mechaninių skaitiklių plombavimo vietos ir plombų skaičius, numatomų eksploatuoti žaidimo automatų skaičius, žaidimo automatų eksploatavimo vietos adresas (adresai). Deklaracijos forma skelbiama Priežiūros tarnybos interneto svetainėje. Kartu su deklaracija pateikiamas žaidimo automato gamintojo ar teikiančiojo deklaraciją parengtas žaidimo automato techninis aprašymas, taip pat gamintojo deklaracija (sertifikatas) arba akredituotos įstaigos liudijimas, kuriais patvirtinama žaidimo automato modelio atitiktis elektromagnetinio suderinamumo ir elektrotechninių gaminių saugos reikalavimams, ir žaidimo automato nuotrauka. Dokumentai, parengti užsienio valstybėse, pateikiami valstybine kalba kartu su originalų kopijomis.\n\n2. Priežiūros tarnyba ne vėliau kaip kitą darbo dieną nuo deklaracijos gavimo dienos užpildo ir išduoda deklaracijoje nurodyto žaidimo automato pasą, plombą ir specialųjį žaidimo automato ženklą, žaidimo automatą įrašo į žaidimo automatų sąrašą, kuris pildomas elektroniniu būdu ir skelbiamas Priežiūros tarnybos interneto svetainėje. Žaidimo automatų sąraše nurodomas ir žaidimų žaidimo automatais organizatorius. Žaidimo automato paso užpildymo ir išdavimo, plombos, specialiojo žaidimo automato ženklo išdavimo ir žaidimo automatų įrašymo į žaidimo automatų sąrašą tvarką nustato Priežiūros tarnyba. Teisė eksploatuoti žaidimo automatą laikoma suteikta kitą dieną po deklaracijos pateikimo Priežiūros tarnybai arba nuo deklaracijoje nurodytos dienos, jeigu ši diena yra vėlesnė negu kita diena po deklaracijos pateikimo Priežiūros tarnybai dienos.\n\n3. Priežiūros tarnyba deklaracijoje pateiktą informaciją ir valstybės rinkliavos sumokėjimo faktą patikrina per 20 darbo dienų nuo deklaracijos gavimo Priežiūros tarnyboje dienos. Deklaracijoje pateiktos informacijos patikrinimo tvarką nustato Priežiūros tarnyba.\n\n4. Priežiūros tarnyba:\n\n1) atlikdama šio straipsnio 3 dalyje nurodytą informacijos patikrinimą ir nustačiusi, kad deklaracijoje pateikta netiksli, neišsami (ne visa), klaidinga informacija ar duomenys, žaidimai deklaracijoje nurodytais žaidimo automatais organizuojami neatsižvelgiant į šiame įstatyme žaidimams žaidimo automatais nustatytus reikalavimus, priima sprendimą įspėti žaidimų žaidimo automatais organizatorių apie galimą žaidimo automato įrašo žaidimo automatų sąraše galiojimo sustabdymą ir nustato ne trumpesnį kaip 5 darbo dienų terminą pažeidimams pašalinti;\n\n2) atlikdama šio straipsnio 3 dalyje nurodytą valstybės rinkliavos sumokėjimo fakto patikrinimą ir nustačiusi, kad nesumokėta valstybės rinkliava, priima sprendimą įspėti žaidimų žaidimo automatais organizatorių apie galimą žaidimo automato įrašo žaidimo automatų sąraše galiojimo panaikinimą ir nurodo per 5 darbo dienas sumokėti valstybės rinkliavą;\n\n3) bet kuriuo metu nustačiusi, kad žaidimai deklaracijoje nurodytais žaidimo automatais organizuojami neatsižvelgiant į šiame įstatyme žaidimams žaidimo automatais nustatytus reikalavimus, priima sprendimą įspėti žaidimų žaidimo automatais organizatorių apie galimą žaidimo automato įrašo žaidimo automatų sąraše galiojimo sustabdymą ir nustato ne trumpesnį kaip 5 darbo dienų terminą pažeidimams pašalinti.\n\n5. Žaidimų žaidimo automatais organizatorius, gavęs įspėjimą apie galimą žaidimo automato įrašo žaidimo automatų sąraše galiojimo sustabdymą arba panaikinimą ir pašalinęs pažeidimus, ne vėliau kaip kitą darbo dieną nuo pažeidimų pašalinimo dienos privalo apie tai pranešti Priežiūros tarnybai, o ši per 5 darbo dienas nuo pranešimo apie pašalintus pažeidimus gavimo dienos patikrina šią informaciją.\n\n6. Žaidimo automato įrašo žaidimo automatų sąraše galiojimas sustabdomas, jeigu žaidimų žaidimo automatais organizatorius per nustatytą terminą nepašalina pažeidimų, dėl kurių buvo įspėtas apie galimą žaidimo automato įrašo žaidimo automatų sąraše galiojimo sustabdymą, arba, pašalinęs pažeidimus, dėl kurių buvo įspėtas apie galimą žaidimo automato įrašo žaidimo automatų sąraše galiojimo sustabdymą, ne vėliau kaip kitą darbo dieną nuo pažeidimų pašalinimo dienos apie tai nepraneša Priežiūros tarnybai.\n\n7. Priežiūros tarnyba, priėmusi sprendimą sustabdyti žaidimo automato įrašo žaidimo automatų sąraše galiojimą, žaidimų žaidimo automatais organizatoriui nurodo pažeidimus ir nustato ne trumpesnį kaip 5 darbo dienų terminą trūkumams pašalinti.\n\n8. Žaidimų žaidimo automatais organizatorius, per nustatytą terminą pašalinęs pažeidimus, dėl kurių buvo sustabdytas žaidimo automato įrašo žaidimo automatų sąraše galiojimas, ne vėliau kaip kitą darbo dieną nuo pažeidimų pašalinimo dienos privalo apie tai pranešti Priežiūros tarnybai, o ši per 5 darbo dienas nuo pranešimo apie pašalintus pažeidimus gavimo dienos patikrina šią informaciją ir priima sprendimą panaikinti žaidimo automato įrašo žaidimo automatų sąraše galiojimo sustabdymą, jeigu visi pažeidimai buvo pašalinti.\n\n9. Žaidimo automato įrašo žaidimo automatų sąraše galiojimas panaikinamas, jeigu:\n\n1) žaidimų žaidimo automatais organizatorius pateikia prašymą panaikinti įrašą;\n\n2) žaidimų žaidimo automatais organizatorius miršta arba likviduojamas;\n\n3) žaidimų žaidimo automatais organizatorius per nustatytą terminą nepašalina pažeidimų, dėl kurių buvo sustabdytas žaidimo automato įrašo žaidimo automatų sąraše galiojimas, arba, pašalinęs pažeidimus, dėl kurių buvo sustabdytas žaidimo automato įrašo žaidimo automatų sąraše galiojimas, apie tai nepraneša Priežiūros tarnybai;\n\n4) žaidimų žaidimo automatais organizatorius per 5 darbo dienas nuo įspėjimo apie galimą žaidimo automato įrašo žaidimo automatų sąraše galiojimo panaikinimą gavimo nesumoka valstybės rinkliavos.\n\n10. Priežiūros tarnyba apie priimtą sprendimą įspėti apie galimą žaidimo automato įrašo žaidimo automatų sąraše galiojimo sustabdymą ar panaikinimą, sustabdyti žaidimo automato įrašo žaidimo automatų sąraše galiojimą, panaikinti žaidimo automato įrašo žaidimo automatų sąraše galiojimo sustabdymą ar panaikinti žaidimo automato įrašo žaidimo automatų sąraše galiojimą žaidimų žaidimo automatais organizatoriui praneša raštu ar per atstumą, elektroninėmis priemonėmis per Lietuvos Respublikos paslaugų įstatyme nurodytą kontaktinį centrą sprendimo priėmimo dieną.\n\n11. Žaidimų žaidimo automatais organizatorius apie pakeistą žaidimo automato eksploatavimo vietą ar žaidimo automato eksploatavimo pabaigą privalo raštu ar per atstumą, elektroninėmis priemonėmis per Paslaugų įstatyme nurodytą kontaktinį centrą informuoti Priežiūros tarnybą per 3 darbo dienas nuo žaidimo automato eksploatavimo vietos pakeitimo ar žaidimo automato eksploatavimo pabaigos dienos.\n\n12. Nuo Priežiūros tarnybos sprendimo sustabdyti ar panaikinti žaidimo automato įrašo žaidimo automatų sąraše galiojimą gavimo dienos draudžiama eksploatuoti sprendime nurodytus žaidimo automatus. Toks sprendimas gali būti skundžiamas Lietuvos Respublikos administracinių bylų teisenos įstatymo nustatyta tvarka.\n\n13. Deklaracijos, kiti dokumentai ir (ar) informacija, susijusi su teisės eksploatuoti žaidimo automatus įgijimu arba šios veiklos vykdymu, gali būti pateikiami ir gaunami per atstumą, elektroninėmis priemonėmis per Paslaugų įstatyme nurodytą kontaktinį centrą arba tiesiogiai kreipiantis į Priežiūros tarnybą. Priežiūros tarnybos atsakymai ir kita informacija žaidimų žaidimo organizatoriams gali būti pateikiama raštu, per atstumą, elektroninėmis priemonėmis per Paslaugų įstatyme nurodytą kontaktinį centrą."
    },
    {
      "provision_ref": "art254",
      "section": "254",
      "title": "254 straipsnis. Žaidimo automatų eksploatavimas",
      "content": "1. Žaidimų žaidimo automatais organizatorius, gavęs Priežiūros tarnybos išduotą žaidimo automato pasą, plombą ir specialųjį žaidimo automato ženklą, nedelsdamas plombuoja mechaninius žaidimo automato skaitiklius arba specialiu slaptažodžiu ar kitu būdu nuo juose esančios informacijos pakeitimo apsaugo elektroninius skaitiklius ir ant žaidimo automato priekinės sienelės užklijuoja specialųjį žaidimo automato ženklą.\n\n2. Specialusis žaidimo automato ženklas turi būti apsaugotas nuo sugadinimo ar sunaikinimo.\n\n3. Priežiūros tarnyba nustato žaidimo automato paso, plombos ir specialiojo žaidimo automato ženklo formą, jų saugojimo ir naudojimo tvarką.\n\nPapildyta skirsniu:\nNr. XIII-1886, 2018-12-20, paskelbta TAR 2019-01-02, i. k. 2019-00021\n\nKETVIRTASIS SKIRSNIS\nLOŠIMŲ ORGANIZAVIMO PRIEŽIŪRA IR KONTROLĖ"
    },
    {
      "provision_ref": "art26",
      "section": "26",
      "title": "26 straipsnis. Priežiūros tarnyba",
      "content": "1. Priežiūros tarnyba yra įstaiga prie Lietuvos Respublikos finansų ministerijos, kartu su kitomis valstybės ir savivaldybių institucijomis ir įstaigomis dalyvaujanti formuojant ir įgyvendinant valstybės politiką lošimų ir žaidimų žaidimo automatais veiklos organizavimo ir kontrolės srityje ir vykdanti lošimų ir žaidimų žaidimo automatais priežiūrą, kad būtų užtikrintas sąžiningas, skaidrus lošimų ir žaidimų žaidimo automatais veiklos vykdymas, lošėjų ir žaidžiančių žaidimo automatais asmenų teisių bei jų teisėtų interesų apsauga.\nStraipsnio dalies pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n2. Priežiūros tarnyba yra juridinis asmuo. Ji turi sąskaitų bankuose ir antspaudą su Lietuvos valstybės herbu ir savo pavadinimu.\n\n3. Priežiūros tarnyba yra biudžetinė įstaiga.\n\n4. Priežiūros tarnyba finansuojama iš Lietuvos Respublikos valstybės biudžeto. Priežiūros tarnybai finansuoti gali būti naudojamos ir kitos įstatymų nustatyta tvarka gautos nebiudžetinės lėšos.\n\n5. Priežiūros tarnybai vadovauja direktorius. Priežiūros tarnybos direktorių į pareigas skiria ir iš pareigų atleidžia finansų ministras konkurso būdu Valstybės tarnybos įstatymo nustatyta tvarka.\n\n6. Priežiūros tarnyboje dirba valstybės tarnautojai, kuriems taikomas Valstybės tarnybos įstatymas, ir darbuotojai, įstatymų nustatyta tvarka dirbantys pagal darbo sutartis.\n\n7. Priežiūros tarnybos darbo tvarką nustato šis ir kiti įstatymai, Priežiūros tarnybos nuostatai ir Priežiūros tarnybos direktoriaus patvirtintas darbo reglamentas.\n\nStraipsnio pakeitimai:\nNr. IX-1698, 2003-07-04, Žin., 2003, Nr. 74-3419 (2003-07-25)\nNr. X-1783, 2008-11-06, Žin., 2008, Nr. 131-5033 (2008-11-15)\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art27",
      "section": "27",
      "title": "27 straipsnis. Priežiūros tarnybos steigimas ir likvidavimas",
      "content": "1. Priežiūros tarnyba steigiama, reorganizuojama ir likviduojama įstatymų nustatyta tvarka.\n\n2. Priežiūros tarnybos nuostatus tvirtina Vyriausybė arba jos pavedimu finansų ministras.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art28",
      "section": "28",
      "title": "28 straipsnis. Priežiūros tarnybos pagrindinės funkcijos",
      "content": "Priežiūros tarnyba, įgyvendindama šio įstatymo nuostatas:\n\n1) nagrinėja dokumentus, reikalingus išduoti licencijoms organizuoti lošimus;\n\n2) nagrinėja dokumentus, reikalingus išduoti leidimams atidaryti automatų ar bingo salonus, lošimo namus (kazino) arba organizuoti nuotolinius lošimus;\nStraipsnio punkto pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n3) išduoda, patikslina licencijas organizuoti lošimus, sustabdo licencijų galiojimą ir panaikina galiojimo sustabdymą ar panaikina licencijų galiojimą;\nStraipsnio punkto pakeitimai:\nNr. XIII-2743, 2019-12-19, paskelbta TAR 2019-12-30, i. k. 2019-21597\n\n4) išduoda leidimus atidaryti automatų ar bingo salonus, lošimo namus (kazino) arba organizuoti nuotolinius lošimus, šiuos leidimus papildo, pakeičia ir panaikina jų galiojimą;\nStraipsnio punkto pakeitimai:\nNr. XII-1734, 2015-05-21, paskelbta TAR 2015-06-08, i. k. 2015-08980\n\n5) kontroliuoja, kaip lošimų ir žaidimų žaidimo automatais organizatoriai laikosi įstatymų bei kitų teisės aktų, reglamentuojančių lošimų ir žaidimų žaidimo automatais organizavimą, reikalavimų;\nStraipsnio punkto pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\n\n6) rengia lošimų ir žaidimų žaidimo automatais organizavimą reglamentuojančių teisės aktų projektus ir teikia valstybės institucijoms pasiūlymus dėl žaidimų žaidimo automatais ir lošimus reglamentuojančių teisės aktų tobulinimo;\nStraipsnio punkto pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n7) tvarko Lietuvos lošimo įrenginių registrą;\n\n8) tvarko asmenų, pateikusių prašymus neleisti lošti, duomenis, taip pat ir specialių kategorijų asmens duomenis (apie asmenų neveiksnumą arba ribotą veiksnumą šioje srityje);\nPapildyta straipsnio punktu:\nNr. XII-2588, 2016-06-30, paskelbta TAR 2016-07-13, i. k. 2016-20336\nStraipsnio punkto pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n9) išduoda žaidimo automatų pasus, plombas ir specialiuosius žaidimo automatų ženklus, įrašo žaidimo automatus į žaidimo automatų sąrašą, tikrina žaidimo automatų atitiktį šiame įstatyme nustatytiems reikalavimams, vertina, ar žaidimo automatas savo išore arba funkcijomis neimituoja lošimo įrenginio, o įdiegtomis programomis arba žaidimais neimituoja azartinių lošimų, tikrina žaidimo automatus jų eksploatavimo metu, įspėja apie galimą žaidimo automato įrašo žaidimo automatų sąraše galiojimo sustabdymą ar panaikinimą, sustabdo arba panaikina žaidimo automato įrašo žaidimo automatų sąraše galiojimą, panaikina žaidimo automato įrašo žaidimo automatų sąraše galiojimo sustabdymą;\nPapildyta straipsnio punktu:\nNr. XIII-1886, 2018-12-20, paskelbta TAR 2019-01-02, i. k. 2019-00021\n\n10) atlieka lošimus organizuojančių bendrovių vykdomo atsakingo lošimo organizavimo stebėseną;\nPapildyta straipsnio punktu:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n11) rengia probleminio lošimo prevencijos programas, jas koordinuoja ir kontroliuoja jų įgyvendinimą, įgyvendina probleminio lošimo prevencijos programoje nurodytas jos kompetencijai priskirtas probleminio lošimo prevencijos priemones;\nPapildyta straipsnio punktu:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n12) atlieka kitas šiame įstatyme nustatytas funkcijas.\nPapildyta straipsnio punktu:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nStraipsnio pakeitimai:\nNr. IX-1271, 2002-12-10, Žin., 2002, Nr. 123-5553 (2002-12-24)\nNr. XI-1578, 2011-09-15, Žin., 2011, Nr. 119-5611 (2011-10-01)"
    },
    {
      "provision_ref": "art29",
      "section": "29",
      "title": "29 straipsnis. Priežiūros tarnybos teisės ir pareigos",
      "content": "Priežiūros tarnyba, atlikdama jai pavestas funkcijas:\n\n1) gauna informaciją, reikalingą priežiūros funkcijoms atlikti;\n\n2) tikrina, kaip lošimų organizatoriai laikosi šio įstatymo ir kitų teisės aktų reikalavimų lošimų organizavimo vietose;\n\n3) tikrina lošimus organizuojančių bendrovių finansinę veiklą;\n\n4) reikalauja, kad lošimų organizatoriai pateiktų paaiškinimus apie lošimų organizavimą;\n\n5) nustato, kokiai lošimo rūšiai priskirti lošimą, jeigu jis neatitinka visų konkrečiai lošimo rūšiai nustatytų požymių arba atitinka kelioms lošimo rūšims nustatytus požymius;\n\n6) nustato, kokias finansines ataskaitas ir kokia tvarka turi teikti lošimus organizuojanti bendrovė;\n\n7) taiko lošimus organizuojančioms bendrovėms šio įstatymo ir kitų teisės aktų, reglamentuojančių lošimų organizavimą, nustatytas poveikio priemones;\n\n8) valdo LAKIS;\n\n9) sudaro ir tvarko subjektų, turinčių teisę vykdyti nuotolinių lošimų veiklą Lietuvos Respublikoje, sąrašą.\nPapildyta straipsnio punktu:\nNr. XV-107, 2025-01-14, paskelbta TAR 2025-01-22, i. k. 2025-00717\n\nStraipsnio pakeitimai:\nNr. XIII-771, 2017-11-21, paskelbta TAR 2017-11-28, i. k. 2017-18823"
    },
    {
      "provision_ref": "art291",
      "section": "291",
      "title": "291 straipsnis. Poveikio priemonės ir jų taikymo tvarka",
      "content": "1. Už šio įstatymo pažeidimus Priežiūros tarnyba bendrovėms taiko šias poveikio priemones:\n\n1) įspėja apie galimą licencijos galiojimo sustabdymą ir skiria šio įstatymo 292 straipsnyje nustatytą baudą, jeigu sprendimo taikyti poveikio priemonę priėmimo dieną pažeidimas tęsiamas;\n\n2) skiria baudą, jeigu sprendimo taikyti poveikio priemonę priėmimo dieną bendrovės padarytas pažeidimas nutrauktas;\n\n3) sustabdo licencijos organizuoti lošimus galiojimą, jeigu yra šio įstatymo 72 straipsnio 4 dalyje nustatyti pagrindai;\n\n4) panaikina licencijos organizuoti lošimus galiojimą, jeigu yra šio įstatymo 72 straipsnio 8 dalies 1, 5 ir 6 punktuose nustatyti pagrindai.\n\n2. Sprendimą taikyti bendrovei konkrečią poveikio priemonę priima Priežiūros tarnybos direktorius.\n\n3. Atsakomybę lengvinančiomis aplinkybėmis laikoma tai, kad bendrovė:\n\n1) pažeidimu nepadarė žalos;\n\n2) savo noru užkerta kelią pažeidimo padariniams;\n\n3) patikrinimo metu geranoriškai bendradarbiauja su Priežiūros tarnyba;\n\n4) apie savo padarytą pažeidimą praneša Priežiūros tarnybai ir jį nutraukia;\n\n5) Priežiūros tarnybai atkreipus bendrovės dėmesį į pažeidimus ar veiklos trūkumus, pripažįsta padariusi pažeidimą ir jį nutraukia;\n\n6) savo iniciatyva imasi priemonių, kad ateityje nebūtų daromi tokio paties ar panašaus pobūdžio pažeidimai.\n\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n4. Atsakomybę sunkinančiomis aplinkybėmis laikoma tai, kad bendrovė:\n\n1) pažeidimu padarė žalą, jeigu ją įmanoma nustatyti, kurios dydis viršija 500 bazinių socialinių išmokų dydį;\n\n2) nebendradarbiauja su Priežiūros tarnyba;\n\n3) tęsia pažeidimą, nepaisydama to, kad Priežiūros tarnyba atkreipė dėmesį į bendrovės pažeidimus ar veiklos trūkumus;\n\n4) pažeidimą padarė tyčia;\n\n5) padarė trunkamojo pobūdžio pažeidimą;\n\n6) padarė tęstinio pobūdžio pažeidimą;\n\n7) per pastaruosius 5 metus yra padariusi teisės aktų, reglamentuojančių lošimų veiklą, pažeidimą ir jai taikyta nors viena poveikio priemonė.\n\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n5. Priežiūros tarnyba sprendimą dėl poveikio priemonės skyrimo privalo priimti nedelsdama, bet ne vėliau kaip per 4 mėnesius nuo šio įstatymo pažeidimo ar pagrindo taikyti poveikio priemonę nustatymo dienos. Poveikio priemonės gali būti skiriamos, jeigu praėjo ne daugiau kaip 2 metai nuo šio įstatymo pažeidimo padarymo dienos, o esant tęstiniam šio įstatymo pažeidimui, – nuo paskutinių tęstinio pažeidimo veiksmų atlikimo dienos.\n\n6. Priežiūros tarnyba, svarstydama, ar taikyti šio įstatymo numatytas poveikio priemones, atsižvelgdama į šio straipsnio 3 dalyje nurodytas aplinkybes ir į tai, kad nėra šio straipsnio 4 dalyje nustatytų atsakomybę sunkinančių aplinkybių, vadovaudamasi teisingumo ir protingumo kriterijais, gali netaikyti poveikio priemonių, jeigu pažeidimas yra mažareikšmis, nedarantis esminės žalos įstatymų saugomiems interesams, ir jeigu turi pagrindo manyti, kad nustatytų reikalavimų nesilaikymas ar netinkamas laikymasis gali būti pašalintas ir kitomis priemonėmis.\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n7. Fiziniai asmenys už šio įstatymo ir (ar) jo įgyvendinamųjų teisės aktų pažeidimus atsako Administracinių nusižengimų kodekso nustatyta tvarka.\n\nPapildyta straipsniu:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art292",
      "section": "292",
      "title": "292 straipsnis. Baudos ir jų skyrimo tvarka",
      "content": "1. Bendrovei už šio įstatymo 74 straipsnio 1 ir 10 dalių, 10 straipsnio 9, 91, 92, 93, 10, 19 ir 21 dalių, 104, 11, 13 ir 208 straipsnių pažeidimus Priežiūros tarnyba skiria baudą nuo 3 iki 5 procentų praėjusių kalendorinių metų bendrųjų metinių pajamų (nuo sumos, gautos iš lošėjų statomų sumų atėmus lošėjams faktiškai išmokėtų laimėjimų sumą).\n\n2. Bendrovei, per vienus metus nuo sprendimo taikyti šio straipsnio 1 dalyje nustatytą poveikio priemonę įsiteisėjimo dienos padariusiai šio straipsnio 1 dalyje nurodytą šio įstatymo pažeidimą, Priežiūros tarnyba skiria baudą nuo 8 iki 10 procentų praėjusių kalendorinių metų bendrųjų metinių pajamų (nuo sumos, gautos iš lošėjų statomų sumų atėmus lošėjams faktiškai išmokėtų laimėjimų sumą).\n\n3. Už šio įstatymo 10 straipsnio 3, 5, 6, 8, 101, 11, 13, 15 ir 17 dalių, 101 straipsnio 1 dalies, 102 straipsnio 3 dalies, 103 straipsnio 1 ir 3 dalių, 12 straipsnio 2, 3, 4 ir 5 dalių, 15–20 straipsnių, 201 straipsnio 1 ir 2 dalių, 202 straipsnio, 203 straipsnio 3, 4, 5, 8 ir 9 dalių, 205 straipsnio 1, 2 ir 3 dalių ir 25 straipsnio 1 dalies pažeidimus Priežiūros tarnyba bendrovei skiria baudą nuo 2 iki 4 procentų praėjusių kalendorinių metų bendrųjų metinių pajamų (nuo sumos, gautos iš lošėjų statomų sumų atėmus lošėjams faktiškai išmokėtų laimėjimų sumą).\n\n4. Bendrovei, per vienus metus nuo sprendimo taikyti šio straipsnio 3 dalyje nustatytą poveikio priemonę įsiteisėjimo dienos padariusiai šio straipsnio 3 dalyje nurodytą šio įstatymo pažeidimą, Priežiūros tarnyba skiria baudą nuo 6 iki 8 procentų praėjusių kalendorinių metų bendrųjų metinių pajamų (nuo sumos, gautos iš lošėjų statomų sumų atėmus lošėjams faktiškai išmokėtų laimėjimų sumą).\n\n5. Pagal šio straipsnio 1–4 dalyse nurodytus dydžius nustatomas bazinis baudos dydis, kuris apskaičiuojamas pagal šiose dalyse nustatytą minimalios ir maksimalios baudų vidurkį. Kai yra atsakomybę lengvinančių aplinkybių, už kiekvieną atsakomybę lengvinančią aplinkybę baudos dydis mažinamas suma, kuri lygi 0,15 procento praėjusių kalendorinių metų bendrųjų metinių pajamų, o kai yra atsakomybę sunkinančių aplinkybių, už kiekvieną atsakomybę sunkinančią aplinkybę baudos dydis didinamas suma, kuri lygi 0,15 procento praėjusių kalendorinių metų bendrųjų metinių pajamų. Kai yra atsakomybę lengvinančių ir sunkinančių aplinkybių, bauda skiriama atsižvelgiant į jų skaičių.\n\n6. Priežiūros tarnybos direktorius, skirdamas baudą, įvertina sudarytos patariamosios komisijos (toliau – komisija) siūlymus. Komisijos sudarymo, klausimo dėl baudos skyrimo ir jos dydžio nustatymo svarstymo komisijos posėdyje ir komisijos sprendimų priėmimo tvarką nustato Priežiūros tarnyba.\n\n7. Apie komisijos posėdį, iki jo likus ne mažiau kaip 10 darbo dienų, informuojama bendrovė, kuriai ketinama skirti baudą. Bendrovė, kuriai ketinama skirti baudą, turi teisę pateikti visus įrodymus, patvirtinančius, kad nėra šio įstatymo pažeidimo sudėties, nurodyti atsakomybę lengvinančias aplinkybes ar pateikti kitus baudos skyrimui ir jos dydžio nustatymui reikšmingus įrodymus iki komisijos posėdžio pradžios.\n\n8. Prireikus komisijos posėdyje kviečiami dalyvauti ir savo paaiškinimus pateikti bendrovės, kuriai ketinama skirti baudą, atstovai, kiti suinteresuoti subjektai, taip pat asmenys, kurių dalyvavimas reikalingas klausimui dėl baudos skyrimo ir jos dydžio nustatymo tinkamai išnagrinėti, (liudytojai, ekspertai, specialistai ar kiti asmenys). Bendrovės, kuriai ketinama skirti baudą, atstovų ar kitų suinteresuotų subjektų neatvykimas, jeigu jiems apie posėdį buvo tinkamai pranešta, nekliudo surengti komisijos posėdžio ir svarstyti klausimo dėl baudos skyrimo ir paskirtos baudos dydžio nustatymo.\n\n9. Bendrovė, kuriai ketinama skirti baudą ar ji paskirta, ir kiti suinteresuoti subjektai turi teisę susipažinti su Priežiūros tarnybos surinkta medžiaga, kuria grindžiamas baudos skyrimas ir jos dydžio nustatymas, išskyrus informaciją, kuri yra valstybės, tarnybos ar komercinė kitų ūkio subjektų paslaptis arba kurią atskleidus būtų pažeista fizinio asmens teisė į privataus gyvenimo neliečiamumą.\n\n10. Pasibaigus posėdžiui komisija per 5 darbo dienas savo siūlymus dėl baudos skyrimo pateikia svarstyti Priežiūros tarnybos direktoriui, o šis ne vėliau kaip per 5 darbo dienas po komisijos pasiūlymų gavimo dienos priima galutinį sprendimą dėl baudos skyrimo ir paskirtos baudos dydžio. Priežiūros tarnybos direktoriaus sprendimas dėl baudos skyrimo ir paskirtos baudos dydžio, kuriame nurodomi sprendimo priėmimo motyvai, pagrindai ir sprendimo apskundimo tvarka, per 3 darbo dienas pateikiamas bendrovei, dėl kurios jis priimtas.\n\nStraipsnio pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109"
    },
    {
      "provision_ref": "art293",
      "section": "293",
      "title": "293 straipsnis. Baudų mokėjimas ir išieškojimas",
      "content": "1. Bendrovė privalo Priežiūros tarnybos paskirtą baudą sumokėti į valstybės biudžetą ne vėliau kaip per 3 mėnesius nuo sprendimo gavimo dienos. Apskundus šį sprendimą, bauda turi būti sumokėta ne vėliau kaip per 3 mėnesius nuo teismo sprendimo, kuriuo skundas nebuvo patenkintas, įsiteisėjimo dienos.\n\n2. Kai yra motyvuotas bendrovės prašymas, Priežiūros tarnybos sprendimu baudos ar jos dalies mokėjimas gali būti atidedamas iki 6 mėnesių.\n\n3. Priežiūros tarnybos direktoriaus sprendimas skirti baudą yra vykdomasis dokumentas. Jeigu sprendimas neįvykdomas, jis pateikiamas Valstybinei mokesčių inspekcijai įvykdyti Civilinio proceso kodekso nustatyta tvarka. Sprendimas gali būti pateikiamas vykdyti ne vėliau kaip per 3 metus nuo jo priėmimo dienos arba, jeigu Priežiūros tarnybos direktoriaus sprendimas buvo apskųstas, teismo sprendimo, kuriuo skundas nebuvo patenkintas, įsiteisėjimo dienos. Tuo atveju, kai baudos ar jos dalies sumokėjimas buvo atidėtas šio straipsnio 2 dalyje nustatyta tvarka, Priežiūros tarnybos direktoriaus sprendimas pateikiamas vykdyti per 3 metus nuo baudos ar jos dalies sumokėjimo atidėjimo termino pabaigos.\n\n4. Kreipimasis į teismą nesustabdo sprendimo vykdymo, išskyrus šio straipsnio 1 dalyje nustatytus atvejus.\n\nPapildyta straipsniu:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art30",
      "section": "30",
      "title": "30 straipsnis. Auditas",
      "content": "Lošimus organizuojanti bendrovė ne vėliau kaip per 4 mėnesius nuo ūkinių metų pabaigos privalo pateikti Priežiūros tarnybai atestuoto auditoriaus išvadą bei metinės finansinės atskaitomybės ataskaitą ir viešai paskelbti atestuoto auditoriaus patikrintas finansines ataskaitas.\n\nStraipsnio pakeitimai:\nNr. XI-1578, 2011-09-15, Žin., 2011, Nr. 119-5611 (2011-10-01)\n\nPENKTASIS SKIRSNIS\nBAIGIAMOSIOS NUOSTATOS"
    },
    {
      "provision_ref": "art31",
      "section": "31",
      "title": "31 straipsnis. Lošimus organizuojančių bendrovių apmokestinimas",
      "content": "Lošimus organizuojančios bendrovės mokesčius moka vadovaudamosi Azartinių lošimų mokesčio įstatymo ir kitų teisės aktų nustatyta tvarka."
    },
    {
      "provision_ref": "art32",
      "section": "32",
      "title": "32 straipsnis. Neteko galios nuo 2020-07-01",
      "content": "Straipsnio naikinimas:\nNr. XIII-2743, 2019-12-19, paskelbta TAR 2019-12-30, i. k. 2019-21597"
    },
    {
      "provision_ref": "art33",
      "section": "33",
      "title": "33 straipsnis. Įstatymo įsigaliojimas",
      "content": "Šis įstatymas, išskyrus 34 straipsnį, įsigalioja nuo 2001 m. liepos 1 d."
    },
    {
      "provision_ref": "art34",
      "section": "34",
      "title": "34 straipsnis. Pasiūlymai Vyriausybei",
      "content": "Pasiūlyti Vyriausybei iki 2001 m. birželio 1 d.:\n\n1) patvirtinti lošimų licencijavimo taisykles;\n\n2) patvirtinti valstybės rinkliavų, imamų už licencijų organizuoti lošimus ir leidimų atidaryti automatų, bingo salonus, lošimo namus (kazino) išdavimą, dydžius;\n\n3) įsteigti Priežiūros komisiją ir patvirtinti jos nuostatus.\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                            VALDAS ADAMKUS"
    }
  ],
  "definitions": [
    {
      "term": "Azartinis lošimas (toliau",
      "definition": "lošimas) – toks žaidimas arba abipusės lažybos pagal nustatytą reglamentą, kurių dalyviai, siekdami piniginio laimėjimo, savo noru rizikuoja netekti įmokėtos sumos, o laimėjimą arba pralaimėjimą lemia atsitiktinumas, kokio nors įvykio arba sporto varžybų rezultatas.",
      "source_provision": "art2"
    },
    {
      "term": "Lošimo įrenginys",
      "definition": "lošimo automatas, taip pat kitas elektroninis arba mechaninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai.",
      "source_provision": "art2"
    },
    {
      "term": "Lošimo automatas (toliau",
      "definition": "automatas) – elektroninis prietaisas, sukurtas ir pagamintas lošimo tikslais, kurį naudojant atsitiktinai laimimi arba pralaimimi pinigai:\n\n1) A kategorijos automatas – neriboto laimėjimo automatas, kuriame vienkartinis didžiausias laimėjimas nėra ribojamas;\n\n2) B kategorijos automatas – riboto laimėjimo automatas, kuriame didžiausia statoma suma – 0,5 euro, vieno lošimo laimėjimas negali būti daugiau kaip 200 kartų didesnis už statomą sumą, o vieno lošimo trukmė ne trumpesnė kaip 3 sekundės.\nStraipsnio punkto pakeitimai:\nNr. XII-1166, 2014-09-25, paskelbta TAR 2014-10-03, i. k. 2014-13586",
      "source_provision": "art2"
    },
    {
      "term": "Lošimo namai (kazino)",
      "definition": "vieta, kurioje pagal patvirtintus lošimo reglamentus organizuojami stalo lošimai (ruletė, kortų, kauliukų lošimai), lošimai A kategorijos automatais.",
      "source_provision": "art2"
    },
    {
      "term": "Automatų salonas",
      "definition": "vieta, kurioje pagal patvirtintą lošimo reglamentą organizuojami lošimai B kategorijos automatais.",
      "source_provision": "art2"
    },
    {
      "term": "Bingo salonas",
      "definition": "vieta, kurioje pagal patvirtintą lošimo reglamentą organizuojamas bingas.",
      "source_provision": "art2"
    },
    {
      "term": "Lošėjas",
      "definition": "fizinis asmuo, dalyvaujantis lošimuose.",
      "source_provision": "art2"
    },
    {
      "term": "Laimėjimų fondas",
      "definition": "laimėjusiems lošėjams skiriamų laimėjimų suma.",
      "source_provision": "art2"
    },
    {
      "term": "Neteko galios nuo 2024",
      "definition": "11-01\nStraipsnio dalies naikinimas:\nNr. XIV-2544, 2024-04-18, paskelbta TAR 2024-04-25, i. k. 2024-07538",
      "source_provision": "art2"
    },
    {
      "term": "Tiesioginio ryšio sistema",
      "definition": "sistema, kurią naudojant įmokos priimamos ir laimėjimai išmokami per tiesioginio ryšio kompiuterinio tinklo terminalus, esančius įvairiose Lietuvos Respublikos vietose, telekomunikacijų ryšiais, sujungtais su centriniu kompiuteriu, užtikrinančiu centralizuotą įmokų priėmimo ir laimėjimų išmokėjimo apskaitą.",
      "source_provision": "art2"
    },
    {
      "term": "Lažybų tarpininkas",
      "definition": "fizinis asmuo, kuris tarpininkauja susilažinusiems asmenims: nustato lažybų santykio koeficientą, užrašo statomas sumas, surenka ir išmoka pinigus.",
      "source_provision": "art2"
    },
    {
      "term": "Lažybų punktas",
      "definition": "vieta, kurioje priimamos lažybų lošėjų statomos sumos.",
      "source_provision": "art2"
    },
    {
      "term": "Totalizatoriaus punktas",
      "definition": "vieta, kurioje priimamos totalizatoriaus lošėjų statomos sumos.",
      "source_provision": "art2"
    },
    {
      "term": "Vienkartinis didžiausias laimėjimas",
      "definition": "galima didžiausia suma, kurią lošėjas gali išlošti vieno lošimo metu, lygi statomos sumos bei automato programinės įrangos nustatyto didžiausio laimėjimo koeficiento sandaugai.\nStraipsnio dalies pakeitimai:\nNr. XIII-771, 2017-11-21, paskelbta TAR 2017-11-28, i. k. 2017-18823",
      "source_provision": "art2"
    },
    {
      "term": "Vieno lošimo trukmė lošiant automatu",
      "definition": "laikas nuo lošimo pradžios (klavišo paspaudimo) iki lošimo rezultato pateikimo.",
      "source_provision": "art2"
    },
    {
      "term": "Nuotolinio lošimo ryšio priemonės (toliau",
      "definition": "ryšio priemonės) – laidinės, radijo, optinės ar kitos elektromagnetinės priemonės, kurios fiziškai tuo pačiu metu vienoje vietoje nedalyvaujant lošėjui ir lošimų organizatoriui gali būti naudojamos lošimo paslaugoms teikti.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Nuotolinio lošimo sutartis",
      "definition": "lošimų organizatoriaus ir lošėjo sudaryta rašytinės ar elektroninės formos sutartis, kuria lošimų organizatorius įsipareigoja lošėjui teikti nuotolinio lošimo paslaugas ir išmokėti nuotolinio lošimo laimėjimą nuotolinio lošimo organizavimo reglamente nustatyta tvarka, o lošėjas – dalyvaudamas nuotoliniame lošime laikytis teisės aktuose ir nuotolinio lošimo organizavimo reglamente nustatytos nuotolinių lošimų organizavimo tvarkos ir taisyklių.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Nuotolinio lošimo paslaugos",
      "definition": "paslaugos, kurios apima pinigų sumos statymą lošimuose, įskaitant abipuses lažybas, ir yra teikiamos ryšio priemonėmis ir (ar) internetu, sudarius nuotolinio lošimo sutartį.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Nuotolinio lošimo įrenginys",
      "definition": "lošimams ryšio priemonėmis skirtas įrenginys, kuriame įdiegta speciali lošimams skirta programinė įranga.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Bendrovė, turinti teisę organizuoti lošimus (toliau",
      "definition": "bendrovė) – Lietuvos Respublikos akcinių bendrovių įstatymo nustatyta tvarka įsteigta akcinė ar uždaroji akcinė bendrovė. Bendrove šiame įstatyme laikomas ir kitoje valstybėje narėje pagal šios valstybės teisės aktus įsteigto bet kokios teisinės formos juridinio asmens ar organizacijos, neturinčios juridinio asmens teisių, kuriai toje valstybėje narėje suteikta teisė vykdyti lošimų veiklą, filialas, turintis buveinę Lietuvos Respublikoje ir atliekantis visas juridinio asmens funkcijas ar dalį jų.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980\nStraipsnio dalies pakeitimai:\nNr. XIII-1886, 2018-12-20, paskelbta TAR 2019-01-02, i. k. 2019-00021",
      "source_provision": "art2"
    },
    {
      "term": "Lošimų veiklos leidimas",
      "definition": "lošimų organizatoriui išduodamas leidimas, kuriuo suteikiama teisė šiame dokumente nurodytoje lošimo vietoje organizuoti tam tikros rūšies lošimus, arba leidimas organizuoti nuotolinius lošimus.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Patologinis potraukis lošti",
      "definition": "asmens psichikos sutrikimas, kuriam būdingas dažnai pasikartojantis potraukis lošti, nuo kurio asmuo tampa priklausomas, atsisako socialinių, materialinių, darbo, šeimos vertybių ir įsipareigojimų ir kurį gali patvirtinti asmens sveikatos priežiūros įstaigos specialistai.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Nelegalios lošimų veiklos vykdytojas",
      "definition": "asmuo, kuris organizuoja lošimus neturėdamas licencijos organizuoti lošimus ir atitinkamo lošimų veiklos leidimo, arba asmuo, kuris organizuoja lošimus turėdamas licenciją organizuoti lošimus, tačiau neturėdamas atitinkamo lošimų veiklos leidimo.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Valstybė narė",
      "definition": "valstybė Europos Sąjungos narė, taip pat kita Europos ekonominės erdvės valstybė. Valstybe nare šiame įstatyme laikoma ir Šveicarijos Konfederacija.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Akredituota įstaiga",
      "definition": "pagal 2008 m. liepos 9 d. Europos Parlamento ir Tarybos reglamentą (EB) Nr. 765/2008, nustatantį su gaminių prekyba susijusius akreditavimo ir rinkos priežiūros reikalavimus ir panaikinantį Reglamentą (EEB) Nr. 339/93 (OL 2008 L 218, p. 30), akredituota atitikties įvertinimo įstaiga (laboratorija), pranešusi Priežiūros tarnybai savo akreditavimo sertifikato numerį, jo galiojimo laiką ir kitą Priežiūros tarnybos reikalaujamą informaciją.\nPapildyta straipsnio dalimi:\nNr. XII-1734, 2015-05-21, paskelbta TAR 2015-06-08, i. k. 2015-08980",
      "source_provision": "art2"
    },
    {
      "term": "Specialusis žaidimo automato ženklas",
      "definition": "ant žaidimo automato sienelės tvirtinamas lipdukas, kuriuo patvirtinama, kad žaidimo automatas turi žaidimo automato pasą.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Automato kreditas (toliau",
      "definition": "kreditas) – pinigų suma, išreikšta automato programinės įrangos nustatytais lošimo vienetais.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Žaidimo automatas",
      "definition": "mechaninis, elektroninis arba elektromechaninis įrenginys, kuriuo teisė pradėti žaisti įgyjama įmetus žaidimo žetoną ir (ar) pinigus ir kuriuo žaidžiant, priklausomai nuo žaidėjo gebėjimų, galima laimėti galimybę žaisti tam tikrą laiką ir (ar) laimėti daiktinį 30 eurų vertės neviršijantį laimėjimą arba žaidimo žetoną, kuriuo galima papildomą laiką žaisti žaidimo automatu ar kurį galima pakeisti į daiktinį 30 eurų vertės neviršijantį laimėjimą.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Automato veikimo duomenys (toliau",
      "definition": "veikimo duomenys) – duomenys apie automato programinės įrangos versiją, automato įjungimo ir išjungimo momento fiksavimą, automato durelių atidarymo ir uždarymo momento fiksavimą lošimų organizavimo vietoje.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Žaidimo automato pasas",
      "definition": "dokumentas, kuriame nurodomi žaidimo automato duomenys: žaidimo automato modelis, gamintojas ir gamyklinis numeris, žaidimo (žaidimų) pavadinimas (pavadinimai), elektroninių skaitiklių apsaugos būdai, mechaninių skaitiklių plombavimo vietos ir plombų skaičius, taip pat patvirtinama žaidimo automato atitiktis šiame įstatyme nustatytiems reikalavimams.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Neteko galios nuo 2025",
      "definition": "11-01.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Žaidimų žaidimo automatais organizatorius",
      "definition": "Lietuvos Respublikoje įsteigtas juridinis asmuo, Lietuvos Respublikoje įstatymų nustatyta tvarka įsteigtas užsienio juridinio asmens filialas arba fizinis asmuo, kuris teisės aktų nustatyta tvarka verčiasi individualia veikla.\nPapildyta straipsnio dalimi:\nNr. XIII-1886, 2018-12-20, paskelbta TAR 2019-01-02, i. k. 2019-00021\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Elektroninė automatų duomenų valdymo sistema",
      "definition": "lošimus organizuojančios bendrovės naudojama elektroninė sistema, skirta automatų identifikaciniams (automato serija ir numeris), veikimo ir elektroninių skaitiklių duomenims tvarkyti ir perduoti Automatų kontrolės informacinei sistemai.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823\nStraipsnio dalies pakeitimai:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Automato elektroninis skaitiklis",
      "definition": "į lošimo automatą įdiegta elektroninė sistema to automato apskaitos duomenims fiksuoti.\nPapildyta straipsnio dalimi:\nNr. XIII-771, 2017-11-21, paskelbta TAR 2017-11-28, i. k. 2017-18823",
      "source_provision": "art2"
    },
    {
      "term": "Lošimų verslo subjektas",
      "definition": "asmuo, dirbantis lošimų verslo srityje ar vykdantis ūkinę veiklą lošimų verslo srityje ir gaunantis komercinės naudos iš jos.\nPapildyta straipsnio dalimi:\nNr. XIV-3132, 2024-11-12, paskelbta TAR 2024-11-22, i. k. 2024-20371",
      "source_provision": "art2"
    },
    {
      "term": "Nuotolinio lošimo platforma (toliau",
      "definition": "platforma) – visuma programinių priemonių nuotoliniams lošimams organizuoti.\nPapildyta straipsnio dalimi:\nNr. XIV-3080, 2024-11-07, paskelbta TAR 2024-11-19, i. k. 2024-20109",
      "source_provision": "art2"
    },
    {
      "term": "Probleminis lošimas",
      "definition": "pasikartojantis elgesys, kai sumažėja arba išnyksta lošėjo galimybė kontroliuoti lošimo pradžią, pabaigą ar intensyvumą ir lošiama nepaisant žalingų pasekmių savo fizinei ir psichikos sveikatai, socialinei, finansinei padėčiai ar kitų žmonių interesams.\nPapildyta straipsnio dalimi:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\n33. Šiame įstatyme vartojama sąvoka „kontroliuojantis asmuo“ suprantama taip, kaip Lietuvos Respublikos pinigų plovimo ir teroristų finansavimo prevencijos įstatyme apibrėžiama sąvoka „naudos gavėjas“. Kitos šiame įstatyme vartojamos sąvokos suprantamos taip, kaip apibrėžiamos Pinigų plovimo ir teroristų finansavimo prevencijos įstatyme, Lietuvos Respublikos finansinės apskaitos įstatyme, Lietuvos Respublikos mokėjimų įstatyme.\nPapildyta straipsnio dalimi:\nNr. XIV-2544, 2024-04-18, paskelbta TAR 2024-04-25, i. k. 2024-07538\nStraipsnio dalies pakeitimai:\nNr. XV-107, 2025-01-14, paskelbta TAR 2025-01-22, i. k. 2025-00717\nStraipsnio dalies numeracijos pakeitimas:\nNr. XIV-3080, 2024-11-07, paskelbta TAR 2024-11-19, i. k. 2024-20109\n\nStraipsnio pakeitimai:\nNr. IX-995, 2002-06-27, Žin., 2002, Nr. 72-3010 (2002-07-17)\nNr. IX-1271, 2002-12-10, Žin., 2002, Nr. 123-5553 (2002-12-24)\nNr. X-800, 2006-07-19, Žin., 2006, Nr. 87-3410 (2006-08-08)",
      "source_provision": "art2"
    },
    {
      "term": "Šio straipsnio 3 dalyje nurodytos informacijos skelbimo tikslas",
      "definition": "užtikrinti viešąjį interesą ir visuomenės saugumą, kovojant su nelegalia nuotolinių lošimų veikla, įskaitant nelegalios nuotolinių lošimų veiklos prevenciją, bet tuo neapsiribojant, taip pat užtikrinti skaidrumą, visuomenę informuojant apie nelegalios lošimų veiklos vykdytojus, siekiant užkirsti kelią nelegaliai veiklai, kuri kelia finansines ir socialines grėsmes pažeidžiamoms visuomenės grupėms.\n\nStraipsnio pakeitimai:\nNr. XIV-2142, 2023-06-29, paskelbta TAR 2023-07-05, i. k. 2023-14038\nNr. XV-107, 2025-01-14, paskelbta TAR 2025-01-22, i. k. 2025-00717",
      "source_provision": "art207"
    }
  ]
}
