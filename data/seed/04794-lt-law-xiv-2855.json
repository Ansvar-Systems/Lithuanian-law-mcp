{
  "id": "lt-law-xiv-2855",
  "type": "statute",
  "title": "Lietuvos Respublikos internetinių tarpininkavimo paslaugų ir interneto paieškos sistemų priežiūros įstatymas",
  "short_name": "XIV-2855",
  "status": "in_force",
  "issued_date": "2024-06-27",
  "in_force_date": "2025-01-01",
  "url": "https://e-tar.lt/portal/lt/legalAct/bd3736c03aa211efbdaea558de59136c",
  "provisions": [
    {
      "provision_ref": "art1",
      "section": "1",
      "title": "1 straipsnis. Įstatymo tikslas, paskirtis ir taikymas",
      "content": "1. Šio įstatymo tikslas – užtikrinti, kad internetinių tarpininkavimo paslaugų verslo klientams ir bendrovių interneto svetainių naudotojams, naudojantiems interneto paieškos sistemas, būtų užtikrinamos veiksmingos teisių ir teisėtų interesų gynimo priemonės.\n\n2. Šis įstatymas nustato internetinių tarpininkavimo paslaugų teikėjų ir interneto paieškos sistemų teikėjų atitinkamai verslo klientams ir bendrovių interneto svetainių naudotojams teikiamų paslaugų priežiūros institucijos įgaliojimus, funkcijas, pareiškimų dėl galimų teisės pažeidimų (toliau kartu – galimi pažeidimai arba atskirai – galimas pažeidimas) nagrinėjimo ir poveikio priemonių už teisės aktų reikalavimų nesilaikymą skyrimo pagrindus.\n\n3. Šis įstatymas taikomas internetinėms tarpininkavimo paslaugoms ir interneto paieškos sistemoms, teikiamoms arba siūlomoms teikti atitinkamai verslo klientams ir bendrovių interneto svetainių naudotojams, kurių įsisteigimo arba gyvenamoji vieta yra Lietuvos Respublikoje ir kurie, naudodamiesi tomis internetinėmis tarpininkavimo paslaugomis arba interneto paieškos sistemomis, siūlo prekes arba paslaugas Lietuvos Respublikoje esantiems vartotojams, neatsižvelgiant į tų paslaugų teikėjų įsisteigimo ar gyvenamąją vietą.\n\n4. Internetinių tarpininkavimo paslaugų ir interneto paieškos sistemų verslo klientai ir bendrovių interneto svetainių naudotojai, kurių įsisteigimo arba gyvenamoji vieta yra Lietuvos Respublikoje, tačiau kurie, naudodamiesi tomis internetinėmis tarpininkavimo paslaugomis arba interneto paieškos sistemomis, siūlo prekes arba paslaugas ne Lietuvos Respublikoje, o kitose Europos Sąjungos valstybėse narėse esantiems vartotojams, šiame įstatyme nustatytomis teisių gynimo priemonėmis gali naudotis ta apimtimi, kuria įstatymas numato priežiūros institucijos bendradarbiavimą su kitų Europos Sąjungos valstybių narių priežiūros institucijomis.\n\n5. Šio įstatymo nuostatos suderintos su Europos Sąjungos teisės aktais, nurodytais šio įstatymo priede."
    },
    {
      "provision_ref": "art2",
      "section": "2",
      "title": "2 straipsnis. Pagrindinės šio įstatymo sąvokos",
      "content": "Šiame įstatyme vartojamos sąvokos suprantamos taip, kaip jos apibrėžiamos Reglamente (ES) 2019/1150 ir Lietuvos Respublikos viešojo administravimo įstatyme.\n\nII SKYRIUS\nPRIEŽIŪROS INSTITUCIJA, VERSLO KLIENTŲ IR BENDROVIŲ INTERNETO SVETAINIŲ NAUDOTOJŲ TEISIŲ IR TEISĖTŲ INTERESŲ GYNIMAS"
    },
    {
      "provision_ref": "art3",
      "chapter": "II SKYRIUS PRIEŽIŪROS INSTITUCIJA, VERSLO KLIENTŲ IR BENDROVIŲ INTERNETO SVETAINIŲ NAUDOTOJŲ TEISIŲ IR TEISĖTŲ INTERESŲ GYNIMAS",
      "section": "3",
      "title": "3 straipsnis. Priežiūros institucija ir jos funkcijos",
      "content": "1. Lietuvos Respublikos konkurencijos taryba prižiūri, ar internetinių tarpininkavimo paslaugų teikėjai ir interneto paieškos sistemų teikėjai laikosi Reglamente (ES) 2019/1150 jiems nustatytų reikalavimų.\n\n2. Konkurencijos taryba:\n\n1) šio įstatymo ir Konkurencijos tarybos darbo reglamento nustatyta tvarka nagrinėja pareiškimus dėl galimų pažeidimų (toliau – pareiškimai), atlieka galimų pažeidimų tyrimus, nagrinėja galimų pažeidimų tyrimų bylas (toliau kartu – bylos arba atskirai – byla), šio įstatymo nustatytais atvejais taiko šiame įstatyme nustatytas baudas ir kitas poveikio priemones dėl Reglamento (ES) 2019/1150:\n\na) 3 straipsnio 1, 2 ir 5 dalių pažeidimų;\n\nb) 4 straipsnio 1–3 ir 5 dalių pažeidimų;\n\nc) 5 straipsnio 1–5 dalių pažeidimų;\n\nd) 6 straipsnio pažeidimų;\n\ne) 7 straipsnio pažeidimų;\n\nf) 8 straipsnio galimų pažeidimų;\n\ng) 9 straipsnio 1 ir 2 dalių pažeidimų;\n\nh) 10 straipsnio 1 dalies pažeidimų;\n\ni) 11 straipsnio 1, 3 ir 4 dalių pažeidimų;\n\nj) 12 straipsnio 1 ir 6 dalių pažeidimų;\n\n2) taiko šio įstatymo 13 straipsnio 4 dalyje nustatytas baudas už reikalavimų, nurodytų šio įstatymo 6 straipsnio 1 dalies 1 ir 2 punktuose, nevykdymą;\n\n3) bendradarbiauja su kitų Europos Sąjungos valstybių narių priežiūros institucijomis, teikdama savitarpio pagalbą atliekant tarpvalstybinio pobūdžio galimų pažeidimų tyrimus ir keičiantis informacija;\n\n4) teikia informaciją Europos Komisijai apie atliktus ir (ar) atliekamus Reglamento (ES) 2019/1150 galimų pažeidimų tyrimus;\n\n5) konsultuoja verslo klientus, bendrovių interneto svetainių naudotojus, internetinių tarpininkavimo paslaugų teikėjus ir interneto paieškos sistemų teikėjus jos kompetencijai šio įstatymo priskirtoje srityje;\n\n6) vertina gautą informaciją apie internetinių tarpininkavimo paslaugų teikėjų ir interneto paieškos sistemų teikėjų veiklą;\n\n7) priima ir derina teisės aktus, susijusius su internetinių tarpininkavimo paslaugų teikėjų ir interneto paieškos sistemų teikėjų teikiamų ar siūlomų teikti paslaugų priežiūra;\n\n8) atstovauja Lietuvos Respublikai tarptautinėse organizacijose jos kompetencijai šio įstatymo priskirtoje srityje;\n\n9) Lietuvos Respublikos ekonomikos ir inovacijų ministerijos prašymu teikia jai informaciją apie Reglamento (ES) 2019/1150 įgyvendinimą Lietuvos Respublikoje;\n\n10) tvirtina savo veiklos prioritetus Reglamento (ES) 2019/1150 nuostatų laikymosi priežiūros srityje, nustatomus atsižvelgiant į galimo pažeidimo tyrimo strateginės reikšmės ir racionalaus išteklių naudojimo kriterijus;\n\n11) atlieka kitas Viešojo administravimo įstatyme nustatytas funkcijas, priskirtas ūkio subjektų veiklos priežiūrą vykdančiam subjektui."
    },
    {
      "provision_ref": "art4",
      "chapter": "II SKYRIUS PRIEŽIŪROS INSTITUCIJA, VERSLO KLIENTŲ IR BENDROVIŲ INTERNETO SVETAINIŲ NAUDOTOJŲ TEISIŲ IR TEISĖTŲ INTERESŲ GYNIMAS",
      "section": "4",
      "title": "4 straipsnis. Verslo klientų ir bendrovių interneto svetainių naudotojų teisių ir teisėtų interesų gynimas",
      "content": "1. Verslo klientai ir bendrovių interneto svetainių naudotojai, kurių teisės arba teisėti interesai yra pažeisti internetinių tarpininkavimo paslaugų teikėjų arba interneto paieškos sistemų teikėjų, nesilaikančių Reglamente (ES) 2019/1150 jiems nustatytų reikalavimų, taip pat Europos Sąjungos valstybėse narėse įsteigtos organizacijos, asociacijos ir viešosios įstaigos, kurios suprantamos taip, kaip nustatyta Reglamento (ES) 2019/1150 14 straipsnio 3 ir 4 dalyse, ir kurios turi teisėtą interesą atstovauti verslo klientams ir (ar) bendrovių interneto svetainių naudotojams (toliau – Europos Sąjungos valstybėse narėse įsteigtos organizacijos, asociacijos ir viešosios įstaigos), turi teisę pateikti Konkurencijos tarybai pareiškimą su reikalavimu pradėti tyrimą dėl Reglamento (ES) 2019/1150 galimo pažeidimo vadovaujantis šiuo įstatymu arba kreiptis į teismą su ieškiniu dėl:\n\n1) neteisėtų veiksmų nutraukimo;\n\n2) įpareigojimo įvykdyti teisės aktuose nustatytą pareigą;\n\n3) padarytos žalos atlyginimo.\n\n2. Europos Sąjungos valstybėse narėse įsteigtos organizacijos, asociacijos ir viešosios įstaigos, besikreipiančios į teismą su ieškiniu, privalo pateikti dokumentus, patvirtinančius savo atitiktį Reglamento (ES) 2019/1150 14 straipsnio 3 ir 4 dalyse nustatytiems reikalavimams.\n\nIII SKYRIUS\nGALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA"
    },
    {
      "provision_ref": "art5",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "5",
      "title": "5 straipsnis. Galimų pažeidimų nagrinėjimo Konkurencijos taryboje iniciatyvos teisė",
      "content": "1. Verslo klientai ir bendrovių interneto svetainių naudotojai, kurių Reglamentu (ES) 2019/1150 užtikrinamos teisės arba teisėti interesai yra pažeisti, turi teisę savo nuožiūra kreiptis arba į teismą su ieškiniu dėl neteisėtų veiksmų nutraukimo ir įpareigojimo įvykdyti teisės aktuose nustatytą pareigą, arba vadovaudamiesi šiuo įstatymu pateikti Konkurencijos tarybai pareiškimą su reikalavimu pradėti tyrimą dėl šio įstatymo 3 straipsnio 2 dalies 1 punkte a–j papunkčiuose nurodytų Reglamento (ES) 2019/1150 galimų pažeidimų.\n\n2. Europos Sąjungos valstybėse narėse įsteigtos organizacijos, asociacijos ir viešosios įstaigos turi teisę savo nuožiūra kreiptis arba į teismą su ieškiniu dėl neteisėtų veiksmų nutraukimo ir įpareigojimo įvykdyti teisės aktuose nustatytą pareigą, arba vadovaudamosi šiuo įstatymu pateikti Konkurencijos tarybai pareiškimą dėl šio įstatymo 3 straipsnio 2 dalies 1 punkte a–j papunkčiuose nurodytų Reglamento (ES) 2019/1150 galimų pažeidimų, kai pareiškimas verslo klientų ir (ar) bendrovių interneto svetainės naudotojų prašymu pateikiamas jų interesams ginti.\n\n3. Konkurencijos taryba turi teisę atlikti Reglamento (ES) 2019/1150 galimų pažeidimų tyrimus savo iniciatyva, kai yra bent vienas iš šių pagrindų:\n\n1) gavusi iš visuomenės, verslo subjektų, valstybės institucijų ir įstaigų, tarptautinių organizacijų, kitų šaltinių ar pati surinkusi informaciją, kuri leidžia pagrįstai įtarti daromą ar padarytą Reglamento (ES) 2019/1150 galimą pažeidimą;\n\n2) remdamasi savo patvirtintu patikrinimų planu ir (ar) savo patvirtintais veiklos prioritetais Reglamento (ES) 2019/1150 laikymosi priežiūros srityje;\n\n3) gavusi kitos Lietuvos Respublikos valstybės institucijos ar įstaigos, kuri nėra atsakinga už Reglamento (ES) 2019/1150 priežiūrą, ar Europos Sąjungos valstybės narės institucijos, kuri yra atsakinga už Reglamento (ES) 2019/1150 priežiūrą, prašymą atlikti galimo pažeidimo, kurio padarymu yra įtariamas internetinių tarpininkavimo paslaugų teikėjas ar interneto paieškos sistemų teikėjas, tyrimą;\n\n4) siekdama nustatyti, ar buvo pašalinti ankstesnio galimo pažeidimo tyrimo metu nustatyti Reglamento (ES) 2019/1150 pažeidimai ir (ar) internetinių tarpininkavimo paslaugų teikėjų ir (ar) interneto paieškos sistemų teikėjų veiklos trūkumai ir ar buvo įgyvendinti dėl jų priimti sprendimai;\n\n5) kitais atvejais, kai to reikia Reglamento (ES) 2019/1150 laikymosi priežiūros funkcijoms veiksmingai užtikrinti."
    },
    {
      "provision_ref": "art6",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "6",
      "title": "6 straipsnis. Konkurencijos tarybos ir jos įgaliotų pareigūnų teisės ir pareigos",
      "content": "1. Konkurencijos taryba ir jos įgalioti pareigūnai turi teisę:\n\n1) prižiūrėdami Reglamento (ES) 2019/1150 laikymąsi gauti žodinius ir rašytinius paaiškinimus iš asmenų, galinčių turėti galimo pažeidimo tyrimui reikšmingos informacijos, ir reikalauti, kad jie atvyktų į Konkurencijos tarybos patalpas duoti paaiškinimų;\n\n2) iš internetinių tarpininkavimo paslaugų teikėjų ir interneto paieškos sistemų teikėjų reikalauti pateikti ir gauti duomenis ir dokumentus, reikalingus šio įstatymo ir Reglamento (ES) 2019/1150, už kurių laikymosi priežiūrą atsakinga Konkurencijos taryba, galimiems pažeidimams tirti, įskaitant komercinę paslaptį sudarančią informaciją, išskyrus atvejus, numatytus Viešojo administravimo įstatymo 35 straipsnio 2 dalyje;\n\n3) Reglamento (ES) 2019/1150 priežiūros klausimais keistis informacija su kitų valstybių institucijomis ir tarptautinėmis organizacijomis tiek, kiek to reikia Reglamento (ES) 2019/1150 laikymosi priežiūros funkcijoms atlikti;\n\n4) raštu atkreipti internetinių tarpininkavimo paslaugų teikėjų, interneto paieškos sistemų teikėjų dėmesį į galimus jų veiklos trūkumus ir Reglamento (ES) 2019/1150 reikalavimų neatitiktį ir siūlyti per Konkurencijos tarybos nustatytą terminą imtis priemonių, kad būtų išvengta galimų pažeidimų, būtų pašalintos jų priežastys ir sąlygos;\n\n5) galimo pažeidimo tyrimui naudoti Konkurencijos tarybos turimą informaciją, gautą tiriant kitus galimus pažeidimus ir nagrinėjant bylas.\n\n2. Konkurencijos tarybos ir jos įgaliotų pareigūnų (toliau – įgalioti pareigūnai) reikalavimai, susiję su šio straipsnio 1 dalies 1 ir 2 punktuose nurodytų teisių įgyvendinimu, yra privalomi. Už šių reikalavimų nevykdymą taikomos šio įstatymo 13 straipsnio 4 dalyje nustatytos baudos.\n\n3. Konkurencijos taryba ir jos įgalioti pareigūnai privalo:\n\n1) galimo pažeidimo tyrimo veiksmus įforminti raštu. Dokumentų, kuriais įforminami pažeidimo tyrimo veiksmai, formą ir pildymo tvarką nustato Konkurencijos taryba;\n\n2) įspėti paaiškinimus duodančius asmenis apie atsakomybę už melagingos informacijos suteikimą arba už atsisakymą suteikti informaciją Konkurencijos tarybai;\n\n3) atlikdami galimo pažeidimo tyrimo veiksmus ir nagrinėdami bylas, užtikrinti Reglamento (ES) 2019/1150 galimu pažeidimu įtariamiems internetinių tarpininkavimo paslaugų teikėjams ir interneto paieškos sistemų teikėjams (toliau – įtariamas asmuo) šio įstatymo 8 straipsnio 1 ir 2 dalyse ir 11 straipsnyje nurodytas teises."
    },
    {
      "provision_ref": "art7",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "7",
      "title": "7 straipsnis. Konfidencialios informacijos apsauga",
      "content": "Komercinių ir profesinių paslapčių apsaugą atliekant Reglamento (ES) 2019/1150 ir šio įstatymo laikymosi priežiūrą nustato Lietuvos Respublikos konkurencijos įstatymas."
    },
    {
      "provision_ref": "art8",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "8",
      "title": "8 straipsnis. Pareiškėjo ir įtariamo asmens teisės",
      "content": "1. Verslo klientai, bendrovių interneto svetainių naudotojai, Europos Sąjungos valstybėse narėse įsteigtos organizacijos, asociacijos ir viešosios įstaigos (toliau – pareiškėjas) ir įtariamas asmuo turi teisę:\n\n1) įgaliotam pareigūnui pradėjus galimo pažeidimo tyrimą, gauti informaciją apie galimo pažeidimo tyrimo dalyką ir pagrindą;\n\n2) savo iniciatyva pateikti papildomus paaiškinimus ir (ar) informaciją, įrodymus, teikti prašymus, susijusius su pareiškimo nagrinėjimu ar galimo pažeidimo tyrimo atlikimu;\n\n3) apskųsti Konkurencijos tarybos nutarimus šio įstatymo nustatyta tvarka;\n\n4) apskųsti įgaliotų pareigūnų ir Konkurencijos tarybos veiksmus, sprendimus ar neveikimą Konkurencijos įstatyme nustatyta tvarka;\n\n5) įgaliotam pareigūnui priėmus sprendimą užbaigti galimo pažeidimo tyrimą, susipažinti su galimo pažeidimo tyrimo medžiaga, išskyrus valstybės, tarnybos, profesinę, komercinę ar kitą įstatymų saugomą paslaptį sudarančią informaciją.\n\n2. Pareiškėjas turi ir kitas šiame įstatyme nustatytas teises.\n\n3. Laikoma, kad šio straipsnio 1 dalyje nurodyti asmenys, kiti galimo pažeidimo tyrimu suinteresuoti asmenys ir kiti bylos nagrinėjimo procese (toliau – procesas) dalyvaujantys asmenys (toliau kartu – proceso šalys arba atskirai – proceso šalis) yra tinkamai informuoti ir jiems tinkamai pranešta, jeigu Konkurencijos taryba šiame skyriuje nurodytais atvejais nutarimus, kitus sprendimus, pranešimus, kitus dokumentus ir informaciją proceso šalims siunčia Lietuvos Respublikos juridinių asmenų registre nurodytu buveinės adresu arba Lietuvos Respublikos gyventojų registre nurodytu gyvenamosios vietos adresu, išskyrus atvejus, kai proceso šalis nurodo kitą korespondencijos įteikimo adresą, arba Juridinių asmenų registre arba Gyventojų registre nurodytu proceso šalies Nacionalinės elektroninių siuntų pristatymo, naudojant pašto tinklą, informacinės sistemos aktyvuotos elektroninio pristatymo dėžutės adresu."
    },
    {
      "provision_ref": "art9",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "9",
      "title": "9 straipsnis. Pareiškimo pateikimas, jo turinys ir nagrinėjimas",
      "content": "1. Pareiškėjas, gindamas galimai pažeistas teises ir teisėtus interesus, Konkurencijos tarybai turi pateikti rašytinį pareiškimą, kuriame nurodomos jam žinomos Reglamentą (ES) 2019/1150 galimai pažeidžiančių veiksmų (ar neveikimo) faktinės aplinkybės, ir jas patvirtinančius dokumentus.\n\n2. Šio straipsnio 1 dalyje nurodytas pareiškimas pateikiamas Viešojo administravimo įstatymo 11 straipsnio 2 dalyje nurodytais būdais.\n\n3. Konkurencijos taryba nustato bendrus reikalavimus, kokius duomenis ir dokumentus turi pateikti pareiškėjas, kad būtų pradėtas nagrinėti pareiškimas dėl Reglamentą (ES) 2019/1150 galimai pažeidžiančių veiksmų (ar neveikimo).\n\n4. Jeigu pareiškimas neatitinka nustatytų reikalavimų ir pareiškėjas per Konkurencijos tarybos įgaliotų pareigūnų nustatytą ne trumpesnį kaip 5 darbo dienų terminą nepašalina nustatytų pareiškimo trūkumų, Konkurencijos taryba tokio pareiškimo toliau nenagrinėja.\n\n5. Anoniminiai pareiškimai, kurie nėra pasirašyti fiziniu arba kvalifikuotu elektroniniu parašu arba kitomis elektroninėmis priemonėmis, kurios leidžia užtikrinti teksto vientisumą ir nepakeičiamumą, ir iš kurių turinio neįmanoma identifikuoti pareiškimą teikiančio asmens arba patikrinti pareiškimo autentiškumo, nenagrinėjami, jeigu Konkurencijos tarybos įgalioti pareigūnai nenusprendžia kitaip.\n\n6. Konkurencijos taryba arba jos įgaliotas pareigūnas atsisako pradėti pažeidimo tyrimą, jeigu:\n\n1) tirti pareiškime nurodytus faktus nepriklauso Konkurencijos tarybos kompetencijai;\n\n2) pareiškime nurodyti faktai jau buvo tirti ir dėl jų jau yra priimtas Konkurencijos tarybos nutarimas;\n\n3) pareiškimas ar jo dalis tuo pačiu klausimu buvo išnagrinėti arba yra nagrinėjami Lietuvos Respublikos ar kitos Europos Sąjungos valstybės narės teisme;\n\n4) pareiškimas ar jo dalis tuo pačiu klausimu buvo išnagrinėti ir priimtas kitos Europos Sąjungos valstybės narės priežiūros institucijos sprendimas;\n\n5) dėl pareiškimo ar jo dalies dalyko yra pradėtas ikiteisminis tyrimas;\n\n6) nuo pareiškime ar jo dalyje nurodytų galimų pažeidimų padarymo iki pareiškimo padavimo praėjo daugiau kaip 2 metai;\n\n7) nėra duomenų, kurie leistų pagrįstai įtarti Reglamento (ES) 2019/1150 galimą pažeidimą;\n\n8) pareiškime nurodytos faktinės aplinkybės neatitinka Konkurencijos tarybos patvirtintų jos veiklos prioritetų Reglamento (ES) 2019/1150 laikymosi priežiūros srityje.\n\n7. Konkurencijos tarybos įgalioti pareigūnai ne vėliau kaip per 20 darbo dienų nuo reikalavimus atitinkančio pareiškimo gavimo dienos išnagrinėja pareiškimą ir priima sprendimą pradėti galimo pažeidimo tyrimą arba atsisakyti pradėti galimo pažeidimo tyrimą.\n\n8. Konkurencijos tarybos įgaliotam pareigūnui priėmus sprendimą pradėti galimo pažeidimo tyrimą, šio sprendimo kopija ne vėliau kaip per 3 darbo dienas nuo jo priėmimo dienos išsiunčiama proceso šalims.\n\n9. Konkurencijos tarybos įgaliotam pareigūnui priėmus sprendimą atsisakyti pradėti galimo pažeidimo tyrimą, šio sprendimo kopija ne vėliau kaip per 3 darbo dienas nuo jo priėmimo dienos išsiunčiama pareiškėjui."
    },
    {
      "provision_ref": "art10",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "10",
      "title": "10 straipsnis. Galimo pažeidimo tyrimo atlikimo, sustabdymo, pratęsimo ir nutraukimo terminai",
      "content": "1. Galimo pažeidimo tyrimas turi būti baigtas per 6 mėnesius nuo sprendimo pradėti galimo pažeidimo tyrimą priėmimo dienos, išskyrus atvejus, kai dėl galimo pažeidimo tyrimo metu paaiškėjusių aplinkybių sudėtingumo, informacijos apimties, įtariamo asmens ir (ar) kitų asmenų vengimo vykdyti Konkurencijos tarybos reikalavimus, tiriamų veikų tęstinio pobūdžio arba kitų objektyvių priežasčių būtina galimo pažeidimo tyrimą pratęsti.\n\n2. Šio straipsnio 1 dalyje nurodytais atvejais galimo pažeidimo tyrimo terminas pratęsiamas Konkurencijos tarybos arba jos įgalioto pareigūno sprendimu ne daugiau kaip vieną kartą ir ne ilgesniam kaip 2 mėnesių laikotarpiui.\n\n3. Apie galimo pažeidimo tyrimo termino pratęsimą ir pratęsimo priežastis pareiškėjui pranešama per 3 darbo dienas nuo sprendimo, kuriuo pratęsiamas galimo pažeidimo tyrimo terminas, priėmimo dienos.\n\n4. Galimo pažeidimo tyrimas laikomas baigtu, kai Konkurencijos tarybos įgaliotas pareigūnas patvirtina galimo pažeidimo tyrimo išvadas.\n\n5. Galimo pažeidimo tyrimas gali būti sustabdomas, kai kreipiamasi į kitos Europos Sąjungos valstybės narės kompetentingas institucijas ar ekspertus, ir atnaujinamas gavus jų atsakymą arba nutraukiamas nustačius šio įstatymo 9 straipsnio 6 dalyje nurodytas aplinkybes, taip pat kai įtariamas asmuo nustoja vykdyti savo veiklą arba yra likviduojamas."
    },
    {
      "provision_ref": "art11",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "11",
      "title": "11 straipsnis. Pranešimas apie galimo pažeidimo tyrimo išvadas ir bylų nagrinėjimas",
      "content": "1. Baigus galimo pažeidimo tyrimą, proceso šalims raštu ne vėliau kaip per 3 darbo dienas pateikiamos galimo pažeidimo tyrimo išvados. Proceso šalims pasiūloma per Konkurencijos tarybos nustatytą terminą, kuris negali būti trumpesnis kaip 10 darbo dienų nuo galimo pažeidimo tyrimo išvadų pateikimo dienos, raštu pateikti savo paaiškinimus dėl galimo pažeidimo tyrimo išvadose išdėstytų aplinkybių, išskyrus atvejus, kai šie paaiškinimai jau buvo gauti atliekant galimo pažeidimo tyrimą ir (ar) nagrinėjant pareiškimą, suteikti informacijos, reikšmingos skiriant baudą ir kitas poveikio priemones, ir pareikšti nuomonę dėl bylos nagrinėjimo žodinio proceso tvarka. Paaiškinimų ir kitos informacijos nepateikimas per šioje dalyje nurodytą terminą netrukdo Konkurencijos tarybai nagrinėti bylos ir priimti nutarimo.\n\n2. Konkurencijos taryba bylą paprastai nagrinėja rašytinio proceso tvarka. Bylą nagrinėjant rašytinio proceso tvarka, proceso šalys į posėdį nekviečiamos ir bylos nagrinėjimas vyksta joms nedalyvaujant.\n\n3. Konkurencijos taryba įtariamo asmens arba pareiškėjo prašymu arba savo iniciatyva dėl aplinkybių sudėtingumo ar kitų svarbių aplinkybių gali nuspręsti bylą nagrinėti žodinio proceso tvarka, kai būtina išklausyti žodinius įtariamo asmens paaiškinimus ar kitais atvejais, kai byla gali būti geriau išnagrinėta žodinio proceso tvarka.\n\n4. Byla žodinio proceso tvarka nagrinėjama viešame posėdyje, kuriame dalyvauja proceso šalys. Kai byla nagrinėjama žodinio proceso tvarka, Konkurencijos taryba savo iniciatyva arba proceso šalių prašymu gali paskelbti posėdį ar jo dalį uždarą, jeigu tai būtina siekiant apsaugoti valstybės, tarnybos, profesinę, komercinę ar kitą įstatymų saugomą paslaptį sudarančią informaciją. Jeigu posėdyje apklausiami liudytojai, juos apklausti turi teisę ir proceso šalys.\n\n5. Nagrinėjant bylą žodinio proceso tvarka, proceso šalims turi būti pranešta apie posėdžio, kuriame nagrinėjama byla, vietą, datą ir laiką ne vėliau kaip prieš 10 darbo dienų iki posėdžio dienos.\n\n6. Jeigu, bylą nagrinėjant žodinio proceso tvarka, proceso šalys arba viena iš jų nedalyvauja, byla gali būti nagrinėjama tik tuo atveju, kai yra duomenų, kad proceso šalims tinkamai ir laiku buvo pranešta apie posėdžio, kuriame nagrinėjama byla, vietą, datą ir laiką, ir jeigu iki šio posėdžio jos nepateikė savo neatvykimą pateisinančių dokumentų, kuriuose nurodytas neatvykimo priežastis Konkurencijos taryba pripažįsta svarbiomis.\n\n7. Posėdis, kuriame nagrinėjama byla, vyksta lietuvių kalba.\n\n8. Byla išnagrinėjama ir šio įstatymo 12 straipsnio 1 dalyje nurodytas nutarimas priimamas ne vėliau kaip per 3 mėnesius nuo proceso šalių paaiškinimų ir (ar) informacijos, nurodytų šio straipsnio 1 dalyje, pateikimo termino suėjimo dienos."
    },
    {
      "provision_ref": "art12",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "12",
      "title": "12 straipsnis. Konkurencijos tarybos nutarimas baigus bylos nagrinėjimą",
      "content": "1. Konkurencijos taryba, baigusi bylos nagrinėjimą, priima nutarimą:\n\n1) taikyti šio įstatymo nustatytas baudas ir kitas poveikio priemones, jeigu nustatoma, kad Reglamentas (ES) 2019/1150 buvo pažeistas;\n\n2) nutraukti bylą, jeigu Reglamento (ES) 2019/1150 pažeidimų nenustatoma;\n\n3) atlikti papildomą galimo pažeidimo tyrimą, jeigu paaiškėja arba atsiranda naujų aplinkybių, kurios yra reikšmingos šios dalies 1 ar 2 punkte nurodytam nutarimui priimti.\n\n2. Apie priimtą nutarimą Konkurencijos taryba ne vėliau kaip per 3 darbo dienas nuo jo priėmimo dienos praneša proceso šalims.\n\n3. Priėmus šio straipsnio 1 dalies 3 punkte nurodytą nutarimą, papildomo galimo pažeidimo tyrimo atlikimo terminas skaičiuojamas pagal šio įstatymo 10 straipsnį.\n\n4. Konkurencijos tarybos nutarimas gali būti skundžiamas teismui Lietuvos Respublikos administracinių bylų teisenos įstatymo nustatyta tvarka."
    },
    {
      "provision_ref": "art13",
      "chapter": "III SKYRIUS GALIMŲ PAŽEIDIMŲ TYRIMO PROCEDŪRA, TEISINĖ ATSAKOMYBĖ UŽ REGLAMENTO (ES) 2019/1150 IR ŠIO ĮSTATYMO PAŽEIDIMUS IR JOS TAIKYMO TVARKA",
      "section": "13",
      "title": "13 straipsnis. Baudos ir kitos poveikio priemonės",
      "content": "1. Konkurencijos taryba, nustačiusi Reglamento (ES) 2019/1150 pažeidimą, vadovaudamasi objektyvumo, protingumo ir proporcingumo principais, turi teisę pažeidimus padariusiems asmenims:\n\n1) duoti privalomus nurodymus nutraukti neteisėtą veiklą ar neteisėtus veiksmus, įvykdyti teisės aktuose nustatytą pareigą, atlikti kitus konkrečius veiksmus, pašalinančius pažeidimo pasekmes, taip pat nustatyti šių nurodymų įvykdymo terminus ir kitas sąlygas;\n\n2) skirti šiame įstatyme nustatytas veiksmingas ir atgrasomas baudas.\n\n2. Už šio įstatymo 3 straipsnio 2 dalyje nustatytus Reglamento (ES) 2019/1150 pažeidimus asmenims skiriama bauda nuo trijų šimtų iki penkiolikos tūkstančių eurų.\n\n3. Už Konkurencijos tarybos šio straipsnio 1 dalies 1 punkte nustatytų nurodymų nevykdymą asmenims skiriama dviejų šimtų eurų bauda už kiekvieną pažeidimo vykdymo (tęsimo) ar kitų konkrečių veiksmų, pašalinančių pažeidimo pasekmes, neatlikimo dieną.\n\n4. Už Konkurencijos tarybos arba jos įgaliotų pareigūnų reikalavimų, nurodytų šio įstatymo 6 straipsnio 1 dalies 1 ir 2 punktuose, nevykdymą asmenims skiriama iki penkių tūkstančių eurų bauda, kurios dydis nustatomas atsižvelgiant į pažeidimo pobūdį.\n\n5. Skiriant konkrečią baudą pagal šio straipsnio 2 dalį, atsižvelgiama į pažeidimo pobūdį, sunkumą, mastą ir trukmę ir į šio straipsnio 7 ir 8 dalyse nurodytas atsakomybę lengvinančias ar sunkinančias aplinkybes. Skiriant baudą, jos dydis nustatomas pagal baudos dydžio minimumo ir maksimumo vidurkį, atsižvelgiant į atsakomybę lengvinančias ir (ar) sunkinančias aplinkybes. Kai yra atsakomybę lengvinančių aplinkybių, bauda mažinama nuo jos vidutinio iki minimalaus dydžio, o kai yra atsakomybę sunkinančių aplinkybių, bauda didinama nuo jos vidutinio iki maksimalaus dydžio. Kai yra atsakomybę lengvinančių ir sunkinančių aplinkybių, bauda skiriama atsižvelgiant į jų kiekį ir reikšmingumą.\n\n6. Konkurencijos tarybos nutarime turi būti nurodyti motyvai, pagrindžiantys baudos dydį.\n\n7. Atsakomybę lengvinančiomis aplinkybėmis laikoma, kai asmuo, padaręs pažeidimą, savo noru užkirto kelią žalingoms pažeidimo pasekmėms, padėjo Konkurencijos tarybai pažeidimo tyrimo metu, atlygino nuostolius ar pašalino padarytą žalą arba kai pažeidimą padarė internetinių tarpininkavimo paslaugų teikėjas ar interneto paieškos sistemų teikėjas, kuris veiklą vykdo pirmuosius savo veiklos metus.\n\n8. Atsakomybę sunkinančiomis aplinkybėmis laikoma, kai asmuo, padaręs pažeidimą, kliudė atlikti pažeidimo tyrimą, buvo padaryta žala, Konkurencijos taryba raštu buvo atkreipusi internetinių tarpininkavimo paslaugų teikėjų, interneto paieškos sistemų teikėjų dėmesį į galimus jų veiklos trūkumus ir Reglamento (ES) 2019/1150 reikalavimų neatitiktį ir buvo siūlyta imtis priemonių, kad būtų išvengta galimų pažeidimų, arba kai bet kurių Reglamento (ES) 2019/1150 nuostatų pažeidimas padarytas pakartotinai per metus nuo šio straipsnio 2 dalyje nustatytos baudos paskyrimo.\n\n9. Konkurencijos tarybos paskirta bauda į valstybės biudžetą sumokama ne vėliau kaip per 3 mėnesius nuo dienos, kurią teisės pažeidėjas gavo nutarimą dėl baudos skyrimo. Apskundus tokį nutarimą, bauda turi būti sumokėta ne vėliau kaip per vieną mėnesį nuo teismo sprendimo, kuriuo atmestas skundas, įsiteisėjimo dienos.\n\n10. Teisės pažeidėjui nesumokėjus baudos per šio straipsnio 9 dalyje nustatytą terminą, skaičiuojamos Lietuvos Respublikos civilinio kodekso 6.210 straipsnio 2 dalyje nustatyto dydžio palūkanos. Palūkanos pradedamos skaičiuoti nuo kitos dienos po to, kai sueina šio straipsnio 9 dalyje nustatytas terminas. Palūkanos yra skaičiuojamos kiekvieną dieną ir baigiamos skaičiuoti tą dieną, kai bauda sumokama į valstybės biudžetą, bet ne ilgiau kaip 180 dienų. Palūkanos neskaičiuojamos šio straipsnio 11 dalyje nustatytu baudos ar jos dalies mokėjimo atidėjimo laikotarpiu.\n\n11. Motyvuotu teisės pažeidėjo prašymu Konkurencijos taryba turi teisę jam paskirtos baudos ar jos dalies sumokėjimą atidėti iki šešių mėnesių, jeigu teisės pažeidėjas sumokėti baudos laiku negali dėl priežasčių, kurias Konkurencijos taryba pripažįsta pateisinamomis dėl jų objektyvaus pobūdžio.\n\n12. Konkurencijos tarybos nutarimas dėl baudos skyrimo yra vykdomasis dokumentas, vykdomas Lietuvos Respublikos civilinio proceso kodekso nustatyta tvarka.\n\nIV SKYRIUS\nBAIGIAMOSIOS NUOSTATOS"
    },
    {
      "provision_ref": "art14",
      "chapter": "IV SKYRIUS BAIGIAMOSIOS NUOSTATOS",
      "section": "14",
      "title": "14 straipsnis. Įstatymo įsigaliojimas ir įgyvendinimas",
      "content": "1. Šis įstatymas, išskyrus šio straipsnio 2 dalį, įsigalioja 2025 m. sausio 1 d.\n\n2. Konkurencijos taryba iki 2024 m. gruodžio 31 d. priima šio įstatymo įgyvendinamuosius teisės aktus."
    },
    {
      "provision_ref": "art15",
      "chapter": "IV SKYRIUS BAIGIAMOSIOS NUOSTATOS",
      "section": "15",
      "title": "15 straipsnis. Įstatyme nustatyto galiojančio teisinio reguliavimo poveikio ex post vertinimas",
      "content": "1. Ekonomikos ir inovacijų ministerija atlieka šiame įstatyme nustatyto galiojančio teisinio reguliavimo poveikio ex post vertinimą (toliau – ex post vertinimas).\n\n2. Atliekant ex post vertinimą turi būti įvertinta, kaip galiojantis teisinis reguliavimas paveikė verslo klientų ir bendrovių interneto svetainių naudotojų konkurencingumą, ar buvo užtikrinamos veiksmingos jų teisių ir teisėtų interesų gynimo priemonės.\n\n3. Ex post vertinimo laikotarpis – 3 metai nuo šio įstatymo įsigaliojimo dienos.\n\n4. Ex post vertinimas turi būti atliktas iki 2029 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentas                                                                                          Gitanas Nausėda\n\nLietuvos Respublikos internetinių tarpininkavimo paslaugų ir interneto paieškos sistemų priežiūros įstatymo\npriedas\n\nĮGYVENDINAMI EUROPOS SĄJUNGOS TEISĖS AKTAI\n\n2019 m. birželio 20 d. Europos Parlamento ir Tarybos reglamentas (ES) 2019/1150 dėl verslo klientams teikiamų internetinių tarpininkavimo paslaugų sąžiningumo ir skaidrumo didinimo.\n_____________________"
    }
  ],
  "definitions": []
}
