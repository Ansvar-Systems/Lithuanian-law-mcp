{
  "id": "lt-law-viii-2041",
  "type": "statute",
  "title": "Lietuvos Respublikos teritorijų planavimo įstatymo 2, 4, 9, 14, 17, 20, 21, 22, 23, 24, 26, 32 straipsnių pakeitimo ir papildymo įstatymas",
  "short_name": "VIII-2041",
  "status": "in_force",
  "issued_date": "2000-10-12",
  "in_force_date": "2000-10-31",
  "url": "https://e-tar.lt/portal/lt/legalAct/TAR.1DD3D6A3EB6B",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas ir papildymas",
      "content": "Pakeisti 2 straipsnį ir jį išdėstyti taip:\n\n„2 straipsnis. Pagrindinės sąvokos\n\nŠiame įstatyme:\n\n1) kraštotvarka – priemonių visuma žmonių veiklai teritorijoje organizuoti, socialinei, ekonominei, ekologinei politikai bei kultūriniam kraštovaizdžiui formuoti;\n\n2) teritorijų planavimas – kraštotvarkos reguliavimo procesas ir procedūra teritorijos ir žemės naudojimo tikslinei paskirčiai, prioritetams, aplinkosaugos, paminklosaugos ir kitoms sąlygoms nustatyti, žemės, vandens, miškų fondo, gyvenamųjų vietovių, gamybos bei infrastruktūros sistemai formuoti, gyventojų užimtumui reguliuoti, fizinių ir juridinių asmenų veiklos teritorijoje plėtojimo teisėms nustatyti;\n\n3) bendrasis planavimas – kompleksinis planavimas teritorijos naudojimo prioritetams, raidos tikslams ir strategijai nustatyti;\n\n4) specialusis planavimas – planavimas vienos ar keleto veiklos sričių bei žemės naudmenų plėtros ir tvarkymo programoms, sąlygoms ir sprendiniams parengti;\n\n5) detalusis planavimas – savivaldybės teritorijos dalių planavimas žemės sklypo naudojimo ir veiklos jame plėtojimo sąlygoms, teisėms ir prievolėms nustatyti, pakeisti arba panaikinti;\n\n6) infrastruktūra – įvairių veiklos sričių, aptarnaujančių ūkį ir gyventojus, užtikrinančių krašto, gyventojų saugumą, gamtos ir kultūros vertybių apsaugą, kompleksas (energetika, transportas, ryšiai, statyba, švietimas, sveikatos apsauga, rekreacija bei turizmas, gamtos ir kultūros vertybių apsauga bei atliekų sutvarkymas, krašto, civilinė ir priešgaisrinė sauga);\n\n7) planavimo organizatoriai – Vyriausybė arba jos įgalioti valstybinio administravimo subjektai, savivaldybės valdyba, fiziniai ir juridiniai asmenys, organizuojantys teritorijų planavimo dokumentų rengimą, derinimą, tvirtinimą atitinkamų rūšių teritorijų planavimo dokumentų rengimo taisyklėse nustatyta tvarka;\n\n8) planų rengėjai – fiziniai ir juridiniai asmenys, turintys teisę rengti teritorijų planavimo dokumentus ir sudarę sutartį su planavimo organizatoriais teritorijų planavimo dokumentui rengti;\n\n9) planų vykdytojai – Vyriausybė arba jos įgalioti valstybinio administravimo subjektai, savivaldybės valdyba, fiziniai ir juridiniai asmenys, žemės savininkai ir naudotojai, plėtojantys ūkinę ir kitokią veiklą suplanuotoje teritorijoje, naudojantys žemę, gamtos ir rekreacijos išteklius;\n\n10) teritorijų planavimo dokumentai – šio įstatymo nustatyta tvarka parengti ir patvirtinti dokumentai (planai, projektai, schemos), kuriuose raštu ir grafiškai (ant kartografinio pagrindo) užfiksuotos žinios apie teritorijas, žemės sklypus arba jų grupes, jų tvarkymo ir plėtojimo reikmes, sąlygas bei tvarką;\n\n11) schema – teritorijų planavimo dokumentas, kuriame užfiksuotos apibendrintos scheminės žinios apie teritorijas, jų tvarkymo ir plėtojimo reikmes, sąlygas bei tvarką;\n\n12) planas (projektas) – teritorijų planavimo dokumentas, kuriame užfiksuotos žinios apie teritorijas, žemės sklypus arba jų grupes, jų tvarkymo ir plėtojimo reikmes, sąlygas bei tvarką;\n\n13) urbanizuotos teritorijos – teritorijos, užstatytos statiniais, įrenginiais bei jų priklausiniais su naudojamais žemės sklypais, inžinerinėmis komunikacijomis ir bendrojo naudojimo želdynais, taip pat valstybinių kelių ir geležinkelių kompleksų teritorijos;\n\n14) teritorijų planavimo dokumento sprendinys – raštu arba grafiškai išreikštas teritorijų planavimo uždavinių sprendimo rezultatas, nusakantis teritorijų, žemės sklypų arba jų grupių tvarkymo ir plėtojimo pobūdį, sąlygas bei tvarką;\n\n15) teritorijų planavimo dokumentų derinimas – procedūra, kurios metu tarpusavyje suderinami atskirų planų sprendiniai; prireikus jie keičiami, tikslinami ar papildomi:\n\n16) žemės sklypo (teritorijos) naudojimo būdas – atitinkama veikla, kurią teisės aktų nustatyta tvarka leidžiama vykdyti pagrindinės tikslinės žemės naudojimo paskirties žemėje;\n\n17) žemės sklypo (teritorijos) naudojimo pobūdis – konkrečiai įvardyta veikla (ją detalizuojant), kurią teisės aktų nustatyta tvarka leidžiama vykdyti pagrindinės tikslinės žemės naudojimo paskirties žemėje;\n\n18) planavimo sąlygos – planuojamai teritorijai taikomos teritorijų planavimo normos ir galiojantys teritorijų planavimo dokumentai.“"
    },
    {
      "provision_ref": "art2",
      "section": "2",
      "title": "2 straipsnis. 4 straipsnio 1 dalies 3 punkto pakeitimas",
      "content": "Pakeisti 4 straipsnio 1 dalies 3 punktą ir jį išdėstyti taip:\n\n„3) savivaldybės (teritorijų planavimui ir jo dokumentams, kuriuos tvirtina savivaldybės taryba arba valdyba);“."
    },
    {
      "provision_ref": "art3",
      "section": "3",
      "title": "3 straipsnis. 9 straipsnio 3 dalies pakeitimas",
      "content": "Pakeisti 9 straipsnio 3 dalį ir ją išdėstyti taip:\n\n„3. Bendrasis Lietuvos Respublikos teritorijos planas rengiamas pagal Vyriausybės nutarimą. Plano rengimą organizuoja Aplinkos ministerija. Vyriausybė bendrąjį planą teikia tvirtinti Seimui. Seimas per keturis mėnesius nuo pateikimo dienos patvirtina bendrąjį planą ir viešai paskelbia jo galiojimo pradžią arba jo nepatvirtina, bet priima sprendimą dėl atskirų sprendinių įsigaliojimo ir tolesnės darbų tvarkos.“"
    },
    {
      "provision_ref": "art4",
      "section": "4",
      "title": "4 straipsnis. 14 straipsnio 1 dalies pakeitimas",
      "content": "Pakeisti 14 straipsnio 1 dalį ir ją išdėstyti taip:\n\n„1. Pavienių rūšių (žemėtvarkos, miškotvarkos ir kitų) specialiojo planavimo dokumentų rengimo būtinumą, struktūrą, rengimo, tvirtinimo ir galiojimo tvarką nustato šis įstatymas, atitinkamą veiklą reguliuojantys įstatymai, specialiojo planavimo dokumentų taisyklės (kiekvienos rūšies atskiros). Jas tvirtina ministerija, kurios reguliavimo sričiai priskirta planuojamoji veikla, kartu su normų sąvado tvarkytoja – Aplinkos ministerija.“"
    },
    {
      "provision_ref": "art5",
      "section": "5",
      "title": "5 straipsnis. 17 straipsnio 2 ir 4 dalių pakeitimas",
      "content": "1. Pakeisti 17 straipsnio 2 dalį ir ją išdėstyti taip:\n\n„2. Žemės sklypų ir miško valdų arba jų grupių savininkai, valdytojai ir naudotojai, taip pat savivaldybės valdybos (pagal sklypų funkcinę paskirtį) detaliuosius planus privalo rengti tada, kai yra numatytas bent vienas iš šių veiksmų ar veikų:\n\n1) statyba, rekonstrukcija arba griovimas;\n\n2) žemės sklypų arba jų grupių formavimas, jų vietos, ploto ar ribų keitimas;\n\n3) žemės paėmimas visuomenės poreikiams;\n\n4) žemės gelmių išteklių naudojimas, vandens išteklių naudojimo pobūdžio keitimas;\n\n5) žemės naudojimo pagrindinės tikslinės paskirties, žemės naudojimo ir veiklos pobūdžio arba žemės naudmenų sudėties pakeitimas, želdynų teritorijų tvarkymas;\n\n6) teritorijos užstatymo režimo, pastatų ar statinių paskirties nustatymas arba pakeitimas;\n\n7) miško naudojimas ir atkūrimas visose miško valdose, išskyrus savininkų, turinčių iki 3 ha miško (ne miško masyvuose), nesančio saugomose teritorijose.“\n\n2. Pakeisti 17 straipsnio 4 dalį ir ją išdėstyti taip:\n\n„4. Detaliuosius planus, pagal kuriuos žemė ir kitas nekilnojamasis turtas paimamas visuomenės poreikiams, rengia valstybės institucijos, apskričių viršininkai arba savivaldybės valdybos.“"
    },
    {
      "provision_ref": "art6",
      "section": "6",
      "title": "6 straipsnis. 20 straipsnio 3, 5, 7, 8 dalių pakeitimas ir papildymas",
      "content": "1. Papildyti 20 straipsnio 3 dalį ir ją išdėstyti taip:\n\n„3. Detaliųjų planų, kuriuose planuojamos teritorijos raidos programai įgyvendinti būtina keisti savivaldybės teritorijos bendrojo plano sprendinius, rengimui turi pritarti savivaldybės taryba. Kiti detaliojo planavimo organizatoriai (žemės naudotojai ir savininkai, valstybinės žemės valdytojai), prieš pradėdami rengti detalųjį planą, kreipiasi į savivaldybės administracijos valstybės tarnautoją – vyriausiąjį architektą (toliau šiame įstatyme – savivaldybės vyriausiasis architektas) dėl planavimo sąlygų ir procedūros. Planavimo sąlygos išduodamos per 20 darbo dienų.“\n\n2. Pakeisti 20 straipsnio 5 dalį ir ją išdėstyti taip:\n\n„5. Detalieji planai tvirtinti teikiami nustatyta tvarka suderinti, viešai apsvarstyti ir patikrinti teritorijų planavimo priežiūros institucijos. Detaliuosius planus tvirtina savivaldybės taryba arba valdyba tarybai pavedus. Planas patvirtinamas per 20 darbo dienų nuo prašymo pateikimo dienos. Detalieji planai įsigalioja patvirtinus juos nustatyta tvarka. Kokius detaliojo planavimo objektų planus tvirtina savivaldybės taryba ar jos pavedimu valdyba, numatoma savivaldybės tarybos sprendimu.“\n\n3. Pakeisti 20 straipsnio 7 dalį ir ją išdėstyti taip:\n\n„7. Jeigu detaliojo plano programos ir sprendinio neįmanoma įgyvendinti neplėtojant vietos savivaldos institucijai priklausančios infrastruktūros, detalusis planas tvirtinamas tik tuomet, kai tarp savivaldybės valdybos ir planavimo organizatoriaus sudaroma sutartis dėl infrastruktūros plėtojimo.“\n\n4. Pakeisti 20 straipsnio 8 dalį ir ją išdėstyti taip:\n\n„8. Detalusis planas netvirtinamas, jeigu jis prieštarauja bendrajam planui arba yra pažeista nustatyta derinimo, viešo svarstymo, priežiūros procedūra, detaliojo plano sprendiniai neatitinka teritorijų planavimo ar statybos normų. Atsisakiusi tvirtinti detalųjį planą, savivaldybės taryba arba valdyba privalo planavimo organizatoriui pateikti motyvuotą atsakymą per 20 darbo dienų nuo projekto pateikimo tvirtinti. Atsisakymą tvirtinti planavimo organizatorius gali apskųsti teritorijų planavimo priežiūros institucijai. Priežiūros institucija per 10 darbo dienų nuo skundo pateikimo dienos turi pateikti planavimo organizatoriui ir savivaldybės tarybai arba valdybai motyvuotą išvadą dėl detaliojo plano tvirtinimo. Priežiūros institucijos sprendimas gali būti apskųstas teismui.“"
    },
    {
      "provision_ref": "art7",
      "section": "7",
      "title": "7 straipsnis. 21 straipsnio 5 dalies pakeitimas",
      "content": "Pakeisti 21 straipsnio 5 dalį ir ją išdėstyti taip:\n\n„5. Valstybinio teritorijų planavimo duomenų banko kaupimą ir tvarkymą organizuoja Aplinkos ministerija, apskrities – apskrities valdytojas, savivaldybės – savivaldybės valdyba (meras).“"
    },
    {
      "provision_ref": "art8",
      "section": "8",
      "title": "8 straipsnis. 22 straipsnio 2 dalies pakeitimas",
      "content": "Pakeisti 22 straipsnio 2 dalį ir ją išdėstyti taip:\n\n„2. Normų sąvadą tvarko, rengia spaudai ir jo sisteminį rinkinį išleidžia Aplinkos ministerija.“"
    },
    {
      "provision_ref": "art9",
      "section": "9",
      "title": "9 straipsnis. 23 straipsnio 3, 5, 8 dalių pakeitimas",
      "content": "1. Pakeisti 23 straipsnio 3 dalies 1 punktą ir jį išdėstyti taip:\n\n„1) aplinkos ministras – Lietuvos Respublikos bendrojo plano;“.\n\n2. Pakeisti 23 straipsnio 5 dalį ir ją išdėstyti taip:\n\n„5. Derinimo procedūra atliekama savivaldybės administracijos struktūriniame padalinyje, išdavusiame planavimo sąlygas, kompleksiškai ir turi būti baigta per 10 darbo dienų nuo dienos, kai buvo pateiktas prašymas. Procedūra laikoma baigta, kai šio straipsnio antrojoje dalyje nurodytos šalys pasirašo suderinimo ar pritarimo aktą. Aktas gali būti su pastabomis ar dvišaliais įsipareigojimais ir susitarimais.“\n\n3. Pakeisti 23 straipsnio 8 dalį ir ją išdėstyti taip:\n\n„8. Teritorijų planavimo priežiūros institucija bendrojo ar detaliojo plano, specialiojo planavimo dokumento patikrinimo aktą turi pateikti per 10 darbo dienų nuo tos dienos, kai buvo pateiktas plano ar dokumento projektas, 30 straipsnio pirmojoje dalyje nurodytų nuostatų nustatyta tvarka.“"
    },
    {
      "provision_ref": "art10",
      "section": "10",
      "title": "10 straipsnis. 24 straipsnio 4 dalies pakeitimas",
      "content": "Pakeisti 24 straipsnio 4 dalį ir ją išdėstyti taip:\n\n„4. Valstybinį teritorijų planavimo dokumentų registrą tvarko Aplinkos ministerija, apskrities – jos viršininkas, savivaldybės – savivaldybės vyriausiasis architektas.“"
    },
    {
      "provision_ref": "art11",
      "section": "11",
      "title": "11 straipsnis. 26 straipsnio 5 dalies pakeitimas",
      "content": "Pakeisti 26 straipsnio 5 dalį ir ją išdėstyti taip:\n\n„5. Susipažinti su parengtais detaliaisiais planais skiriamas ne trumpesnis kaip 15 darbo dienų laikotarpis, numatant ne mažiau kaip vieną savaitę viešai ekspozicijai.“"
    },
    {
      "provision_ref": "art12",
      "section": "12",
      "title": "12 straipsnis. 32 straipsnio 4 ir 5 dalių pakeitimas",
      "content": "1. Pakeisti 32 straipsnio 4 dalį ir ją išdėstyti taip:\n\n„4. Savivaldybių vyriausiaisiais architektais, apskrities viršininko administracijos, valstybinių inspekcijų pareigūnais, atsakingais už teritorijų planavimo priežiūrą ir kontrolę, turi teisę būti specialistai, turintys aukštąjį išsilavinimą ir trejų metų darbo stažą teritorijų planavimo srityje, išklausę specialius kursus pagal Aplinkos ministerijos patvirtintą programą ir išlaikę kvalifikacinį bendrojo teritorijų planavimo egzaminą.“\n\n2. Pakeisti 32 straipsnio 5 dalį ir ją išdėstyti taip:\n\n„5. Aplinkos ministerija, vadovaudamasi kvalifikacijos ir atestacijos suteikimo nuostatais, organizuoja egzaminus bendrojo teritorijų planavimo kvalifikacijai įgyti ir atestatui gauti. Aplinkos ministerija tvarko asmenų, turinčių bendrojo teritorijų planavimo kvalifikaciją ir atestatą, registrą, taip pat turi kitas įstatymų nustatytas teises, susijusias su kvalifikacijos bei atestatų suteikimu ir sustabdymu.“\n\nSkelbiu šį Lietuvos Respublikos Seimo priimtą įstatymą.\n\nRESPUBLIKOS PREZIDENTAS                                                                  VALDAS ADAMKUS\n______________"
    }
  ],
  "definitions": []
}
