{
  "id": "lt-law-xii-2478",
  "type": "statute",
  "title": "Lietuvos Respublikos administracinių teismų įsteigimo įstatymo Nr. VIII-1030 2 straipsnio pakeitimo ir 3 straipsnio pripažinimo netekusiu galios įstatymas",
  "short_name": "XII-2478",
  "status": "in_force",
  "issued_date": "2016-06-23",
  "in_force_date": "2018-01-01",
  "url": "https://e-tar.lt/portal/lt/legalAct/3835e3b03eb411e6a8ae9e1795984391/XdYCutWWaw",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "Pakeisti 2 straipsnį ir jį išdėstyti taip:\n\n„2 straipsnis. Administracinių teismų steigimas\n\n1. Vadovaujantis Lietuvos Respublikos Konstitucijos 111 straipsniu, įsteigiami šie administraciniai teismai:\n\n1) Vilniaus apygardos administracinis teismas;\n\n2) Regionų apygardos administracinis teismas. Šį teismą sudaro Regionų apygardos administracinio teismo Kauno rūmai, Regionų apygardos administracinio teismo Klaipėdos rūmai, Regionų apygardos administracinio teismo Panevėžio rūmai ir Regionų apygardos administracinio teismo Šiaulių rūmai; šio teismo buveinė yra Regionų apygardos administracinio teismo Kauno rūmuose;\n\n3) Lietuvos vyriausiasis administracinis teismas.\n\n2. Vilniaus apygardos administracinio teismo veiklos teritorija sutampa su Vilniaus apygardos teismo veiklos teritorija.\n\n3. Regionų apygardos administracinio teismo veiklos teritorija apima Kauno apygardos teismo, Klaipėdos apygardos teismo, Panevėžio apygardos teismo ir Šiaulių apygardos teismo veiklos teritorijas. Regionų apygardos administracinio teismo konkrečių rūmų veiklos teritorija sutampa su atitinkamo bendrosios kompetencijos apygardos teismo veiklos teritorija.\n\n4. Lietuvos vyriausiasis administracinis teismas veikia visoje valstybės teritorijoje.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pripažinimas netekusiu galios",
      "content": "Pripažinti netekusiu galios 3 straipsnį."
    },
    {
      "provision_ref": "art3",
      "section": "3",
      "title": "3 straipsnis. Įstatymo įsigaliojimas",
      "content": "Šis įstatymas įsigalioja 2018 m. sausio 1 d.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
