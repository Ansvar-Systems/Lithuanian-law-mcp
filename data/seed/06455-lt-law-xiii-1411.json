{
  "id": "lt-law-xiii-1411",
  "type": "statute",
  "title": "Lietuvos Respublikos odontologijos praktikos įstatymo Nr. I-1246 2, 3 ir 4 straipsnių pakeitimo įstatymas",
  "short_name": "XIII-1411",
  "status": "in_force",
  "issued_date": "2018-06-30",
  "in_force_date": "2019-01-01",
  "url": "https://e-tar.lt/portal/lt/legalAct/ff687e20802a11e8ae2bfd1913d66d57/PYWZyCOTLy",
  "provisions": [
    {
      "provision_ref": "art1",
      "section": "1",
      "title": "1 straipsnis. 2 straipsnio pakeitimas",
      "content": "1. Pakeisti 2 straipsnio 3 dalį ir ją išdėstyti taip:\n\n„3. Odontologijos studijos – ne trumpesnės kaip 5 metų trukmės universitetinės odontologijos krypties studijos, kurias baigus išduodamas aukštojo mokslo diplomas, kuriuo patvirtinama, kad baigtos odontologijos krypties vientisosios studijos, įgytas sveikatos mokslų magistro kvalifikacinis laipsnis ir suteikta gydytojo odontologo profesinė kvalifikacija arba odontologijos studijų krypties lygiavertė aukštojo mokslo kvalifikacija.“\n\n2. Papildyti 2 straipsnį 21 dalimi:\n\n„21. Jaunesnysis gydytojas odontologas rezidentas – gydytojas odontologas rezidentas, studijuojantis pirmame odontologijos rezidentūros kurse.“\n\n3. Pripažinti netekusiu galios 2 straipsnio 4 dalį.\n\n4. Pakeisti 2 straipsnio 6 dalį ir ją išdėstyti taip:\n\n„6. Gydytojas odontologas rezidentas – asmuo, kuris studijuoja odontologijos rezidentūroje ir prižiūrimas gydytojo odontologo rezidento vadovo dirba gydytoju odontologu rezidentu ir savarankiškai verčiasi odontologijos praktika pagal odontologijos rezidentūroje įgytas kompetencijas, kurias patvirtinta jam išduotas pakopinių kompetencijų patvirtinimo pažymėjimas.“\n\n5. Pakeisti 2 straipsnio 7 dalį ir ją išdėstyti taip:\n\n„7. Odontologijos rezidentūra – universitetinės odontologijos krypties studijos, skirtos asmenims, baigusiems odontologijos studijas ir norintiems teisės aktų nustatyta tvarka įgyti odontologijos praktikos specializaciją.“\n\n6. Papildyti 2 straipsnį 131 dalimi:\n\n„131. Pakopinių kompetencijų patvirtinimo pažymėjimas – universiteto nustatyta tvarka odontologijos rezidentūros studijų metu universiteto išduodamas pažymėjimas, kuriuo patvirtinama gydytojo odontologo rezidento sveikatos apsaugos ministro nustatyta kompetencija šio Įstatymo nustatyta tvarka savarankiškai be gydytojo vadovo priežiūros verstis odontologijos praktika.“\n\n7. Pakeisti 2 straipsnio 15 dalį ir ją išdėstyti taip:\n\n„15. Rezidentūros bazė – universiteto ligoninė ar kita sveikatos priežiūros įstaiga, sveikatos apsaugos ministro ir švietimo ir mokslo ministro nustatyta tvarka įgijusi teisę vykdyti odontologijos rezidentūrą.“\n\n8. Papildyti 2 straipsnį 18 dalimi:\n\n„18. Vyresnysis gydytojas odontologas rezidentas – gydytojas odontologas rezidentas, studijuojantis antrame ar trečiame odontologijos rezidentūros kurse.“"
    },
    {
      "provision_ref": "art2",
      "section": "2",
      "title": "2 straipsnis. 3 straipsnio pakeitimas",
      "content": "Pakeisti 3 straipsnio 3 dalį ir ją išdėstyti taip:\n\n„3. Odontologijos rezidentūros bazė su gydytoju odontologu rezidentu sudaro terminuotą darbo sutartį. Gydytojui odontologui rezidentui mokama pareiginė alga, kuri apskaičiuojama atitinkamą pareiginės algos koeficientą dauginant iš pareiginės algos bazinio dydžio, nustatyto Lietuvos Respublikos valstybės ir savivaldybių įstaigų darbuotojų darbo apmokėjimo įstatyme nustatyta tvarka. Jaunesniajam gydytojui odontologui rezidentui taikomas pareiginės algos koeficientas – 7,6, vyresniajam gydytojui odontologui rezidentui – 8,1. Gydytojo odontologo rezidento pareiginė alga mokama iš Sveikatos apsaugos ministerijai patvirtintų valstybės biudžeto asignavimų. Odontologijos rezidentūros vietų, į kurias priimtiems asmenims pareiginė alga mokama iš Sveikatos apsaugos ministerijai patvirtintų valstybės biudžeto asignavimų, skaičius neturi viršyti tais metais vientisąsias odontologijos studijas turinčių baigti asmenų skaičiaus. Lėšos odontologijos rezidentūros bazėms paskirstomos sveikatos apsaugos ministro nustatyta tvarka. Odontologijos rezidentūros studijų programų vykdymo reikalavimus ir jų priežiūros tvarką nustato Vyriausybė.“"
    },
    {
      "provision_ref": "art3",
      "section": "3",
      "title": "3 straipsnis. 4 straipsnio pakeitimas",
      "content": "Pakeisti 4 straipsnio 1 dalį ir ją išdėstyti taip:\n\n„1. Verstis odontologijos praktika Lietuvos Respublikoje turi teisę odontologas, turintis šio Įstatymo nustatyta tvarka išduotą galiojančią licenciją. Verstis odontologijos praktika odontologas gali tik sveikatos priežiūros įstaigoje, turinčioje licenciją teikti odontologijos praktikos paslaugas. Gydytojas odontologas rezidentas verstis odontologijos praktika pagal rezidentūros studijų programą gali tik įstaigoje, kurioje atlieka rezidentūrą. Verstis odontologijos praktika pagal odontologijos rezidentūros studijų programą gydytojas odontologas rezidentas gali tik prižiūrimas gydytojo odontologo rezidento vadovo, išskyrus gydytoją odontologą rezidentą, kuriam išduotas pakopinių kompetencijų patvirtinimo pažymėjimas. Gydytojui odontologui rezidentui, kuris turi pakopinių kompetencijų patvirtinimo pažymėjimą ir savarankiškai be gydytojo odontologo rezidento vadovo priežiūros verčiasi odontologijos praktika, odontologijos rezidentūros bazė privalo užtikrinti galimybę konsultuotis su odontologijos rezidentūros bazėje dirbančiais gydytojais odontologais.“"
    },
    {
      "provision_ref": "art4",
      "section": "4",
      "title": "4 straipsnis. Įstatymo įsigaliojimas ir taikymas",
      "content": "1. Šis įstatymas, išskyrus šio straipsnio 2 dalį, įsigalioja 2019 m. sausio 1 d.\n\n2. Lietuvos Respublikos Vyriausybė ir Lietuvos Respublikos sveikatos apsaugos ministras iki 2018 m. gruodžio 31 d. priima šio įstatymo įgyvendinamuosius teisės aktus.\n\n3. Pakopinių kompetencijų pripažinimo pažymėjimai išduodami ir tiems asmenims, kurių odontologijos rezidentūros studijos prasidėjo iki šio įstatymo įsigaliojimo, jeigu šių asmenų odontologijos rezidentūros studijos atitinka universitetų nustatytus pakopinių kompetencijų patvirtinimo pažymėjimo išdavimo reikalavimus.\n\n4. Įsigaliojus šiam įstatymui, gydytojui odontologui rezidentui pareiginės algos dydis perskaičiuojamas atsižvelgiant į šiame įstatyme nustatytus naujus pareiginės algos koeficientus. Tais atvejais, kai gydytojas odontologas rezidentas iki šio įstatymo įsigaliojimo gavo didesnę pareiginę algą negu pareiginė alga po perskaičiavimo, jam toliau mokama iki šio įstatymo įsigaliojimo mokėta pareiginė alga.\n\n5. Iki šio įstatymo įsigaliojimo baigtos odontologijos studijos pripažįstamos pagal iki šio įstatymo įsigaliojimo galiojusius teisės aktus.\n\nSkelbiu šį Lietuvos Respublikos Seimo priimtą įstatymą.\n\nRespublikos Prezidentė                                                                                        Dalia Grybauskaitė"
    }
  ],
  "definitions": []
}
